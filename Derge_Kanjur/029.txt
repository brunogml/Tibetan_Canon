1a1(khri brgyad): /khri brgyad ka ba bzhugs so//
1b1(khri brgyad): @##/ /rgya gar skad du/ Ar+ya aSh+Ta da sha sA ha sri kA pradz+nyA pA ra mi tA nA ma mahA yA na sU tra/ bod skad du/ 'phags pa shes rab kyi pha rol tu phyin pa khri brgyad stong pa zhes bya ba theg pa chen
1b2(khri brgyad): po'i mdo/ bam po dang po/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das rgyal po'i khab na/ bya rgod kyi
1b3(khri brgyad): phung po'i ri la dge slong lnga stong tsam gyi dge slong gi dge 'dun chen po dang thabs cig tu bzhugs te/ thams cad kyang dgra bcom pa/ zag pa zad pa/ nyon mongs pa med pa/ dbang dang ldan par gyur
1b4(khri brgyad): pa/ sems shin tu rnam par grol ba/ shes rab shin tu rnam par grol ba/ cang shes pa/ glang po chen po/ bya ba byas pa/ byed pa byas pa/ khur bor ba/ bdag gi don rjes su thob pa/
1b5(khri brgyad): srid par kun tu sbyor ba yongs su zad pa/ yang dag pa'i shes pas sems shin tu rnam par grol ba/ sems thams cad kyi dbang dam pa'i pha rol tu son pa sha stag ste/ gang zag gcig ma gtogs
2a1(khri brgyad): pa ni 'di lta ste tshe dang ldan pa kun dga' bo'o/ /grags 'dzin ma dang / skye dgu'i bdag mo chen mo la sogs pa dge slong ma lnga brgya tsam dang / dge bsnyen dang dge bsnyen ma rab tu mang po thams cad kyang chos mthong ba sha stag dang / byang chub sems dpa'
2a2(khri brgyad): sems dpa' chen po tshad med grangs med pa thams cad kyang gzungs thob pa stong pa nyid la gnas pa/ mtshan ma med pa'i spyod yul pa/ ma brtags pa'i smon lam dang ldan pa/ chos thams cad la mnyam pa nyid kyi bzod pa thob pa/ chags pa med pa'i gzungs thob pa/
2a3(khri brgyad): mngon par shes pa ma nyams pa/ gzung ba'i tshig dang ldan pa/ tshul 'chos pa med pa/ kha gsag med pa/ shes kyi khe dang rnyed pa'i sems med pa/ zang zing med pa'i sems kyis chos ston pa/ chos zab mo la bzod pa'i pha rol tu son pa/ mi 'jigs pa
2a4(khri brgyad): thob pa/ bdud kyi las thams cad las yang dag par 'das pa/ las kyi sgrib pa rgyun chad pa/ chos rab tu rnam par 'byed cing rnam par dbye ba ston pa la mkhas pa/ bskal pa grangs med pa nas smon lam shin tu brtsams pa/ bzhin 'dzum pa dang ldan pa/ gsong
2a5(khri brgyad): por smra ba/ bzhin khro gnyer med pa/ pha rol la tshigs su bcad pa'i dbyangs kyis brjod pa la mkhas pa/ sems zhum pa med pa spobs pa mi chod pa/ 'khor mtha' yas pa zil gyis gnon pa'i mi 'jigs pa dang ldan pa/ bskal pa bye ba mtha' yas pas
2a6(khri brgyad): nges par 'byung ba la mkhas pa chos thams cad sgyu ma dang smig rgyu dang chu zla dang rmi lam dang brag ca dang mig yor dang gzugs brnyan dang sprul pa lta bur khong du chud pa/ sems can thams cad kyi sems kyi spyod pa dang / mos pa dang phra ba mkhyen pa khong du
2b1(khri brgyad): chud par bya ba la mkhas pa/ sems thogs pa med pa bzod pa rlabs po che dang ldan pa/ bdag nyid ji lta ba bzhin du 'jug pa la mkhas pa/ sangs rgyas kyi zhing mtha' yas pa thams cad rnam par bkod pa'i smon lam gyis 'jug pas yongs su zin pa/ 'jig rten gyi khams
2b2(khri brgyad): grangs med pa na bzhugs pa'i sangs rgyas rjes su dran pa'i ting nge 'dzin rtag tu rgyun mi chad par mngon du gyur pa/ sangs rgyas dpag tu med pa la gsol ba 'debs pa la mkhas pa/ lta ba dang bag la nyal dang / kun nas dkris pa dang / nyon mongs pa sna tshogs rab tu zhi bar bya ba
2b3(khri brgyad): la mkhas pa/ ting nge 'dzin gyis rnam par rtse ba 'bum mngon par bsgrub pa la mkhas pa sha stag la 'di lta ste/ byang chub sems dpa' sems dpa' chen po bzang skyong dang / dkon mchog 'byung gnas dang / rin po ches byin dang / rin chen byin dang / ded dpon bzang po dang /
2b4(khri brgyad): chu lha'i lha dang / phug sbas dang / dbang pos byin dang / blo gros dam pa dang / blo gros khyad par can dang / blo gros 'phel ba dang / blo gros mtha' yas dang / mthong ba don yod dang / blo gros sgrib med dang / shin tu yang dag zhugs dang / rab kyi rtsal gyis rnam par gnon pa
2b5(khri brgyad): dang / brtson 'grus mtha' yas dang / rtag tu brtson dang / rtag tu sbyor dang / brtson pa mi gtong dang / nyi ma'i snying po dang / blo gros dpe med dang / spyan ras gzigs dbang phyug dang / mthu chen thob dang / 'jam dpal gzhon nur gyur pa dang / bdud kyi stobs rab tu 'joms pa
2b6(khri brgyad): dang / rdo rje blo gros dang / lag na phyag rgya rin po che dang / rtag tu phyag brkyang dang / snying rje cher sems dang / bkod pa chen po dang / bkod pa'i rgyal po dang / lhun po'i rtse mo dang / byang chub sems dpa' sems dpa' chen po byams pa la sogs pa de dag dang / gzhan yang byang
2b7(khri brgyad): chub sems dpa' bye ba khrag khrig 'bum phrag du ma dang thabs cig go/ /de nas de'i tshe/ bcom ldan 'das nyid kyis gdan seng ge'i khri bshams nas/ skyil mo krung bcas te/ sku drang por bsrang nas dran pa mngon du bzhag ste bzhugs so/ /der bzhugs nas ting nge 'dzin
3a1(khri brgyad): gang du ting nge 'dzin thams cad chud pa dang 'dus pa dang 'ub cing yang dag par gzhol ba ting nge 'dzin gyi rgyal po zhes bya ba la snyoms par zhugs so/ /de nas bcom ldan 'das dran pa dang ldan zhing mkhyen bzhin du ting nge 'dzin de las bzhengs te/ lha'i spyan gyis 'jig
3a2(khri brgyad): rten gyi khams thams cad la rnam par gzigs so/ /rnam par gzigs nas sku thams cad kyis 'dzum pa mdzad de/ de'i zhabs kyi mthil 'khor lo rtsibs stong dang ldan pa gnyis las 'od zer bye ba khrag khrig 'bum phrag drug cu drug cu byung ngo / /zhabs kyi sor mo bcu las kyang
3a3(khri brgyad): 'od zer bye ba khrag khrig 'bum phrag drug cu drug cu byung ngo / /de bzhin du zhabs kyi long bu gnyis dang / byin pa gnyis dang / pus mo gnyis dang / brla gnyis dang / sta zur gnyis dang / lte ba khung dang / rtsib logs gnyis dang / skyes bu chen po'i mtshan thugs ka'i
3a4(khri brgyad): dpal be'u las kyang 'od zer bye ba khrag khrig 'bum phrag drug cu drug cu byung ngo / /phyag gi sor mo bcu las kyang 'od zer bye ba khrag khrig 'bum phrag drug cu drug cu byung ngo / /de bzhin du phyag lag ngar gnyis dang / sku phrag pa gnyis dang / mgur dang / tshems mche ba bzhi dang /
3a5(khri brgyad): tshems bzhi bcu dang / spyan gnyis dang / snyan gnyis dang / shangs kyi bu ga gnyis dang / smin mtshams kyi mdzod spu dang steng gi gtsug tor dang zhal gyi sgo nas kyang 'od zer bye ba khrag khrig 'bum phrag drug cu drug cu byung ste/ 'od zer bye ba khrag khrig 'bum phrag drug cu drug cu po de
3a6(khri brgyad): dag thams cad kyis thams cad dang ldan pa'i stong gsum gyi stong chen po'i 'jig rten gyi khams 'di snang ba chen pos khyab par byas te/ shar phyogs su 'jig rten gyi khams gang gA'i klung gi bye ma snyed dag 'od zer gyi snang ba chen po des khyab par snang bar byas so/ /de bzhin du lho
3a7(khri brgyad): dang nub dang byang phyogs dang byang shar dang shar lho dang lho nub dang nub byang gi phyogs mtshams dang / 'og dang / steng gi phyogs su phyogs re rer yang 'jig rten gyi khams gang gA'i klung gi bye ma snyed dag 'od zer gyi snang ba chen po des khyab par snang bar byas so/ /sems can gang
3b1(khri brgyad): dag gis 'od de mthong ba dang / gang dag 'od zer gyi snang ba des reg pa de dag thams cad bla na med pa yang dag par rdzogs pa'i byang chub las phyir mi ldog par gyur to/ /de nas yang bcom ldan 'das kyis spu'i khung bu thams cad nas 'od zer bkye ste/ spu'i khung bu re re nas kyang 'od
3b2(khri brgyad): zer bye ba khrag khrig 'bum phrag drug cu drug cu byung nas/ 'od zer de dag gis kyang stong gsum gyi stong chen po'i 'jig rten gyi khams 'di snang ba chen pos khyab par byas te/ de dag gis shar phyogs su 'jig rten gyi khams gang gA'i klung gi bye ma snyed dag snang ba chen pos khyab par snang
3b3(khri brgyad): bar byas so/ /de bzhin du lho dang nub dang byang phyogs dang byang shar dang shar lho dang lho nub dang nub byang gi phyogs mtshams dang 'og dang / steng gi phyogs su phyogs re rer yang 'jig rten gyi khams gang gA'i klung gi bye ma snyed dag 'od zer gyi snang ba des khyab par snang bar byas so/ /sems
3b4(khri brgyad): can gang dag gis 'od de mthong ba dang / gang dag 'od zer gyi snang ba des reg pa de dag thams cad bla na med pa yang dag par rdzogs pa'i byang chub las phyir mi ldog par gyur to/ /de nas yang bcom ldan 'das kyis de bzhin gshegs pa'i rang bzhin gyi 'od gang yin pa'i 'od
3b5(khri brgyad): des stong gsum gyi stong chen po'i 'jig rten gyi khams 'di snang ba chen pos khyab par mdzad do/ /shar phyogs su 'jig rten gyi khams gang gA'i klung gi bye ma snyed dag snang ba chen po des khyab par mdzad do/ /de bzhin du lho dang nub dang byang phyogs dang byang shar dang shar lho dang lho
3b6(khri brgyad): nub dang nub byang gi phyogs mtshams dang 'og dang / steng gi phyogs su phyogs re rer yang 'jig rten gyi khams gang gA'i klung gi bye ma snyed dag snang ba chen po des khyab par mdzad do/ /sems can gang dag gis 'od de mthong ba dang gang dag 'od des reg pa de dag thams cad bla na med
3b7(khri brgyad): pa yang dag par rdzogs pa'i byang chub las phyir mi ldog par gyur to/ /de nas yang bcom ldan 'das kyis zhal gyi sgo nas ljags kyi dbang po phyung nas/ thams cad dang ldan pa'i stong gsum gyi stong chen po'i 'jig rten gyi khams 'di ljags kyi dbang pos khebs par mdzad
4a1(khri brgyad): de/ stong gsum gyi stong chen po'i 'jig rten gyi khams ljags kyi dbang pos khyab par mdzad nas 'dzum pa mdzad do/ /ljags kyi dbang po de las kyang 'od zer kha dog sna tshogs bye ba khrag khrig 'bum phrag du ma byung ste/ 'od zer de dag thams cad la rin po
4a2(khri brgyad): che sna tshogs kyi rgyu las byung ba'i pad ma gser gyi mdog tu snang ba 'dab ma stong dang ldan pa sna tshogs su 'dug pa/ blta na sdug pa/ yid du 'ong ba/ kha dog bzang ba/ dri zhim pa/ 'jam pa/ ka tsa li di ka ltar reg na bde ba sha stag kun tu gnas par gyur te/ pad mo
4a3(khri brgyad): de dag la yang de bzhin gshegs pa'i sku mang po bzhugs shing 'di lta ste/ pha rol tu phyin pa drug dang ldan pa'i chos bstan pa 'di nyid ston pa mdzad de/ de dag shar phyogs su 'jig rten gyi khams gang gA'i klung gi bye ma snyed dag tu gshegs shing de dag tu byon nas kyang 'di lta ste/
4a4(khri brgyad): pha rol tu phyin pa drug dang ldan pa'i chos bstan pa 'di nyid kyi chos ston to/ /de bzhin du lho dang nub dang byang phyogs dang byang shar dang shar lho dang lho nub dang nub byang gi phyogs mtshams dang / 'og dang / steng gi phyogs su phyogs re rer yang 'jig rten gyi khams gang gA'i klung gi
4a5(khri brgyad): bye ma snyed dag tu gshegs shing / de dag tu byon nas kyang 'di lta ste/ pha rol tu phyin pa drug dang ldan pa'i chos bstan pa 'di nyid kyi chos ston to/ /sems can gang dag gis chos bstan pa de thos pa de dag thams cad kyang bla na med pa yang dag par rdzogs pa'i byang chub las phyir mi
4a6(khri brgyad): ldog par gyur to/ /de nas bcom ldan 'das gdan seng ge'i khri de nyid la bzhugs bzhin du seng ge rnam par rol pa zhes bya ba'i ting nge 'dzin la snyoms par zhugs nas/ 'di lta bu'i rdzu 'phrul mngon par 'du mdzad pa mngon par mdzad de/ rdzu 'phrul de mngon par 'du mdzad pas
4a7(khri brgyad): stong gsum gyi stong chen po'i 'jig rten gyi khams 'di rnam pa drug tu g.yos te g.yos rab tu g.yos kun tu rab tu g.yos so/ /'gul rab tu 'gul kun tu rab tu 'gul to/ /ldeg rab tu ldeg kun tu rab tu ldeg go/ /'khrugs rab tu 'khrugs kun tu rab tu 'khrugs
4b1(khri brgyad): so/ /'ur 'ur rab tu 'ur 'ur kun tu rab tu 'ur 'ur ro/ /chem chem rab tu chem chem kun tu rab tu chem chem mo/ /mtha' mtho na ni dbus dma'/ dbus mtho na ni mtha' dma' ste/ 'jam pa dang / snum pa dang / sems can thams cad la phan pa dang bde ba bskyed par gyur to/ /
4b2(khri brgyad): de nas skad cig thang cig yud tsam de la stong gsum gyi stong chen po'i 'jig rten gyi khams 'di na/ sems can dmyal ba dang / dud 'gro'i skye gnas dang / gshin rje'i 'jig rten thams cad rgyun chad par gyur/ mi khom pa thams cad kyang med par gyur te/ sems can de
4b3(khri brgyad): dag thams cad mi rnams dang skal ba mnyam par skyes par gyur to/ /de bzhin du rgyal chen bzhi'i ris dang sum cu rtsa gsum pa dang 'thab bral dang / dga' ldan dang 'phrul dga' dang gzhan 'phrul dbang byed kyi lha rnams dang skal ba mnyam par skyes par gyur to/ /de nas mi
4b4(khri brgyad): de dag dang / lha de dag dga' ba dang / mchog tu dga' ba de nyid kyis sngon gyi tshe rabs rjes su dran par gyur te/ rjes su dran nas kyang / bcom ldan 'das ga la ba der dong ste phyin nas/ bcom ldan 'das kyi zhabs la phyag 'tshal te/ thal mo sbyor zhing 'dud par gyur to/ /
4b5(khri brgyad): de bzhin du shar phyogs kyi 'jig rten gyi khams gang gA'i klung gi bye ma snyed dag dang / lho dang nub dang byang dang phyogs mtshams dang 'og dang steng dang phyogs bcu kun gyi phyogs re rer yang / 'jig rten gyi khams gang gA'i klung gi bye ma snyed dag gi sems can dmyal ba thams cad dang /
4b6(khri brgyad): dud 'gro'i skye gnas thams cad dang / gshin rje'i 'jig rten thams cad rgyun chad par gyur/ mi khom pa thams cad kyang med par gyur te/ sems can de dag thams cad lha dang mi rnams dang skal ba mnyam par skyes par gyur to/ /de nas mi de dag dang lha de dag dga' ba dang /
4b7(khri brgyad): mchog tu dga' ba de nyid kyis sngon gyi tshe rabs rjes su dran par gyur te/ rjes su dran nas kyang dga' ba dang / mchog tu dga' ba de nyid kyis rang rang gi sangs rgyas kyi zhing na/ sangs rgyas gang dag bzhugs pa de dag gi drung du dong ste phyin nas/ sangs rgyas bcom ldan 'das de
5a1(khri brgyad): dag gi zhabs la phyag 'tshal te/ thams cad thal mo sbyor zhing 'dud par gyur to/ /de nas de'i tshe stong gsum gyi stong chen po'i 'jig rten gyi khams 'di na/ sems can long ba gang dag 'khod pa de dag thams cad kyis ni/ gzugs rnams mthong bar gyur to/ /
5a2(khri brgyad): sems can 'on pa rnams ni sgra dag thos par gyur to/ /smyon pa rnams ni dran pa rnyed par gyur to/ /sems rnam par g.yeng ba rnams ni sems rtse gcig par gyur to/ /gcer bu rnams ni gos rnyed par gyur to/ /dbul po rnams ni nor rnyed par gyur to/ /bkres pa rnams ni zas
5a3(khri brgyad): rnyed par gyur to/ /skom pa rnams ni btung ba rnyed par gyur to/ /nad kyis btab pa rnams ni nad med par gyur to/ /dbang po nyams shing ma tshang ba rnams ni dbang po yongs su tshang bar gyur to/ /lus ngal ba rnams ni lus ngal ba med par gyur to/ /lus dang ngag dang yid kyi las
5a4(khri brgyad): kyi mtha' dang 'tsho ba mi dge ba ma spangs pa rnams ni/ lus dang ngag dang yid kyi las kyi mtha' dang / 'tsho ba mi dge ba dang bral bar gyur to/ /sems can thams cad kyang sems can thams cad la 'di lta ste/ pha ma dang mtshungs pa'i sems dang / phu nu dang sring mo dang mtshungs
5a5(khri brgyad): pa'i sems dang mdza' bshes dang nye du dang / snag gi gnyen mtshams dang mtshungs pa'i sems kyis sems mnyam par gyur to/ /dge ba bcu'i las kyi lam dang ldan zhing tshangs par spyod la/ gtsang zhing nyes pa'i dri nga ba med de/ mi dge ba'i rnam par rtog pa thams cad dang
5a6(khri brgyad): bral bar gyur to/ /de'i tshe sems can thams cad bde ba thams cad 'byor par gyur te/ dper na dge slong bsam gtan gsum pa la snyoms par zhugs pa'i bde ba de lta bu'i bde ba dang ldan par gyur to/ /de'i tshe sems can thams cad 'di lta bu'i shes rab dang ldan par gyur te/
5a7(khri brgyad): 'di ltar sbyin pa ni legs pa'o/ /dul ba ni legs pa'o/ /legs par sdom pa ni legs pa'o/ /tshangs par spyod pa la gnas pa ni legs pa'o/ /srog chags 'byung po rnams la rnam par mi 'tshe ba ni legs pa'o/ /zhes bya bar shes par gyur to/ /de'i tshe
5b1(khri brgyad): sangs rgyas kyi zhing gzhan dag na bzhugs pa'i sangs rgyas bcom ldan 'das rnams kyis/ kye ma sems can 'di dag 'di ltar sbyin pa ni legs pa'o/ /dul ba ni legs pa'o/ /legs par sdom pa ni legs pa'o/ /tshangs par spyod pa la gnas pa ni legs pa'o/ /
5b2(khri brgyad): srog chags 'byung po rnams la rnam par mi 'tshe ba ni legs pa'o zhes bya bar shes pa'i shes rab de lta bu dang ldan par gyur pa ni ngo mtshar to zhes ched du brjod pa ched du brjod do/ /de nas bcom ldan 'das gdan seng ge'i khri de nyid la bzhugs bzhin du 'di lta ste dper na yongs su
5b3(khri brgyad): dag pa'i nam mkha' la nyi ma stobs dang ldan pa dang / zla ba nya pa'i zla ba'i dkyil 'khor bzhin du/ 'od dang / sku mdog dang / gzi brjid dang / dpal gyis stong gsum gyi stong chen po'i 'jig rten gyi khams ri rab dang bcas pa/ khor yug dang bcas pa/ lha'i
5b4(khri brgyad): gnas dang bcas pa/ dbang po bcas pa/ tshangs pa dang bcas pa/ dbang byed dang bcas pa/ gnas gtsang ma dang bcas pa/ lha dang lha ma yin gyi ris dang bcas pa 'di zil gyis mnan te/ mdzes shing lham me lhan ne lhang nger bzhugs so/ /de bzhin du bcom
5b5(khri brgyad): ldan 'das kyis shar phyogs kyi 'jig rten gyi khams gang gA'i klung gi bye ma snyed dag / 'od dang / sku mdog dang / gzi brjid dang / dpal gyis zil gyis mnan to/ /lho dang / nub dang / byang dang / phyogs mtshams dang / 'og dang / steng dang /
5b6(khri brgyad): phyogs bcu kun gyi 'jig rten gyi khams gang gA'i klung gi bye ma snyed dag /'od dang / sku mdog dang / gzi brjid dang / dpal gyis zil gyis mnan te/ mdzes shing / lham me lhan ne lhang nger bzhugs so/ /'di lta ste dper na/ ri'i rgyal po ri rab ni de las
5b7(khri brgyad): gzhan pa'i ri thams cad zil gyis mnan te/ mdzes shing lham me lhan ne lhang nger 'dug go /'di lta ste dper na/ zla ba'i dkyil 'khor ni skar ma'i gzugs thams cad zil gyis mnan te/ mdzes shing lham me lhan ne lhang nger 'dug go /'di lta ste dper na/ nyi ma'i dkyil
6a1(khri brgyad): 'khor ni de las gzhan pa'i snang ba thams cad zil gyis mnan te/ mdzes shing lham me lhan ne lhang nger 'dug go /de bzhin du bcom ldan 'das kyis kyang / 'od dang / sku mdog dang / gzi brjid dang / dpal gyis phyogs bcu'i 'jig rten gyi khams lha
6a2(khri brgyad): dang bcas pa/ dbang po dang bcas pa/ tshangs pa dang bcas pa/ gnas gtsang ma dang bcas pa/ lha dang lha ma yin dang bcas pa thams cad zil gyis mnan te/ mdzes shing lham me lhan ne lhang nger bzhugs so/ /de nas yang bcom ldan 'das kyis stong gsum gyi stong
6a3(khri brgyad): chen po'i 'jig rten gyi khams kyi sems can rnams kyi lus ci 'dra ba de dang 'thun par sku tha mal pa bstan to/ /de nas stong gsum gyi stong chen po'i 'jig rten gyi khams 'di na gnas gtsang ma'i ris kyi lha'i bu rnams nas/ tshangs ris dang / gzhan 'phrul dbang byed dang 'phrul
6a4(khri brgyad): dga' dang dga' ldan dang / 'thab bral dang sum cu rtsa gsum pa dang / rgyal chen bzhi'i lha'i ris kyi bar ji snyed yod pa de dag thams cad kyis de bzhin gshegs pa'i sku blta bas chog mi shes pa mthong nas/ de dag tshim zhing mgu la yi rangs te/ rab tu dga' nas/ dga'
6a5(khri brgyad): ba dang yid bde ba skyes te/ lha'i me tog dag khyer zhing lha'i me tog phreng dang / lha'i spos dang / lha'i byug pa dang / lha'i phye ma dang / lha'i bdug pa dang / lha'i ut+pal dang / pad ma dang / ku mu da dang / pad ma dkar po dang / na lin dang / dri mchog dang / lha'i me tog
6a6(khri brgyad): klu shing gi me tog dang / tam la'i lo ma dang / lha'i gos dang / lha'i rgyan dang / lha'i gdugs dang / rgyal mtshan dang / ba dan dag khyer te/ bcom ldan 'das ga la ba der dong ngo / /stong gsum gyi stong chen po'i 'jig rten gyi khams 'di na 'dul ba dang / snod
6a7(khri brgyad): du gyur pa'i mi gang dag 'khod pa de dag gis kyang / de bzhin gshegs pa'i sku blta bas chog mi shes pa mthong nas thang las skyes pa dang / chu las skyes pa'i me tog rnams khyer te/ de bzhin gshegs pa'i sku blta bas chog mi shes pa ga la ba der dong ngo / /de nas
6b1(khri brgyad): lha de dag dang mi de dag gis lha'i me tog dang / spos dang / bdug pa dang / me tog phreng dang / byug pa dang / phye ma dang / gos dang / gdugs dang / rgyal mtshan dang / ba dan de dag dang / chu las skyes pa dang / thang las skyes pa'i me tog de dag de bzhin
6b2(khri brgyad): gshegs pa'i sku la gtor/ mngon par gtor/ mngon par rab tu gtor to/ /de nas me tog dang / spos dang / bdug pa dang / me tog phreng dang / byug pa dang / phye ma dang / gos dang / gdugs dang / rgyal mtshan dang / ba dan gyi char dang / thang las
6b3(khri brgyad): skyes pa dang / chu las skyes pa'i me tog gang dag bcom ldan 'das la gtor ba de dag thams cad bcom ldan 'das kyi byin gyis rlabs kyis/ bcom ldan 'das kyi dbu'i drang thad kyi steng gi nam mkha' la khang pa brtsegs pa/ stong gsum gyi stong chen po'i 'jig rten gyi khams
6b4(khri brgyad): kyi tshad tsam zhig tu red de gnas par gyur to/ /khang pa brtsegs pa de las kyang lha'i me tog dang / dar gyi lda ldi dag 'phyang / rab tu 'phyang / mngon par rab tu 'phyang ste/ me tog gi lda ldi dang / dar gyi lda ldi de dag gis kyang / stong gsum gyi stong chen po'i 'jig
6b5(khri brgyad): rten gyi khams 'di shin tu mdzes par gyur to/ /bcom ldan 'das kyi 'od snang ba gser gyi kha dog lta bu phyogs bcur 'phros pa des kyang phyogs re rer 'jig rten gyi khams gang gA'i klung gi bye ma snyed dag khyab par snang bar gyur to/ /stong gsum gyi stong chen po'i 'jig rten gyi
6b6(khri brgyad): khams 'di na/ 'dzam bu'i gling gi 'jig rten gyi khams thams cad kyi lha dang mi de dag so so nas 'di snyam du sems te/ de bzhin gshegs pa ni bdag cag gi mdun na bzhugs shing chos ston to snyam mo/ /de bzhin du nub kyi ba glang spyod dang / shar gyi lus 'phags dang /
6b7(khri brgyad): byang gi sgra mi snyan dang / rgyal chen bzhi'i ris kyi lha rnams dang / 'og min gyi lha rnams kyi bar dang de bzhin du stong gi 'jig rten gyi khams dang / stong gnyis kyi 'jig rten gyi khams dang / stong gsum gyi stong chen po'i 'jig rten gyi khams kyi lha dang / mi de dag thams cad
7a1(khri brgyad): 'di snyam du sems te/ de bzhin gshegs pa ni bdag cag gi mdun na bzhugs shing chos ston to snyam mo/ /de nas bcom ldan 'das gdan seng ge'i khri de nyid la bzhugs bzhin du yang 'dzum pa mdzad de/ 'dzum pa'i snang ba des stong gsum gyi stong chen
7a2(khri brgyad): po'i 'jig rten gyi khams 'di gsal bar gyur te/ stong gsum gyi stong chen po'i 'jig rten gyi khams 'di na/ sems can gang dag 'khod pa de dag thams cad kyis shar phyogs kyi 'jig rten gyi khams gang gA'i klung gi bye ma snyed dag na/ sangs rgyas bcom ldan 'das
7a3(khri brgyad): nyan thos kyi dge 'dun dang bcas pa dag mthong bar gyur to/ /shar phyogs kyi 'jig rten gyi khams gang gA'i klung gi bye ma snyed dag na/ sems can gang dag 'khod pa de dag gis kyang / 'jig rten gyi khams mi mjed 'di dang / bcom ldan 'das shAkya thub pa/ dge
7a4(khri brgyad): slong gi dge 'dun dang thabs cig tu bzhugs pa mthong ngo / /de bzhin du 'jig rten gyi khams mi mjed du gtogs pa'i sems can rnams kyis lho dang / nub dang / byang phyogs dang / byang shar dang / shar lho dang / lho nub dang / nub byang gi phyogs mtshams dang / 'og
7a5(khri brgyad): dang steng gi phyogs kyi 'jig rten gyi khams gang gA'i klung gi bye ma snyed dag na/ sangs rgyas bcom ldan 'das nyan thos kyi dge 'dun dang thabs cig tu bzhugs pa dag mthong ngo / /'jig rten gyi khams gang gA'i klung gi bye ma snyed po de dag na sems can gang dag 'khod pa de
7a6(khri brgyad): dag gis kyang 'jig rten gyi khams mi mjed 'di dang / bcom ldan 'das shAkya thub pa dge slong gi dge 'dun dang thabs cig tu bzhugs pa mthong ngo / /de nas shar phyogs su 'jig rten gyi khams gang gA'i klung gi bye ma snyed 'das pa kun gyi pha rol na/ 'jig rten gyi
7a7(khri brgyad): khams rin chen can zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas dkon mchog 'byung gnas zhes bya ba da ltar bzhugs te/ 'tsho zhing gzhes so/ /de byang chub sems dpa' rnams la shes rab kyi pha rol tu phyin pa 'di
7b1(khri brgyad): nyid ston to/ /de nas 'jig rten gyi khams de na byang chub sems dpa' sems dpa' chen po kun nas 'od zer zhes bya ba 'dug pas snang ba chen po de dang / sa cher g.yos pa de dang / bcom ldan 'das kyi sku blta bas chog mi shes pa de mthong nas/ bcom ldan
7b2(khri brgyad): 'das de bzhin gshegs pa dkon mchog 'byung gnas ga la ba der song ste phyin nas/ de bzhin gshegs pa dkon mchog 'byung gnas de la 'di skad ces gsol to/ /bcom ldan 'das snang ba chen po 'jig rten du byung ba 'di dang / dog sa cher g.yos pa 'di dang /
7b3(khri brgyad): de bzhin gshegs pa'i sku blta bas chog mi shes pa gda' ba 'di'i rgyu gang lags/ rkyen gang lags/ de skad ces gsol pa dang / bcom ldan 'das dkon mchog 'byung gnas kyis/ byang chub sems dpa' kun nas 'od zer de la 'di skad ces bka' stsal to/ /
7b4(khri brgyad): rigs kyi bu nub phyogs su 'jig rten gyi khams gang gA'i klung gi bye ma snyed 'das pa na/ 'jig rten gyi khams mi mjed ces bya ba yod de/ de na de bzhin gshegs pa shAkya thub pa zhes bya ba da ltar bzhugs te 'tsho zhing gzhes la byang chub sems dpa' rnams la chos kyang ston
7b5(khri brgyad): te/ 'di ni de'i mthu yin te de 'dra'o/ /de nas de bzhin gshegs pa dkon mchog 'byung gnas la byang chub sems dpa' kun nas 'od zer gyis 'di skad ces gsol to/ /bcom ldan 'das bdag bcom ldan 'das de bzhin gshegs pa shAkya thub pa de la blta ba dang /
7b6(khri brgyad): phyag bgyi ba dang / bsnyen bkur bgyi ba dang / byang chub sems dpa' sems dpa' chen po de dag kyang phal cher gzhon nur gyur pa/ gzungs dang so so yang dag par rig pa rab tu thob pa/ ting nge 'dzin dang / snyoms par 'jug pa thams cad la dbang thob pa de dag blta ba'i
7b7(khri brgyad): slad du 'jig rten gyi khams mi mjed du mchi'o/ /bcom ldan 'das kyis bka' stsal pa/ rigs kyi bu de'i dus la bab par shes na khyod song shig /de nas de bzhin gshegs pa dkon mchog 'byung gnas kyis/ byang chub sems dpa' kun nas 'od zer la pad ma rin po
8a1(khri brgyad): che sna tshogs kyi rgyu las byung ba/ gser gyi mdog can 'dab ma stong dang ldan pa stong bskur te/ rigs kyi bu khyod kyis de bzhin gshegs pa shAkya thub pa de la pad ma 'di dag gis gtor cig /rigs kyi bu khyod sangs rgyas kyi zhing der shes bzhin du spyod cig /
8a2(khri brgyad): de ci'i phyir zhe na/ 'jig rten gyi khams mi mjed der skyes pa'i byang chub sems dpa' de dag bsnyen par dka' ba'i phyir ro/ /de nas byang chub sems dpa' kun nas 'od zer gyis/ de bzhin gshegs pa dkon mchog 'byung gnas las/ rin po che'i rgyu las byung ba'i pad
8a3(khri brgyad): ma gser gyi mdog can 'dab ma stong dang ldan pa de dag blangs te/ byang chub sems dpa' khyim pa dang / rab tu byung ba dang khye'u dang / bu mo bye ba khrag khrig phrag 'bum phrag du mas yongs su bskor cing mdun du bdar te/ lhan cig tu sangs rgyas kyi zhing de nas mi snang bar gyur nas/
8a4(khri brgyad): shar phyogs na sangs rgyas bcom ldan 'das ji snyed cig bzhugs te 'tsho zhing gzhes pa de dag thams cad la/ me tog dang / bdug pa dang / spos dang / me tog phreng dang / byug pa dang / phye ma dang / gos dang / gdugs dang / rgyal mtshan dang / ba dan dag gis
8a5(khri brgyad): bsti stang du byas/ bla mar byas/ ri mor byas/ mchod pa byas nas/ byang chub sems dpa'i rdzu 'phrul chen po dang / byang chub sems dpa'i mthu chen pos 'jig rten gyi khams mi mjed ga la ba der phyin te/ de bzhin gshegs pa shAkya thub pa ga la ba der song nas/ phyin
8a6(khri brgyad): pa dang / bcom ldan 'das kyi zhabs la mgo bos phyag 'tshal te/ phyogs gcig tu 'dug go/ /phyogs gcig tu 'dug nas/ byang chub sems dpa' kun nas 'od zer gyis/ bcom ldan 'das de bzhin gshegs pa shAkya thub pa de la 'di skad ces gsol to/ /
8a7(khri brgyad): bcom ldan 'das de bzhin gshegs pa dkon mchog 'byung gnas/ bcom ldan 'das la snyun gsol te/ gnod pa chung ngam/ nyam nga ba nyung ngam/ bskyod pa yang ngam/ 'tsho'am/ stobs dang ldan nam/ bde bar reg pa la gnas sam zhes snyun gsol lo/
8b1(khri brgyad): bcom ldan 'das dkon mchog 'byung gnas kyis pad ma 'di dag kyang / bcom ldan 'das la bskur ro/ /de nas bcom ldan 'das de bzhin gshegs pa shAkya thub pas pad ma de dag bzhes nas/ shar phyogs kyi sangs rgyas bcom ldan 'das gang gA'i klung gi bye ma
8b2(khri brgyad): snyed po de dag ga la ba de logs su gtor to/ /pad ma de dag gis 'jig rten gyi khams de dag khyab par gyur te/ pad ma de dag la sangs rgyas kyi sku dag bzhugs shing / sangs rgyas kyi zhing de dag na 'di lta ste/ shes rab kyi pha rol tu phyin pa dang ldan pa 'di nyid kyi chos
8b3(khri brgyad): ston to/ /sems can gang dag gis chos de thos pa de dag bla na med pa yang dag par rdzogs pa'i byang chub tu nges par gyur to/ /de nas byang chub sems dpa' khyim na gnas pa dang / rab tu byung ba de dag dang / khye'u dang / bu mo de dag gis kyang rang rang gi dge ba'i
8b4(khri brgyad): rtsa ba de dag gis/ bcom ldan 'das de bzhin gshegs pa shAkya thub pa la bsti stang du byas/ bla mar byas/ ri mor byas/ mchod pa byas te/ phyogs gcig tu 'khod do/ /de nas lho phyogs su 'jig rten gyi khams gang gA'i klung gi bye ma snyed 'das pa kun gyi pha
8b5(khri brgyad): rol na/ 'jig rten gyi khams mya ngan thams cad med pa zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas mya ngan med pa'i dpal zhes bya ba da ltar bzhugs te 'tsho zhing gzhes so/ /de na byang chub sems dpa' sems
8b6(khri brgyad): dpa' chen po mya ngan med pa zhes bya ba 'dug pas zhes bya ba nas phyogs gcig tu 'khod do zhes bya ba'i bar du rgyas par sbyar ro/ /de bzhin du nub phyogs na 'jig rten gyi khams nye bar zhi ba zhes bya ba yod de/ de na de bzhin gshegs pa dgra bcom pa yang dag par rdzogs pa'i
8b7(khri brgyad): sangs rgyas rin chen 'od 'phro zhes bya ba da ltar bzhugs te 'tsho zhing gzhes so/ /de na byang chub sems dpa' sems dpa' chen po spyod pa'i blo gros zhes bya ba 'dug pas zhes bya ba nas/ phyogs gcig tu 'khod do zhes bya ba'i bar du rgyas par sbyar ro/ /byang phyogs na
9a1(khri brgyad): 'jig rten gyi khams rgyal ba zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas rgyal ba'i dbang po zhes bya ba da ltar bzhugs te 'tsho zhing gzhes so/ /de na byang chub sems dpa' sems dpa' chen po rgyal
9a2(khri brgyad): bas byin zhes bya ba 'dug pas zhes bya ba nas/ phyogs gcig tu 'khod do zhes bya ba'i bar du rgyas par sbyar ro/ /de bzhin du byang shar gyi phyogs mtshams na/ 'jig rten gyi khams ting nge 'dzin gyis brgyan pa zhes bya ba yod de/ de na de bzhin gshegs pa dgra bcom
9a3(khri brgyad): pa yang dag par rdzogs pa'i sangs rgyas ting nge 'dzin gyi glang po dam pa'i dpal zhes bya ba da ltar bzhugs te 'tsho zhing gzhes so/ /de na byang chub sems dpa' sems dpa' chen po rnam par rgyal bas rnam par gnon pa zhes bya ba 'dug pas zhes bya ba nas phyogs
9a4(khri brgyad): gcig tu 'khod do zhes bya ba'i bar du rgyas par sbyar ro/ /shar lho'i phyogs mtshams na 'jig rten gyi khams byang chub kyi snying po'i rgyan shin tu mdzes pa zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas pad ma mchog gi dpal
9a5(khri brgyad): zhes bya ba da ltar bzhugs te/ 'tsho zhing gzhes so/ /de na byang chub sems dpa' sems dpa' chen po lag na pad ma zhes bya ba 'dug pas zhes bya ba nas/ phyogs gcig tu 'khod do zhes bya ba'i bar du rgyas par sbyar ro/ /lho nub kyi phyogs mtshams na/ 'jig
9a6(khri brgyad): rten gyi khams rdul gyi tshogs dang bral ba zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas nyi ma'i dkyil 'khor sgron ma mchog gi dpal zhes bya ba da ltar bzhugs te 'tsho zhing gzhes so/ /de na byang chub sems dpa' sems
9a7(khri brgyad): dpa' chen po nyi ma'i 'od ces bya ba 'dug pas zhes bya ba nas/ phyogs gcig tu 'khod do zhes bya ba'i bar du rgyas par sbyar ro/ /nub byang gi phyogs mtshams na/ 'jig rten gyi khams dbang du gyur pa zhes bya ba yod de/ de na de bzhin gshegs pa dgra bcom pa yang dag par
9b1(khri brgyad): rdzogs pa'i sangs rgyas gdugs gcig pa zhes bya ba da ltar bzhugs te 'tsho zhing gzhes so/ /de na byang chub sems dpa' sems dpa' chen po rin chen mchog ces bya ba 'dug pas zhes bya ba nas/ phyogs gcig tu 'khod do zhes bya ba'i bar du rgyas par sbyar ro/ /'og gi
9b2(khri brgyad): phyogs na/ 'jig rten gyi khams pad ma zhes bya ba yod de/ de na de bzhin gshegs pa dgra bcom pa yang dag par rdzogs pa'i sangs rgyas pad ma'i dpal zhes bya ba da ltar bzhugs te 'tsho zhing gzhes so/ /de na byang chub sems dpa' sems dpa' chen po pad ma mchog ces
9b3(khri brgyad): bya ba 'dug pas zhes bya ba nas/ phyogs gcig tu 'khod do zhes bya ba'i bar du rgyas par sbyar ro/ /de nas steng gi phyogs su 'jig rten gyi khams gang gA'i klung gi bye ma snyed 'das pa kun gyi pha rol na/ 'jig rten gyi khams dga' ba zhes bya ba yod de/ de na de bzhin
9b4(khri brgyad): gshegs pa dgra bcom pa yang dag par rdzogs par sangs rgyas dga' ba'i dpal zhes bya ba da ltar bzhugs te 'tsho zhing gzhes so/ /de na byang chub sems dpa' sems dpa' chen po dga' bas byin zhes bya ba 'dug pas snang ba chen po de dang / sa cher g.yos pa de dang /
9b5(khri brgyad): de bzhin gshegs pa'i sku blta bas chog mi shes pa de mthong nas/ bcom ldan 'das de bzhin gshegs pa dga' ba'i dpal ga la ba der song ste phyin nas/ de bzhin gshegs pa dga' ba'i dpal la 'di skad ces gsol to/ /bcom ldan 'das snang ba chen po
9b6(khri brgyad): 'jig rten du byung ba 'di dang / dog sa cher g.yos pa 'di dang / de bzhin gshegs pa'i sku blta bas chog mi shes pa gda' ba 'di'i rgyu gang lags/ rkyen gang lags/ de skad ces gsol pa dang / bcom ldan 'das dga' ba'i dpal gyis/ byang chub sems
9b7(khri brgyad): dpa' dga' bas byin pa la 'di skad ces bka' stsal to/ /rigs kyi bu 'og gi phyogs su 'jig rten gyi khams gang gA'i klung gi bye ma snyed 'das pa na/ 'jig rten gyi khams mi mjed ces bya ba yod de/ de na de bzhin gshegs pa dgra bcom pa yang dag par
10a1(khri brgyad): rdzogs pa'i sangs rgyas shAkya thub pa zhes bya ba da ltar bzhugs te 'tsho zhing gzhes la/ byang chub sems dpa' rnams la chos kyang ston te/ 'di ni de'i mthu yin te de 'dra'o/ /de nas de bzhin gshegs pa dga' ba'i dpal la/ byang chub sems
10a2(khri brgyad): dpa' dga' bas byin gyis 'di skad ces gsol to/ /bcom ldan 'das bdag de bzhin gshegs pa shAkya thub pa de la blta ba dang / phyag bgyi ba dang / bsnyen bkur bgyi ba dang / byang chub sems dpa' sems dpa' chen po de dag kyang phal cher gzhon nur
10a3(khri brgyad): gyur pa/ gzungs dang so so yang dag par rig pa thob pa/ ting nge 'dzin dang snyoms par 'jug pa thams cad la dbang thob pa de dag blta ba'i slad du 'jig rten gyi khams mi mjed du mchi'o/ /bcom ldan 'das kyis bka' stsal pa/ rigs kyi bu de'i dus la bab
10a4(khri brgyad): par shes na khyod song shig / de nas de bzhin gshegs pa dga' ba'i dpal gyis/ byang chub sems dpa' dga' bas byin la pad ma rin po che sna tshogs kyi rgyu las byung ba gser gyi mdog can 'dab ma stong dang ldan pa stong bskur te/ rigs kyi bu khyod kyis de bzhin
10a5(khri brgyad): gshegs pa shAkya thub pa la pad ma 'di dag gis gtor cig / rigs kyi bu khyod sangs rgyas kyi zhing der shes bzhin du spyod cig /de ci'i phyir zhe na/ 'jig rten gyi khams mi mjed der skyes pa'i byang chub sems dpa' de dag bsnyen par dka' ba'i phyir ro/ /de nas
10a6(khri brgyad): byang chub sems dpa' dga' bas byin gyis/ de bzhin gshegs pa dga' ba'i dpal las rin po che'i rgyu las byung ba'i pad ma gser gyi mdog can 'dab ma stong dang ldan pa de dag blangs te/ byang chub sems dpa' khyim pa dang / rab tu byung ba dang / khye'u dang / bu
10a7(khri brgyad): mo bye ba khrag khrig phrag 'bum phrag du mas yongs su bskor cing mdun du bdar te/ lhan cig tu sangs rgyas kyi zhing de nas mi snang bar gyur nas/ steng gi phyogs na sangs rgyas bcom ldan 'das ji snyed cig bzhugs te 'tsho zhing gzhes pa de dag thams cad
10b1(khri brgyad): la/ me tog dang / bdug pa dang / spos dang / me tog phreng dang / byug pa dang / phye ma dang / gos dang / gdugs dang / rgyal mtshan dang / ba dan dag gis bsti stang du byas/ bla mar byas/ ri mor byas/ mchod par byas nas/ byang chub sems
10b2(khri brgyad): dpa'i rdzu 'phrul chen po dang / byang chub sems dpa'i mthu chen pos 'jig rten gyi khams mi mjed ga la ba der phyin te/ de bzhin gshegs pa shAkya thub pa ga la ba der song nas phyin pa dang / bcom ldan 'das kyi zhabs la mgo bos phyag 'tshal te/ phyogs
10b3(khri brgyad): gcig tu 'dug go/ /phyogs gcig tu 'dug nas/ byang chub sems dpa' dga' bas byin gyis/ bcom ldan 'das shAkya thub pa de la 'di skad ces gsol to/ /bcom ldan 'das de bzhin gshegs pa dga' ba'i dpal/ bcom ldan 'das la snyun gsol
10b4(khri brgyad): te/ gnod pa chung ngam/ nyam nga ba nyung ngam/ bskyod pa yang ngam/ 'tsho'am/ stobs dang ldan nam/ bde bar reg pa la gnas sam zhes snyun gsol to/ /bcom ldan 'das dga' ba'i dpal gyis pad ma 'di dag kyang / bcom ldan 'das la bskur ro/ /
10b5(khri brgyad): de nas bcom ldan 'das de bzhin gshegs pa shAkya thub pas/ pad ma de dag bzhes nas/ steng gi phyogs kyi sangs rgyas bcom ldan 'das gang gA'i klung gi bye ma snyed po de dag ga la ba de logs su gtor to/ /pad ma de dag gis kyang 'jig rten gyi khams de dag khyab
10b6(khri brgyad): par gyur te/ pad ma de dag la sangs rgyas kyi sku dag bzhugs shing / sangs rgyas kyi zhing de dag na/ 'di lta ste shes rab kyi pha rol tu phyin pa dang ldan pa 'di nyid kyi chos ston to/ /sems can gang dag gis chos de thos pa de dag kyang / bla na med pa yang dag
10b7(khri brgyad): par rdzogs pa'i byang chub tu nges par gyur to/ /de nas byang chub sems dpa' khyim na gnas pa dang / rab tu byung ba de dag dang / khye'u dang / bu mo de dag gis kyang / rang rang gi dge ba'i rtsa ba de dag gis bcom ldan 'das shAkya thub pa la bsti stang du byas/ bla
11a1(khri brgyad): mar byas/ ri mor byas/ mchod par byas te/ phyogs gcig tu 'khod do/ /de nas skad cig thang cig yud tsam de la stong gsum gyi stong chen po'i 'jig rten gyi khams 'di rin po che'i rang bzhin du gnas par gyur te/ me tog sil ma sna tshogs
11a2(khri brgyad): kyis gang ba dang / dar gyi lda ldi mang po bres pa dang / pog phor nas bdug pa dang / dpag bsam gyi shing ljon pa rgyan dang / 'bras bu sna tshogs kyis yal ga'i rtse mo g.yur za ba dag dang / me tog gi shing ljon pa dag dang / 'bras bu'i shing ljon pa dag dang /
11a3(khri brgyad): spos kyi shing ljon pa dag dang / me tog phreng gi shing ljon pa dag dang / phye ma'i shing ljon pa dag gis mdzes par byas par gyur te/ 'di lta ste dper na/ de bzhin gshegs pa kun nas me tog gi sangs rgyas kyi zhing gang na/ 'jam dpal gzhon nur gyur pa 'dug pa dang /
11a4(khri brgyad): lha'i bu blo gros rab gnas dang / byang chub sems dpa' sems dpa' chen po gzi brjid che ba/ gzi brjid che ba gzhan dag kyang gnas pa'i 'jig rten gyi khams pad ma can bzhin du gyur to/ /shes rab kyi pha rol tu phyin pa khri brgyad stong pa las/ gleng gzhi'i le'u
11a5(khri brgyad): zhes bya ste dang po'o/ / //de'i tshe bcom ldan 'das kyis 'jig rten lha dang bcas pa/ bdud dang bcas pa/ tshangs pa dang bcas pa/ dge sbyong dang bram ze'i skye dgu dang bcas pa/ lha dang mir bcas pa 'dus pa dang / byang chub sems dpa' sems
11a6(khri brgyad): dpa' chen po phal cher gzhon nur gyur pa de dag 'dus par thugs su chud nas/ de nas bcom ldan 'das kyis tshe dang ldan pa shA ri'i bu la 'di skad ces bka' stsal to/ /shA ri'i bu 'di la byang chub sems dpa' sems dpa' chen po chos
11a7(khri brgyad): thams cad rnam pa thams cad du mngon par rdzogs par byang chub par 'dod pas shes rab kyi pha rol tu phyin pa la brtson par bya'o/ /de skad ces bka' stsal pa dang / bcom ldan 'das la tshe dang ldan pa shA ri'i bus 'di skad ces gsol to/ /bcom
11b1(khri brgyad): ldan 'das byang chub sems dpa' sems dpa' chen po chos thams cad rnam pa thams cad du mngon par rdzogs par byang chub par 'tshal bas/ ji ltar shes rab kyi pha rol tu phyin pa la brtson par bgyi/ de skad ces gsol pa dang / bcom ldan 'das kyis tshe dang
11b2(khri brgyad): ldan pa shA ri'i bu la 'di skad ces bka' stsal to/ /shA ri'i bu 'di la byang chub sems dpa' sems dpa' chen po gnas pa med pa'i tshul du shes rab kyi pha rol tu phyin pa la gnas te/ sbyin par bya ba dang / sbyin pa po dang / len pa po mi dmigs pa'i phyir/
11b3(khri brgyad): yongs su gtang ba med pa'i tshul gyis/ sbyin pa'i pha rol tu phyin pa yongs su rdzogs par bya'o/ /ltung ba mi 'byung ba dang / lhag par ltung ba mi 'byung ba'i phyir/ tshul khrims kyi pha rol tu phyin pa yongs su rdzogs par bya'o/ /'khrugs pa med pa'i phyir/
11b4(khri brgyad): bzod pa'i pha rol tu phyin pa yongs su rdzogs par bya'o/ /lus dang sems kyi brtson 'grus ma gtang ba'i phyir/ brtson 'grus kyi pha rol tu phyin pa yongs su rdzogs par bya'o/ /ro myang ba med pa'i phyir/ bsam gtan gyi pha rol tu phyin pa yongs su rdzogs par bya'o/ /
11b5(khri brgyad): chos thams cad mi dmigs pa'i phyir/ shes rab kyi pha rol tu phyin pa yongs su rdzogs par bya'o/ /shA ri'i bu/ byang chub sems dpa' sems dpa' chen po/ shes rab kyi pha rol tu phyin pa la gnas te/ dran pa mi dmigs pa'i phyir/ dran pa nye bar gzhag
11b6(khri brgyad): pa bzhi yongs su rdzogs par bya'o/ /yang dag pa'i spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa yongs su rdzogs par bya'o/ /stong pa nyid kyi ting
11b7(khri brgyad): nge 'dzin dang / mtshan ma med pa'i ting nge 'dzin dang / smon pa med pa'i ting nge 'dzin bsgom par bya'o/ /bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi dang / rnam par thar pa brgyad dang / mthar gyis gnas pa'i snyoms
12a1(khri brgyad): par 'jug pa dgu dang / 'du shes dgu bsgom par bya'o/ /dgu gang zhe na/ 'di lta ste/ rnam par bam pa'i 'du shes dang / phyed du chad pa'i 'du shes dang / rnam par rnags pa'i 'du shes dang / rnam par dmar ba'i 'du shes dang / rnam par sngos
12a2(khri brgyad): pa'i 'du shes dang / rnam par zos pa'i 'du shes dang / rnam par 'thor ba'i 'du shes dang / rus gong gi 'du shes dang / rnam par tshig pa'i 'du shes te/ de dag ni 'du shes dgu'o/ /sangs rgyas rjes su dran pa dang / chos rjes su dran pa dang / dge 'dun rjes su
12a3(khri brgyad): dran pa dang / tshul khrims rjes su dran pa dang / gtong ba rjes su dran pa dang / lha rjes su dran pa bsgom par bya'o/ /dbugs rngub pa dang / 'byung ba rjes su dran pa dang / skyo ba rjes su dran pa dang / 'chi ba rjes su dran pa dang / lus su gtogs pa rjes su dran pa bsgom
12a4(khri brgyad): par bya'o/ /mi rtag pa'i 'du shes dang / sdug bsngal ba'i 'du shes dang / bdag med pa'i 'du shes dang / mi gtsang ba'i 'du shes dang / 'chi ba'i 'du shes dang / 'jig rten thams cad la mngon par mi dga' ba'i 'du shes dang / 'jig rten thams cad la yid mi rton
12a5(khri brgyad): pa'i 'du shes dang / sdug bsngal shes pa dang / kun 'byung ba shes pa dang / 'gog pa shes pa dang / lam shes pa dang / zad pa shes pa dang / mi skye ba shes pa dang / chos shes pa dang / rjes su rtogs pa'i shes pa dang / kun rdzob shes pa dang / yongs su 'dris
12a6(khri brgyad): pa shes pa dang / sgra ji bzhin shes pa dang / rtog pa dang bcas dpyod pa dang bcas pa'i ting nge 'dzin dang / rtog pa med cing dpyod pa'i ting nge 'dzin dang / rtog pa yang med dpyod pa yang med pa'i ting nge 'dzin dang / mi shes pa kun shes par byed pa'i dbang po dang / kun
12a7(khri brgyad): shes pa'i dbang po dang / kun shes pa dang ldan pa'i dbang po dang / zil gyis gnon pa'i skye mched dang / zad par gyi skye mched dang / bsdu ba'i dngos po bzhi dang / rnam par dgod pa bzhi dang / sa bcu dang spyod pa bcu dang / bzod pa bcu dang / lhag pa'i bsam
12b1(khri brgyad): pa nyi shu dang / thams cad mkhyen pa'i ye shes dang / zhi gnas dang / lhag mthong shes pa dang / rig pa gsum dang / so so yang dag par rig pa bzhi dang / mi 'jigs pa bzhi dang / ma nyams pa'i mngon par shes pa lnga dang / pha rol tu phyin pa drug dang / yang
12b2(khri brgyad): dag par sdud par 'gyur ba'i chos drug dang / nor bdun dang / skyes bu chen po'i rnam par rtog pa brgyad dang / sems can gyi gnas dgu dang / de bzhin gshegs pa'i stobs bcu dang / sangs rgyas kyi chos ma 'dres pa brgyad dang / byams pa chen po dang /
12b3(khri brgyad): snying rje chen po yongs su rdzogs par bya'o/ /byang chub sems dpa' sems dpa' chen po rnam pa thams cad mkhyen pa'i ye shes rnam pa thams cad kyi mchog dang ldan pa mngon par rdzogs par byang chub par 'dod pa dang / lam gyi rnam pa shes pa nyid yongs su rdzogs
12b4(khri brgyad): par bya bar 'dod pa dang / thams cad shes pa nyid yongs su rdzogs par bya bar 'dod pa dang / sems can thams cad kyi sems kyi spyod pa'i rnam pa shes pa nyid yongs su rdzogs par bya bar 'dod pas/ shes rab kyi pha rol tu phyin pa la brtson par bya'o/ /byang
12b5(khri brgyad): chub sems dpa' sems dpa' chen po bag chags dang / mtshams sbyor ba dang / nyon mongs pa thams cad yang dag par 'joms par 'dod pas/ shes rab kyi pha rol tu phyin pa la brtson par bya ste/ shA ri'i bu byang chub sems dpa' sems dpa' chen pos/
12b6(khri brgyad): de ltar shes rab kyi pha rol tu phyin pa la bslab par bya'o/ /shA ri'i bu byang chub sems dpa' sems dpa' chen po/ /byang chub sems dpa'i skyon med pa la 'jug par 'dod pa dang / nyan thos dang / rang sangs rgyas kyis las 'da' bar 'dod pa dang / phyir mi ldog
12b7(khri brgyad): pa'i sa la gnas par 'dod pa dang / sems can thams cad kyi sems kyi spyod pa dang rnam par g.yo ba shes par 'dod pa dang / nyan thos dang / rang sangs rgyas thams cad kyi shes pa zil gyis gnon par 'dod pa dang / gzungs kyi sgo thob par 'dod pa dang / nyan thos dang /
13a1(khri brgyad): rang sangs rgyas thams cad la sbyin pa sbyin pa na/ rjes su yi rang ba dang ldan pa'i sems bskyed pa gcig gis zil gyis gnon par 'dod pas/ shes rab kyi pha rol tu phyin pa la bslab par bya'o/ /byang chub sems dpa' sems dpa' chen po nyan
13a2(khri brgyad): thos dang / rang sangs rgyas thams cad kyi tshul khrims rjes su yi rang ba dang ldan pa'i sems bskyed pa gcig gis zil gyis gnon par 'dod pas/ shes rab kyi pha rol tu phyin pa la bslab par bya'o/ /byang chub sems dpa' sems dpa' chen po nyan thos dang / rang
13a3(khri brgyad): sangs rgyas thams cad kyi ting nge 'dzin dang / shes rab dang / rnam par grol ba dang / rnam par grol ba'i ye shes mthong ba rjes su yi rang ba dang ldan pa'i sems bskyed pa gcig gis zil gyis gnon par 'dod pas/ shes rab kyi pha rol tu phyin pa la bslab par bya'o/ /
13a4(khri brgyad): byang chub sems dpa' sems dpa' chen po nyan thos dang / rang sangs rgyas thams cad kyi bsam gtan dang / ting nge 'dzin dang / snyoms par 'jug pa thams cad rjes su yi rang ba dang ldan pa'i sems bskyed pa gcig gis zil gyis gnon par 'dod pas/ shes
13a5(khri brgyad): rab kyi pha rol tu phyin pa la bslab par bya'o/ /byang chub sems dpa' sems dpa' chen po sems can thams cad kyi ched du sbyin pa chung ngu byin yang thabs mkhas pas/ thams cad mkhyen pa nyid du yongs su bsdos pas/ tshad med grangs med par 'gyur bar 'dod pas shes
13a6(khri brgyad): rab kyi pha rol tu phyin pa la bslab par bya'o/ /de bzhin du byang chub sems dpa' sems dpa' chen po sems can thams cad kyi ched du tshul khrims chung ngu srung / bzod pa chung ngu sgom/ brtson 'grus chung ngu rtsom/ bsam gtan chung ngu la snyoms par 'jug /shes
13a7(khri brgyad): rab chung ngu sgom yang / thabs mkhas pas/ thams cad mkhyen pa nyid du yongs su bsngos pas/ de dag grangs med/ tshad med par 'gyur bar byed 'dod pas/ shes rab kyi pha rol tu phyin pa la bslab par bya'o/ /shA ri'i bu gzhan yang byang chub sems dpa' sems
13b1(khri brgyad): dpa' chen po sbyin pa'i pha rol tu phyin pa la spyod pas/ shes rab kyi pha rol tu phyin pa la bslab par bya'o/ /de bzhin du byang chub sems dpa' sems dpa' chen po tshul khrims kyi pha rol tu phyin pa la spyod pa dang / bzod pa'i pha rol tu phyin pa dang / brtson 'grus kyi pha rol tu phyin
13b2(khri brgyad): pa dang / bsam gtan gyi pha rol tu phyin pa dang / shes rab kyi pha rol tu phyin pa la spyod pas/ shes rab kyi pha rol tu phyin pa la bslab par bya'o/ /shA ri'i bu gzhan yang byang chub sems dpa' sems dpa' chen po sangs rgyas kyi sku mngon par bsgrub par 'dod pas/ shes rab kyi pha rol tu phyin pa la
13b3(khri brgyad): bslab par bya'o/ /skyes bu chen po'i mtshan sum cu rtsa gnyis dang / dpe byad bzang po brgyad cu bsgrub par 'dod pas/ shes rab kyi pha rol tu phyin pa la bslab par bya'o/ /shA ri'i bu gzhan yang byang chub sems dpa' sems dpa' chen po sangs rgyas kyi rigs su skye
13b4(khri brgyad): bar 'dod pas/ shes rab kyi pha rol tu phyin pa la bslab par bya'o/ /byang chub sems dpa' sems dpa' chen po gzhon nu'i sa gnon par 'dod pa dang / sangs rgyas dang / byang chub sems dpa' dang mi 'bral bar 'dod pas/ shes rab kyi pha rol tu phyin pa la bslab
13b5(khri brgyad): par bya'o/ /shA ri'i bu gzhan yang byang chub sems dpa' sems dpa' chen po dge ba'i rtsa ba gang dang gang dag gis/ de bzhin gshegs pa dgra bcom pa yang dag par rdzogs pa'i sangs rgyas bcom ldan 'das rnams la bsti stang du bya ba dang / bla mar bya ba dang /
13b6(khri brgyad): ri mor bya ba dang / mchod par bya ba'i dge ba'i rtsa ba de dag bdag la 'byor par 'dod pa des/ shes rab kyi pha rol tu phyin pa la bslab par bya'o/ /shA ri'i bu gzhan yang byang chub sems dpa' sems dpa' chen po/ bza' ba dang / btung ba dang / me tog dang /
13b7(khri brgyad): spos dang / gos dang / me tog phreng dang / bdug pa dang / phye ma dang / byug pa dang / mal cha dang / stan dang / khang khyim dang / nor dang / 'bru dang / na ba'i gsos sman dang / rgyan dang / rin po che dang / nor bu dang / bai DUr+ya dang / dung dang / man
14a1(khri brgyad): shel dang / byi ru dang / skyed mos tshal dang / rgyal srid la sogs pa'i yo byad rnams kyis sems can thams cad kyi yid kyi re ba yongs su rdzogs par byed par 'dod pa des/ shes rab kyi pha rol tu phyin pa la bslab par bya'o/ /shA ri'i bu gzhan yang byang chub
14a2(khri brgyad): sems dpa' sems dpa' chen po 'jig rten chos kyi dbyings kyis klas pa/ nam mkha'i khams kyi mthas gtugs pa'i sems can thams cad sbyin pa'i pha rol tu phyin pa la dgod par 'dod pa dang / tshul khrims kyi pha rol tu phyin pa dang / bzod pa'i pha rol tu phyin pa dang /
14a3(khri brgyad): brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la dgod par 'dod pas/ shes rab kyi pha rol tu phyin pa la bslab par bya'o/ /shA ri'i bu gzhan yang byang chub sems dpa' sems dpa' chen po sems
14a4(khri brgyad): bskyed pa gcig kyang byang chub kyi snying po la mngon par rdzogs par sangs rgyas kyi bar du mi zad par byed par 'dod pa des/ shes rab kyi pha rol tu phyin pa la bslab par bya'o/ /shA ri'i bu gzhan yang byang chub sems dpa' sems dpa' chen po phyogs bcu dag na/ sangs
14a5(khri brgyad): rgyas gang dag bzhugs pa de dag bdag gi bsngags pa rjod par 'dod pa des/ shes rab kyi pha rol tu phyin pa la bslab par bya'o/ /shA ri'i bu gzhan yang byang chub sems dpa' sems dpa' chen po sems bskyed pa gcig gis shar phyogs kyi 'jig rten gyi khams gang gA'i
14a6(khri brgyad): klung gi bye ma snyed dag tu 'gro bar 'dod pas/ shes rab kyi pha rol tu phyin pa la bslab par bya'o/ /de bzhin du byang chub sems dpa' sems dpa' chen po sems bskyed pa gcig gis lho dang / nub dang / byang dang / byang shar dang / shar lho dang / lho nub dang /
14a7(khri brgyad): nub byang dang / 'og dang / steng gi phyogs re rer yang 'jig rten gyi khams gang gA'i klung gi bye ma snyed dag tu 'gro bar 'dod pas/ shes rab kyi pha rol tu phyin pa la bslab par bya'o/ /shA ri'i bu gzhan yang byang chub sems dpa' sems dpa' chen po shar phyogs
14b1(khri brgyad): kyi 'jig rten gyi khams gang gA'i klung gi bye ma snyed dag sgra gcig gis go bar byed par 'dod pa dang / de bzhin du lho dang / nub dang / byang dang / phyogs mtshams rnams dang / 'og dang / steng gi phyogs kyi 'jig rten gyi khams gang gA'i klung gi bye ma snyed
14b2(khri brgyad): dag sgra gcig gis go bar byed par 'dod pas/ shes rab kyi pha rol tu phyin pa la bslab par bya'o/ /shA ri'i bu gzhan yang byang chub sems dpa' sems dpa' chen po sangs rgyas kyi rigs rgyun mi 'chad par bya ba'i phyir gnas par 'dod pas/ shes rab kyi
14b3(khri brgyad): pha rol tu phyin pa la bslab par bya'o/ /shA ri'i bu gzhan yang byang chub sems dpa' sems dpa' chen po nang stong pa nyid la gnas par 'dod pas/ shes rab kyi pha rol tu phyin pa la bslab par bya'o/ /de bzhin du phyi stong pa nyid dang / phyi nang stong pa nyid dang / stong pa
14b4(khri brgyad): nyid stong pa nyid dang / chen po stong pa nyid dang / don dam pa stong pa nyid dang / 'dus byas stong pa nyid dang / 'dus ma byas stong pa nyid dang / mtha' las 'das pa stong pa nyid dang / thog ma dang tha ma med pa stong pa nyid dang / dor ba med pa stong pa nyid dang / rang
14b5(khri brgyad): bzhin stong pa nyid dang / chos thams cad stong pa nyid dang / rang gi mtshan nyid stong pa nyid dang / mi dmigs pa stong pa nyid dang / dngos po med pa stong pa nyid dang / ngo bo nyid stong pa nyid dang / dngos po med pa'i ngo bo nyid stong pa nyid la gnas par 'dod pas/ shes rab
14b6(khri brgyad): kyi pha rol tu phyin pa la bslab par bya'o/ /shA ri'i bu gzhan yang byang chub sems dpa' sems dpa' chen po chos thams cad kyi de bzhin nyid dang / chos kyi dbyings kyi de bzhin nyid dang / yang dag pa'i mtha'i de bzhin nyid khong du chud par 'dod pas/ shes rab kyi pha
14b7(khri brgyad): rol tu phyin pa la bslab par bya'o/ /shA ri'i bu gzhan yang byang chub sems dpa' sems dpa' chen po stong gsum gyi stong chen po'i 'jig rten gyi khams na/ sa'i rdul phra rab kyi rdul ji snyed yod pa de dag shes par 'dod pa dang / rgya mtsho chen po dang / 'bab chu
15a1(khri brgyad): dang / mtsho dang / mtshe'u dang / khron pa dang / 'bab chu'i dngo'i chu'i rdul phra rab rnams shes par 'dod pa dang / me'i rdul phra rab rnams shes par 'dod pa dang / stong gsum gyi stong chen po'i 'jig rten gyi khams thams cad kyi rlung gi rdul phra rab
15a2(khri brgyad): rnams shes par 'dod pas/ shes rab kyi pha rol tu phyin pa la bslab par bya'o/ /shA ri'i bu gzhan yang byang chub sems dpa' sems dpa' chen po stong gsum gyi stong chen po'i 'jig rten gyi khams na/ bsregs pa'i bskal pa'i me 'bar ba kha'i dbugs gcig
15a3(khri brgyad): gis zhi bar bya bar 'dod pas/ shes rab kyi pha rol tu phyin pa la bslab par bya'o/ /shA ri'i bu gzhan yang byang chub sems dpa' sems dpa' chen po rnam par 'khrug pa chen po'i rlung gi dkyil 'khor byung ste/ rlung gi dkyil na/ gang ri rab dang ri rab
15a4(khri brgyad): chen po dang / khor yug dang / khor yug chen po nas bzung ste/ ri thams cad dang / sa chen po thams cad g.yo bar byed pa dang / rnam par 'thor bar byed pa dang / rmeg med par byed pa'i rnam par 'khrug par byed pa'i rlung gi dkyil 'khor de sor mo gcig gi rtse
15a5(khri brgyad): mos gzhil bar 'dod pas/ shes rab kyi pha rol tu phyin pa la bslab par bya'o/ /shA ri'i bu gzhan yang byang chub sems dpa' sems dpa' chen po stong gsum gyi stong chen po'i 'jig rten gyi khams na/ ri rab dang / ri rab chen po dang / khor yug dang / khor
15a6(khri brgyad): yug chen po la sogs pa ri gang dag yod pa de dag skra nyag ma gcig gis sbams te/ 'jig rten gyi khams grangs med dpag tu med par 'phang ngo snyam na yang / shes rab kyi pha rol tu phyin pa la bslab par bya'o/ /shA ri'i bu gzhan yang byang chub sems dpa' sems
15a7(khri brgyad): dpa' chen po stong gsum gyi stong chen po'i 'jig rten gyi khams kyi nam mkha'i khams ji tsam pa de thams cad skyil mo krung gcig gis rgyas par dgang bar 'dod pas/ shes rab kyi pha rol tu phyin pa la bslab par bya'o/ /shA ri'i bu gzhan yang byang chub sems dpa' sems
15b1(khri brgyad): dpa' chen po shar phyogs kyi 'jig rten gyi khams gang gA'i klung gi bye ma snyed dag gi sangs rgyas bcom ldan 'das nyan thos kyi dge 'dun dang bcas pa rnams bsod snyoms gcig gis khyed par bya bar 'dod pas/ shes rab kyi pha rol tu phyin pa la bslab par bya'o/ /de bzhin
15b2(khri brgyad): du me tog dang / bdug pa dang / spos dang / me tog phreng dang / byug pa dang / phye ma dang / gos dang / gdugs dang / rgyal mtshan dang / ba dan gyi sprin rnams kyis de bzhin gshegs pa dgra bcom pa yang dag par rdzogs pa'i sangs rgyas de dag la bsti stang du
15b3(khri brgyad): bya bar 'dod pa dang / bla mar bya bar 'dod pa dang / ri mor bya bar 'dod pa dang / mchod pa bya bar 'dod pas/ shes rab kyi pha rol tu phyin pa la bslab par bya'o/ /de bzhin du byang chub sems dpa' sems dpa' chen po lho dang / nub dang / byang dang / byang
15b4(khri brgyad): shar dang / shar lho dang / lho nub dang / nub byang dang / 'og dang / steng gi phyogs kyi phyogs re rer yang 'jig rten gyi khams gang gA'i klung gi bye ma snyed dag gi sangs rgyas bcom ldan 'das nyan thos kyi dge 'dun dang bcas pa rnams bsod snyoms gcig gis
15b5(khri brgyad): khyed par bya bar 'dod pa dang / de bzhin du me tog dang / bdug pa dang / spos dang / me tog phreng dang / byug pa dang / phye ma dang / gos dang / gdugs dang / rgyal mtshan dang / ba dan gyi sprin rnams kyis de bzhin gshegs pa dgra bcom pa yang dag par rdzogs pa'i sangs
15b6(khri brgyad): rgyas de dag la bsti stang du bya bar 'dod pa dang / bla mar bya bar 'dod pa dang / ri mor bya bar 'dod pa dang / mchod pa bya bar 'dod pas shes rab kyi pha rol tu phyin pa la bslab par bya'o// //'phags pa shes rab kyi pha rol tu phyin pa khri brgyad stong
15b7(khri brgyad): pa/ bam po gnyis pa/ shA ri'i bu gzhan yang byang chub sems dpa' sems dpa' chen po shar phyogs kyi 'jig rten gyi khams gang gA'i klung gi bye ma snyed dag na/ sems can gang dag 'khod pa de dag tshul khrims kyi phung po la dgod par 'dod pa dang / ting
16a1(khri brgyad): nge 'dzin gyi phung po dang / shes rab kyi phung po dang / rnam par grol ba'i phung po dang / rnam par grol ba'i ye shes mthong ba'i phung po la dgod par 'dod pa dang / de bzhin du rgyun tu zhugs pa'i 'bras bu dang / lan cig phying 'ong ba'i 'bras bu dang / phyir
16a2(khri brgyad): mi 'ong ba'i 'bras bu dang / dgra bcom pa nyid dang / rang byang chub la dgod par 'dod pa dang / phung po lhag ma med pa'i mya ngan las 'das pa'i dbyings kyi bar la dgod par 'dod pas/ shes rab kyi pha rol tu phyin pa la bslab par bya'o/ /shar phyogs la ji lta ba bzhin du lho dang /
16a3(khri brgyad): nub dang / byang dang / byang shar dang / shar lho dang / lho nub dang / nub byang dang / 'og dang / steng gi phyogs kyi 'jig rten gyi khams gang gA'i klung gi bye ma snyed dag kyang de bzhin du sbyar bar bya'o/ /shA ri'i bu gzhan yang byang chub sems dpa' sems
16a4(khri brgyad): dpa' chen po/ shes rab kyi pha rol tu phyin pa la spyod cing sbyin pa sbyin pa'i tshe/ sbyin pa 'di ltar byin na ni/ 'bras bu chen por 'gyur/ sbyin pa 'di ltar byin na ni rgyal rigs shing sA la chen po lta bu rnams su skye bar 'gyur/ de bzhin du bram ze'i rigs shing sA
16a5(khri brgyad): la chen po lta bu rnams dang / khyim bdag gi rigs shing sA la chen po lta bu rnams su skye bar 'gyur/ sbyin pa 'di ltar byin na ni rgyal chen bzhi'i ris kyi lha rnams kyi nang du skye bar 'gyur/ de bzhin du sum cu rtsa gsum pa dang / 'thab bral dang / dga' ldan dang /
16a6(khri brgyad): 'phrul dga'i lha rnams kyi nang du skye bar 'gyur/ sbyin pa 'di ltar byin na ni gzhan 'phrul dbang byed kyi lha rnams kyi nang du skye bar 'gyur/ sbyin pa 'di ltar byin na ni/ bsam gtan dang po thob par 'gyur/ de bzhin du bsam gtan gnyis pa dang / bsam gtan
16a7(khri brgyad): gsum pa thob par 'gyur/ sbyin pa 'di ltar byin na ni/ bsam gtan bzhi pa thob par 'gyur/ sbyin pa 'di ltar byin na ni/ 'du shes med pa'i skye mched kyi snyoms par 'jug par thob par 'gyur/ sbyin pa 'di ltar byin na ni/ nam mkha' mtha' yas skye mched kyi snyoms
16b1(khri brgyad): par 'jug pa thob par 'gyur/ de bzhin du rnam shes mtha' yas skye mched dang / ci yang med pa'i skye mched kyi snyoms par 'jug pa thob par 'gyur/ sbyin pa 'di ltar byin na ni/ 'du shes med 'du shes med min skye mched kyi snyoms par 'jug pa thob par 'gyur/ sbyin pa 'di
16b2(khri brgyad): ltar byin na ni/ byang chub kyi phyogs kyi chos sum cu rtsa bdun thob par 'gyur/ de bzhin du rgyun tu zhugs pa'i 'bras bu thob par 'gyur/ lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid thob par 'gyur bar shes so/ /shA ri'i bu gzhan yang byang chub
16b3(khri brgyad): sems dpa' sems dpa' chen po shes rab kyi pha rol tu phyin pa la spyod pa thabs la mkhas pas sbyin pa 'di ltar byin na ni/ sbyin pa'i pha rol tu phyin pa yongs su rdzogs par byed/ de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha
16b4(khri brgyad): rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa yongs su rdzogs par byed do zhes bya bar shes par bya'o/ /de skad ces bka' stsal pa dang / bcom ldan 'das la tshe dang ldan pa shA ri'i bus 'di skad ces gsol to/ /bcom ldan 'das byang chub
16b5(khri brgyad): sems dpa' sems dpa' chen pos sbyin pa ji ltar stsal na/ sbyin pa'i pha rol tu phyin pa yongs su rdzogs par bgyis pa lags/ byang chub sems dpa' sems dpa' chen pos sbyin pa ji ltar stsal na/ tshul khrims kyi pha rol tu phyin pa dang / bzod pa'i pha rol tu phyin pa dang / brtson
16b6(khri brgyad): 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa yongs su rdzogs par bgyis pa lags/ de skad ces gsol pa dang / bcom ldan 'das kyis tshe dang ldan pa shA ri'i bu la 'di skad ces bka' stsal to/ /shA ri'i bu sbyin par bya ba dang /
16b7(khri brgyad): gtong ba po dang / len pa po mi dmigs te/ 'khor gsum yongs su dag pas/ sbyin pa'i pha rol tu phyin pa yongs su rdzogs par byas pa yin/ ltung ba mi 'byung ba dang / lhag par ltung ba mi 'byung ba'i phyir/ tshul khrims kyi pha rol tu phyin pa yongs su rdzogs par byas pa yin/ sems 'khrug
17a1(khri brgyad): pa med pa'i phyir/ bzod pa'i pha rol tu phyin pa yongs su rdzogs par byas pa yin/ lus dang sems kyi brtson 'grus ma btang ba'i phyir brtson 'grus kyi pha rol tu phyin pa yongs su rdzogs par byas pa yin/ rnam par g.yeng ba dang / kun tu rtog pa med
17a2(khri brgyad): pa'i phyir bsam gtan gyi pha rol tu phyin pa yongs su rdzogs par byas pa yin/ chos thams cad rab tu shes pa mi dmigs pa'i tshul gyis/ shes rab kyi pha rol tu phyin pa yongs su rdzogs par byas pa yin te/ shA ri'i bu byang chub sems dpa' sems dpa'
17a3(khri brgyad): chen po sbyin pa'i pha rol tu phyin pa la/ pha rol tu phyin pa drug po thams cad yongs su rdzogs par byas pa yin no/ /de bzhin du tshul khrims kyi pha rol tu phyin pa la pha rol tu phyin pa drug po thams cad yongs su rdzogs par byas pa yin no/ /de bzhin du bzod pa'i pha rol tu phyin pa dang /
17a4(khri brgyad): brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la pha rol tu phyin pa drug po dag yongs su rdzogs par byas pa yin no/ /shA ri'i bu gzhan yang byang chub sems dpa' sems dpa' chen po sangs rgyas bcom ldan
17a5(khri brgyad): 'das 'das pa dang / ma byon pa dang / da ltar byung ba rnams kyi sangs rgyas kyi yon tan thob par 'dod pas/ shes rab kyi pha rol tu phyin pa la bslab par bya'o/ /shA ri'i bu gzhan yang byang chub sems dpa' sems dpa' chen po 'dus byas dang / 'dus ma byas kyi
17a6(khri brgyad): chos rnams kyi pha rol tu 'gro bar 'dod pas/ shes rab kyi pha rol tu phyin pa la bslab par bya'o/ /shA ri'i bu gzhan yang byang chub sems dpa' sems dpa' chen po chos 'das pa dang / ma 'ongs pa dang / da ltar byung ba thams cad kyi de bzhin nyid khong du chud par 'dod
17a7(khri brgyad): pa dang / de bzhin du chos kyi dbyings skye ba med pa'i mthar phyin par 'dod pas/ shes rab kyi pha rol tu phyin pa la bslab par bya'o/ /shA ri'i bu gzhan yang byang chub sems dpa' sems dpa' chen po nyan thos dang / rang sangs rgyas kyi sngon du 'gro bar 'dod pas/
17b1(khri brgyad): shes rab kyi pha rol tu phyin pa la bslab par bya'o/ /shA ri'i bu gzhan yang byang chub sems dpa' sems dpa' chen po sangs rgyas bcom ldan 'das rnams la rim gro bya bar 'dod pas/ shes rab kyi pha rol tu phyin pa la bslab par bya'o/ /shA ri'i bu gzhan yang byang chub
17b2(khri brgyad): sems dpa' sems dpa' chen po sangs rgyas bcom ldan 'das rnams kyi nang gi 'khor du 'gyur bar 'dod pas/ shes rab kyi pha rol tu phyin pa la bslab par bya'o/ /shA ri'i bu gzhan yang byang chub sems dpa' sems dpa' chen po 'khor mang po dang ldan par 'dod pa dang /
17b3(khri brgyad): byang chub sems dpa'i 'khor thob par 'dod pas/ shes rab kyi pha rol tu phyin pa la bslab par bya'o/ /shA ri'i bu gzhan yang byang chub sems dpa' sems dpa' chen po sbyin pa yongs su dag par bya bar 'dod pas/ shes rab kyi pha rol tu phyin pa la bslab par bya'o/ /
17b4(khri brgyad): shA ri'i bu gzhan yang byang chub sems dpa' sems dpa' chen po ser sna'i sems tshar gcad par 'dod pas/ shes rab kyi pha rol tu phyin pa la bslab par bya'o/ /de bzhin du 'chal pa'i tshul khrims kyi sems mi bskyed par 'dod pa dang / gnod sems kyi sems
17b5(khri brgyad): mi bskyed par 'dod pa dang / le lo'i sems dor bar 'dod pa dang / rnam par g.yeng ba'i sems dor bar 'dod pa dang / 'chal pa'i shes rab kyi sems dor bar 'dod pas/ shes rab kyi pha rol tu phyin pa la bslab par bya'o/ /shA ri'i bu gzhan yang byang chub
17b6(khri brgyad): sems dpa' sems dpa' chen po sems can thams cad sbyin pa las byung ba'i bsod nams bya ba'i dngos po la dgod par 'dod pa dang / tshul khrims las byung ba dang / bsgom pa las byung ba dang / zhal ta bya ba dang ldan pa dang / rdzas las byung ba'i bsod nams bya ba'i
17b7(khri brgyad): dngos po la dgod par 'dod pas/ shes rab kyi pha rol tu phyin pa la bslab par bya'o/ /shA ri'i bu gzhan yang byang chub sems dpa' sems dpa' chen po mig lnga bskyed par 'dod pas/ shes rab kyi pha rol tu phyin pa la bslab par bya'o/ /lnga gang zhe na/ 'di lta
18a1(khri brgyad): ste/ sha'i mig dang / lha'i mig dang / shes rab kyi mig dang / chos kyi mig dang / sangs rgyas kyi mig ste/ de dag bskyed par 'dod pas/ shes rab kyi pha rol tu phyin pa la bslab par bya'o/ /shA ri'i bu gzhan yang byang chub sems dpa'
18a2(khri brgyad): sems dpa' chen po shar phyogs kyi sangs rgyas bcom ldan 'das gang gA'i klung gi bye ma snyed dag lha'i mig gis blta bar 'dod pas/ shes rab kyi pha rol tu phyin pa la bslab par bya'o/ /de bzhin du lho dang / nub dang / byang dang / byang shar dang / shar lho
18a3(khri brgyad): dang / lho nub dang / nub byang dang / 'og dang / steng gi phyogs kyi sangs rgyas bcom ldan 'das gang gA'i klung gi bye ma snyed dag lha'i mig gis blta bar 'dod pas/ shes rab kyi pha rol tu phyin pa la bslab par bya'o/ /sangs rgyas bcom ldan 'das de
18a4(khri brgyad): dag chos gang ston pa'i chos de lha'i rna bas mnyan par 'dod pa dang / sangs rgyas bcom ldan 'das de dag gi thugs yang dag pa ji lta ba bzhin du sems kyis khong du chud par 'dod pas/ shes rab kyi pha rol tu phyin pa la bslab par bya'o/ /shA ri'i bu gzhan yang
18a5(khri brgyad): byang chub sems dpa' sems dpa' chen po gang dag sangs rgyas bcom ldan 'das gang dag phyogs bcu kun gyi 'jig rten gyi khams thams cad na chos ston pa de thams cad thos nas dran pa'i stobs bskyed pa gcad du mi chod pas yang dag par gzung bar 'dod pa dang / bla na med pa yang dag
18a6(khri brgyad): par rdzogs pa'i byang chub mngon par rdzogs par sangs rgyas kyi bar du thams cad chud mi za bar bya bar 'dod pas/ shes rab kyi pha rol tu phyin pa la bslab par bya'o/ /shA ri'i bu gzhan yang byang chub sems dpa' sems dpa' chen po sangs rgyas bcom ldan 'das 'das
18a7(khri brgyad): pa dag gi sangs rgyas kyi zhing rnams blta bar 'dod pa dang / sangs rgyas bcom ldan 'das ma byon pa rnams dang / sangs rgyas bcom ldan 'das gang dag da ltar phyogs bcu kun gyi 'jig rten na bzhugs te/ 'tsho zhing gzhes pa'i sangs rgyas bcom ldan 'das
18b1(khri brgyad): de dag gi sangs rgyas kyi zhing rnams blta bar 'dod pas/ shes rab kyi pha rol tu phyin pa la bslab par bya'o/ /shA ri'i bu gzhan yang byang chub sems dpa' sems dpa' chen po de bzhin gshegs pa rnams kyi mdo'i sde dang / dbyangs kyis bsnyad pa'i sde dang /
18b2(khri brgyad): lung du bstan pa'i sde dang / tshigs su bcad pa'i sde dang / ched du brjod pa'i sde dang / gleng gzhi'i sde dang / de lta bu byung ba'i sde dang / skyes pa'i rabs kyi sde dang / shin tu rgyas pa'i sde dang / rmad du byung ba'i chos kyi sde dang / rtogs pa brjod pa'i sde dang / gtan
18b3(khri brgyad): la bab par bstan pa'i sde gang ci bstan pa dang / nyan thos dang / rang sangs rgyas kyis ma thos pa gang yin pa de thams cad kun chub par byed par 'dod pas/ shes rab kyi pha rol tu phyin pa la bslab par bya'o/ /shA ri'i bu gzhan yang byang chub sems dpa' sems
18b4(khri brgyad): dpa' chen po shar phyogs su sangs rgyas bcom ldan 'das rnams kyis gang ci gsungs pa dang / gsung ba dang / gsung bar 'gyur ba de dag thams cad gzung bar 'dod pa dang / bcang bar 'dod pa dang / klag par 'dod pa dang / de bzhin nyid du sgrub par 'dod
18b5(khri brgyad): pa dang / gzhan dag la yang rgya cher ston par 'dod pas/ shes rab kyi pha rol tu phyin pa la bslab par bya'o/ /de bzhin du lho dang / nub dang / byang dang / byang shar dang / shar lho dang / lho nub dang / nub byang dang / 'og dang / steng gi phyogs su sangs rgyas
18b6(khri brgyad): bcom ldan 'das rnams kyis gang ci gsungs pa dang / gsung ba dang / gsung bar 'gyur ba de thams cad kyi rjes su 'brang bar 'dod pa dang / gzung bar 'dod pa dang / bcang bar 'dod pa dang / klag par 'dod pa dang / de bzhin nyid du sgrub par 'dod pa dang /
18b7(khri brgyad): gzhan dag la yang rgya cher rab tu ston par 'dod pas/ shes rab kyi pha rol tu phyin pa la bslab par bya'o/ /shA ri'i bu gzhan yang byang chub sems dpa' sems dpa' chen po shar phyogs kyi 'jig rten gyi khams gang gA'i klung gi bye ma snyed dag na/ mun pa mun
19a1(khri brgyad): nag tu gyur pa gang na nyi ma dang zla ba'i 'od mi 'bab pa de dag thams cad snang bar bya bar 'dod pa dang / de bzhin du lho dang / nub dang / byang dang / byang shar dang / shar lho dang / lho nub dang / nub byang dang / 'og dang / steng gi phyogs kyi 'jig
19a2(khri brgyad): rten gyi khams gang gA'i klung gi bye ma snyed dag na/ mun pa mun nag tu gyur pa gang na nyi ma dang / zla ba'i 'od kyang mi 'bab pa de dag thams cad 'od kyis snang bar bya bar 'dod pas/ shes rab kyi pha rol tu phyin pa la bslab par bya'o/ /shA ri'i bu gzhan yang byang
19a3(khri brgyad): chub sems dpa' sems dpa' chen po shar phyogs kyi 'jig rten gyi khams gang gA'i klung gi bye ma snyed dag na/ gang na sangs rgyas kyi zhing tha dad pa dag tu skyes pa'i sems can de dag thams cad la sangs rgyas kyi sgra dang / chos kyi sgra dang / dge 'dun gyi sgra sgrogs
19a4(khri brgyad): par 'dod pa dang / yang dag pa'i lta ba la dgod par 'dod pas/ shes rab kyi pha rol tu phyin pa la bslab par bya'o/ /de bzhin du byang chub sems dpa' sems dpa' chen po lho dang / nub dang / byang dang / byang shar dang / shar lho dang / lho nub dang /
19a5(khri brgyad): nub byang dang / 'og dang / steng gi phyogs kyi 'jig rten gyi khams gang gA'i klung gi bye ma snyed dag na/ gang na sangs rgyas dang / chos dang / dge 'dun dang / yang dag pa'i lta ba'i sgra mi grag pa'i 'jig rten gyi khams de dag tu sems can rnams kyis sangs
19a6(khri brgyad): rgyas dang / chos dang / dge 'dun gyi sgra thos par bya bar 'dod pa dang / sems can dag yang dag pa'i lta ba la dgod par 'dod pas/ shes rab kyi pha rol tu phyin pa la bslab par bya'o/ /shA ri'i bu gzhan yang byang chub sems dpa' sems dpa' chen po shar
19a7(khri brgyad): phyogs kyi 'jig rten gyi khams gang gA'i klung gi bye ma snyed dag na/ sems can gang dag long bar gyur pa de dag bdag gi mthus mig gis gzugs rnams mthong bar 'gyur bar 'dod pas/ shes rab kyi pha rol tu phyin pa la bslab par bya'o/ /de bzhin du
19b1(khri brgyad): 'on pa rnams rna bas sgra thos pa dang / smyon pa rnams dran pa rnyed par 'gyur ba dang / gcer bu rnams gos dag rnyed pa dang / sems can bkres pa rnams 'grangs pa dang / skom pa rnams skom ngoms pa dang / sems can ngan song na gnas pa rnams ngan song
19b2(khri brgyad): thams cad las thar te/ mir skye ba thob par 'gyur ba dang / tshul khrims 'chal pa rnams tshul khrims kyi phung po la dgod par bya'o snyam pa dang / mnyam par ma bzhag pa rnams ting nge 'dzin gyi phung po dang / shes rab kyi phung po dang / rnam par grol ba'i phung po dang / rnam par grol ba'i
19b3(khri brgyad): ye shes mthong ba'i phung po la dgod par bya'o snyam pa dang / bden pa ma mthong ba rnams rgyun tu zhugs pa'i 'bras bu la dgod par bya'o snyam pa dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa
19b4(khri brgyad): nyid dang / rang byang chub dang / bla na med pa yang dag par rdzogs pa'i byang chub la dgod par bya'o snyam pas/ shes rab kyi pha rol tu phyin pa la bslab par bya'o/ /de bzhin du lho dang / nub dang / byang dang / byang shar dang / shar lho dang / lho nub dang /
19b5(khri brgyad): nub byang dang / 'og dang / steng gi phyogs kyi 'jig rten gyi khams gang gA'i klung gi bye ma snyed dag na/ sems can gang dag long bar gyur pa de dag bdag gi mthus mig gis gzugs rnams mthong bar 'gyur bar 'dod pas/ shes rab kyi pha rol tu phyin pa la
19b6(khri brgyad): bslab par bya'o/ /de bzhin du 'on pa rnams rna bas sgra thos pa dang / smyon pa rnams dran pa rnyed par 'gyur ba dang / gcer bu rnams gos dag rnyed pa dang / sems can bkres pa rnams 'grangs pa dang / skom pa rnams skom ngoms pa dang / sems
19b7(khri brgyad): can ngan song na gnas pa rnams ngan song thams cad las thar te/ mir skye ba thob par 'gyur ba dang / tshul khrims 'chal pa rnams tshul khrims kyi phung po la dgod par bya'o snyam pa dang / mnyam par ma bzhag pa rnams ting nge 'dzin gyi phung po dang / shes
20a1(khri brgyad): rab kyi phung po dang / rnam par grol ba'i phung po dang / rnam par grol ba'i ye shes mthong ba'i phung po la dgod par bya'o snyam pa dang / bden pa ma mthong ba rnams rgyun tu zhugs pa'i 'bras bu la dgod par bya'o snyam pa dang / lan cig phyir 'ong
20a2(khri brgyad): ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dang / bla na med pa yang dag par rdzogs pa'i byang chub la dgod par bya'o snyam pas/ shes rab kyi pha rol tu phyin pa la bslab par bya'o/ /shA ri'i bu gzhan yang
20a3(khri brgyad): byang chub sems dpa' sems dpa' chen po de bzhin gshegs pa'i spyod lam la slob par 'dod pas/ shes rab kyi pha rol tu phyin pa la bslab par bya'o/ /shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pas 'di ltar
20a4(khri brgyad): brtag par bya ste/ nam zhig na bdag gis glang po che'i lta stangs kyis blta bar bya snyam pa dang / ji ltar na bdag sa chen po la rkang pa sor bzhi tsam gyis mi reg par 'gro bar 'gyur snyam pas/ shes rab kyi pha rol tu phyin pa la bslab par bya'o/ /shA ri'i bu gzhan
20a5(khri brgyad): yang byang chub sems dpa' sems dpa' chen po shes rab kyi pha rol tu phyin pa la spyod pas 'di ltar brtag par bya ste/ ji ltar na bdag rgyal chen bzhi'i ris kyi lha dang / sum cu rtsa gsum dang / 'thab bral dang / dga' ldan dang / 'phrul dga' dang / gzhan
20a6(khri brgyad): 'phrul dbang byed dang / tshangs pa'i mdun na 'don dang / tshangs ris dang / tshangs 'khor dang / 'od chung dang / tshad med 'od dang / 'od gsal dang / dge chung dang / tshad med dge dang / dge rgyas dang / 'bras bu che dang / gnas gtsang ma dang / gya nom
20a7(khri brgyad): snang dang / shin tu mthong dang / mi che dang / mi gdung dang / 'og min gyi lha bye ba khrag khrig phrag 'bum phrag du ma dag gis yongs su bskor cing mdun du bdar te/ byang chub kyi snying por 'gro bar 'gyur snyam na yang / shes rab kyi pha rol tu phyin pa la bslab par bya'o/
20b1(khri brgyad): shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pas/ 'di ltar brtag par bya ste/ ji ltar na rgyal chen bzhi'i ris kyi lha nas/ 'og min gyi ris kyi lha'i bar dag byang chub kyi snying po'i shing drung du bdag gi stan 'ding bar
20b2(khri brgyad): 'gyur snyam na yang / shes rab kyi pha rol tu phyin pa la bslab par bya'o/ /shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pas 'di ltar brtag par bya ste/ ji ltar na bdag bla na med pa yang dag par rdzogs pa'i byang
20b3(khri brgyad): chub mngon par rdzogs par sangs rgyas nas/ 'gro ba dang / 'greng ba dang / 'dug pa dang / nyal ba'i sa phyogs de rdo rje'i rang bzhin du 'gyur snyam na yang / shes rab kyi pha rol tu phyin pa la bslab par bya'o/ /shA ri'i bu gzhan yang byang chub sems dpa'
20b4(khri brgyad): sems dpa' chen po shes rab kyi pha rol tu phyin pa la spyod pas/ 'di ltar brtag par bya ste/ ji ltar na bdag nyi ma gang la mngon par byung ba'i nyi ma de nyid la/ bla na med pa yang dag par rdzogs pa'i byang chub mngon par rdzogs par 'tshang rgya bar 'gyur/ mngon par
20b5(khri brgyad): rdzogs par sangs rgyas nas/ nyi ma de nyid la chos kyi 'khor lo bskor bar 'gyur/ 'khor lo bskor nas/ sems can tshad med grangs med pa dag chos la chos kyi mig rdul dang bral zhing / dri ma med pa rnam par dag par 'gyur/ sems can tshad med grangs med
20b6(khri brgyad): pa dag len pa med par zag pa rnams las sems rnam par grol bar 'gyur/ sems can tshad med grangs med pa dag bla na med pa yang dag par rdzogs pa'i byang chub las phyir mi ldog par 'gyur snyam na yang / shes rab kyi pha rol tu phyin pa la bslab par bya'o/ /shA ri'i bu
20b7(khri brgyad): gzhan yang byang chub sems dpa' sems dpa' chen po shes rab kyi pha rol tu phyin pa la spyod pas/ 'di ltar brtag par bya ste/ ji ltar na bdag gi nyan thos kyi dge 'dun tshad med grangs med par 'gyur/ chos bstan pa gcig gis sems can tshad med grangs
21a1(khri brgyad): med pa dag stan gcig pa'i dgra bcom par 'gyur/ stan gcig pa'i byang chub sems dpar 'gyur zhing / bla na med pa yang dag par rdzogs pa'i byang chub las phyir mi ldog par 'gyur/ byang chub sems dpa'i dge 'dun dpag tu med/ grangs
21a2(khri brgyad): med tshad med par 'gyur/ tshe'i tshad dpag tu med par 'gyur/ 'od dpag tu med pa phun sum tshogs par 'gyur snyam na yang / shes rab kyi pha rol tu phyin pa la bslab par bya'o/ /byang chub sems dpa' sems dpa' chen pos ji ltar na bdag bla na med pa
21a3(khri brgyad): yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/ 'dod chags dang / zhe sdang dang / gti mug gi sgra thams cad kyi thams cad du mi grag par 'gyur snyam na yang / shes rab kyi pha rol tu phyin pa la bslab par bya'o/ /byang chub
21a4(khri brgyad): sems dpa' sems dpa' chen pos/ ji ltar na bdag gi sangs rgyas kyi zhing de na sems can thams cad sbyin pa ni legs pa'o/ /dul ba ni legs pa'o/ /legs par sdom pa ni legs pa'o/ /tshangs par spyod pa ni legs pa'o/ /srog chags 'byung po
21a5(khri brgyad): rnams la rnam par mi 'tshe ba ni legs pa'o zhes bya bar shes pa'i shes rab de lta bu dang ldan par 'gyur snyam pa dang / byang chub sems dpa' sems dpa' chen pos ji ltar na bdag yongs su mya ngan las 'das nas/ dam pa'i chos nub pa'i sgra yang mi grag par 'gyur snyam
21a6(khri brgyad): pa dang / byang chub sems dpa' sems dpa' chen po ji ltar na/ bdag gi ming thos pa tsam gyis 'jig rten gyi khams gang gA'i klung gi bye ma snyed dag na/ sems can gang dag 'khod pa de dag bla na med pa yang dag par rdzogs pa'i byang chub tu nges par 'gyur snyam na yang /
21a7(khri brgyad): des shes rab kyi pha rol tu phyin pa la bslab par bya'o/ /shA ri'i bu gang gi tshe byang chub sems dpa' sems dpa' chen po shes rab kyi pha rol tu phyin pa la spyod cing / yon tan 'di dag skyed par byed pa de'i tshe/ stong gsum gyi stong chen po'i 'jig rten gyi khams na/
21b1(khri brgyad): rgyal po chen po bzhi po gang dag 'khod pa de dag 'di snyam du sems te/ sngon gyi de bzhin gshegs pa dgra bcom pa yang dag par rdzogs pa'i sangs rgyas rnams la sngon gyi rgyal po chen po bzhi po de dag gis lhung bzed dag phul ba ltar bdag cag gis kyang / byang chub sems
21b2(khri brgyad): dpa' sems dpa' chen po 'di la lhung bzed bzhi dbul bar bya'o snyam du sems shing yid dga' bar 'gyur ro/ /sum cu rtsa gsum pa'i lha rnams dang / 'thab bral dang / dga' ldan dang / 'phrul dga' dang / gzhan 'phrul dbang byed kyi lha rnams kyang 'di snyam
21b3(khri brgyad): du/ de ltar na lha ma yin gyi ris rnams ni yongs su 'grib par 'gyur zhing / lha'i ris rnams ni mngon par 'phel bar 'gyur bas/ bdag cag gis byang chub sems dpa' sems dpa' chen po 'di la rim gro bskyed par bya'o snyam du sems shing yid dga' bar 'gyur ro/ /stong
21b4(khri brgyad): gsum gyi stong chen po'i 'jig rten gyi khams na tshangs pa chen po dag dang / tshangs ris kyi lha nas bzung ste/ tshangs pa thams cad dang / 'og min gyi bar gyi lha dag 'di snyam du/ byang chub sems dpa' sems dpa' chen po 'di mngon par rdzogs par sangs rgyas nas/
21b5(khri brgyad): chos kyi 'khor lo bskor ba'i don du bdag cag gis gsol ba gdab par bya'o snyam du sems shing yid dga' bar 'gyur ro/ /shA ri'i bu gzhan yang gang gi tshe/ byang chub sems dpa' sems dpa' chen po shes rab kyi pha rol tu phyin pa la spyod cing pha rol tu phyin pa drug
21b6(khri brgyad): gis rnam par 'phel ba de'i tshe/ rigs kyi bu dang / rigs kyi bu mo rnams kyang 'di snyam du/ bdag cag ni byang chub sems dpa' sems dpa' chen po 'di'i pha dang / ma dang / chung ma dang / bu dang / mdza' bshes dang / nye du dang / snag gi gnyen
21b7(khri brgyad): mtshams dag tu 'gyur ro snyam du sems shing / yid dga' bar 'gyur ro/ /rgyal po chen po bzhi dang / sum cu rtsa gsum pa'i lha rnams dang / 'og min gyi bar gyi lha rnams kyang 'di snyam du de ni sems can rnams byang chub la nges par sbyar ba'i phyir/ kun tu sbyor bar 'gyur ba'i
22a1(khri brgyad): chos rnams kyis kun tu mi sbyor zhing / tshangs par spyod par 'gyur te/ de 'di skad du bdag sems dang po bskyed pa nas bzung ste/ tshangs par spyad par bya'i/ mi tshangs par spyad par ni mi bya'o/ /de ci'i phyir zhe na/ 'dod pa rnams la bsten pa ni/
22a2(khri brgyad): tshangs pa'i 'jig rten du skye ba la yang bar du gcod par 'gyur na/ bla na med pa yang dag par rdzogs pa'i byang chub lta la smos kyang ci dgos te/ de lta bas na byang chub sems dpa' sems dpa' chen pos ni/ khyim nas mngon par byung zhing tshangs par spyad pa nyid
22a3(khri brgyad): kyis/ bla na med pa yang dag par rdzogs pa'i byang chub mngon par rdzogs par 'tshang rgya bar bya'i/ mi tshangs par spyod pas ni ma yin no zhes smon lam 'debs pas na/ byang chub sems dpa' 'khrig pa kun tu sbyor ba la mi 'jug pas/ yid dga' bar 'gyur ro/ /
22a4(khri brgyad): de skad ces bka' stsal pa dang / bcom ldan 'das la tshe dang ldan pa shA ri'i bus 'di skad ces gsol to/ /bcom ldan 'das ci byang chub sems dpa' sems dpa' chen po la pha ma dang / mchis 'brang dang / bu dang / mdza' bshes dang / nye du dang / snag gi
22a5(khri brgyad): gnyen mtshams dag nges par 'tshal lags sam/ de skad ces gsol pa dang / bcom ldan 'das kyis tshe dang ldan pa shA ri'i bu la 'di skad ces bka' stsal to/ /shA ri'i bu byang chub sems dpa' sems dpa' chen po kha cig la ni pha dang / ma dang / chung ma dang /
22a6(khri brgyad): bu dag dgos so/ /byang chub sems dpa' sems dpa' chen po kha cig ni sems dang po bskyed pa nyid nas bzung ste/ tshangs par spyod pa yang dag par len cing / bla na med pa yang dag par rdzogs pa'i byang chub mngon par rdzogs par sangs rgyas kyi bar du de rtag tu
22a7(khri brgyad): gzhon nur gyur pa nyid kyis/ byang chub sems dpa'i spyad pa spyod par byed do/ /byang chub sems dpa' sems dpa' chen po kha cig ni thabs la mkhas pas/ sems can yongs su smin par bya ba'i phyir 'dod pa'i yon tan lnga la spyad nas/ btsun mo'i 'khor gyi
22b1(khri brgyad): nang nas mngon par byung ste/ bla na med pa yang dag par rdzogs pa'i byang chub mngon par rdzogs par 'tshang rgya bar byed do/ /shA ri'i bu byang chub sems dpa' sems dpa' chen po kha cig ni shes rab kyi pha rol tu phyin pa zab mo la gnas pa thob nas/ 'dod pa'i nyon mongs
22b2(khri brgyad): pa rnams dang bral yang de dag sems can yongs su smin par bya ba'i phyir/ 'dod pa'i yon tan lnga nye bar 'dzin par ston la/ yongs su spyod par ni mi byed do/ /shA ri'i bu 'di lta ste dper na/ sgyu ma mkhan nam/ sgyu ma mkhan gyi slob ma mkhas pa/ sgyu ma'i
22b3(khri brgyad): rig sngags dang sbyor ba shes pa/ legs par bslabs pa zhig gis 'dod pa'i yon tan lnga mngon par sprul te/ 'dod pa'i yon tan lnga po de dag gis bdag nyid rtse zhing dga' la dga' mgur spyod pa bstan na/ shA ri'i bu 'di ji snyam du sems/ sgyu ma mkhan nam sgyu
22b4(khri brgyad): ma mkhan gyi slob ma des 'dod pa'i yon tan lnga po de dag la yongs su spyad pa yod snyam 'am/ shA ri'i bus gsol pa/ bcom ldan 'das de ni ma mchis lags so/ /bcom ldan 'das kyis bka' stsal pa/ shA ri'i bu de bzhin du byang chub sems dpa' sems dpa' chen
22b5(khri brgyad): po thabs la mkhas pas/ sems can yongs su smin par bya ba'i phyir/ 'dod pa'i yon tan lnga la yongs su spyod cing / byang chub sems dpa' sems dpa' chen po 'dod pa'i yon tan dag gis gos pa yang med do/ /shA ri'i bu rnam grangs des na/ byang chub
22b6(khri brgyad): sems dpa' sems dpa' chen po 'dod pa rnams ni kun tu 'bar ba'o/ /'dod pa rnams ni smad pa'o/ /'dod pa rnams ni gsod pa'o/ /'dod pa rnams ni phyir rgol ba'o zhes 'dod pa rnams kyi bsngags pa ma yin pa brjod do/ /shA ri'i bu de ltar na byang chub sems
22b7(khri brgyad): dpa' sems dpa' chen po sems can yongs su smin par bya ba'i phyir/ 'dod pa'i yon tan rnams nye bar 'dzin to/ /shes rab kyi pha rol tu phyin pa khri brgyad stong pa las/ sems bskyed pa'i le'u zhes bya ste gnyis pa'o// //de nas bcom
23a1(khri brgyad): ldan 'das la tshe dang ldan pa shA ri'i bus 'di skad ces gsol to/ bcom ldan 'das byang chub sems dpa' sems dpa' chen pos ji ltar shes rab kyi pha rol tu phyin pa la spyad par bgyi/ de skad ces gsol pa dang / bcom ldan 'das kyis tshe dang
23a2(khri brgyad): ldan pa shA ri'i bu la 'di skad ces bka' stsal to/ /shA ri'i bu 'di la byang chub sems dpa' sems dpa' chen po shes rab kyi pha rol tu phyin pa la spyod pa ni/ byang chub sems dpar gyur bzhin du byang chub sems dpa' yang dag par rjes su mi mthong ngo / /byang
23a3(khri brgyad): chub sems dpa'i ming yang yang dag par rjes su mi mthong ngo / /byang chub kyang yang dag par rjes su mi mthong ngo / /shes rab kyi pha rol tu phyin pa yang yang dag par rjes su mi mthong ngo / /spyod ces bya bar yang yang dag par rjes su mi mthong ngo / /mi spyod ces bya
23a4(khri brgyad): bar yang yang dag par rjes su mi mthong ngo / /spyod kyang spyod la/ mi spyod kyang mi spyod ces bya bar yang yang dag par rjes su mi mthong ngo / /spyod pa yang ma yin/ mi spyod pa yang ma yin zhes bya bar yang yang dag par rjes su mi mthong ngo / /gzugs yang dag par
23a5(khri brgyad): rjes su mi mthong ngo / /de bzhin du tshor ba dang / 'du shes dang / 'du byed rnams dang / rnam par shes pa yang yang dag par rjes su mi mthong ngo / /de ci'i phyir zhe na/ shA ri'i bu 'di ltar byang chub sems dpa'i ming de ni ming gi ngo bo nyid kyis stong gi /stong pa nyid
23a6(khri brgyad): kyis byang chub sems dpa'i ming stong pa ni ma yin/ byang chub sems dpa' yang byang chub sems dpa'i ngo bo nyid kyis stong gi stong pa nyid kyis byang chub sems dpa' stong pa ni ma yin/ byang chub kyang byang chub kyi ngo bo nyid kyis stong gi /stong pa nyid kyis byang chub stong pa ni ma
23a7(khri brgyad): yin/ shes rab kyi pha rol tu phyin pa yang shes rab kyi pha rol tu phyin pa'i ngo bo nyid kyis stong gi /stong pa nyid kyis shes rab kyi pha rol tu phyin pa stong pa ni ma yin/ gzugs ni gzugs kyi ngo bo nyid kyis stong gi /stong pa nyid kyis gzugs stong pa ni ma yin/ tshor ba dang /
23b1(khri brgyad): 'du shes dang / 'du byed rnams dang / rnam par shes pa ni rnam par shes pa'i ngo bo nyid kyis stong gi /stong pa nyid kyis rnam par shes pa stong pa ni ma yin pa'i phyir ro/ /de ci'i phyir zhe na/ 'di ltar byang chub sems dpa'i ming gi stong pa nyid gang yin pa de ni byang chub
23b2(khri brgyad): sems dpa'i ming ma yin la/ stong pa nyid las gud na yang byang chub sems dpa'i ming med de/ byang chub sems dpa'i ming nyid stong pa nyid yin la stong pa nyid kyang byang chub sems dpa'i ming yin pa dang / byang chub sems dpa'i stong pa nyid gang yin pa de ni/ byang
23b3(khri brgyad): chub sems dpa' ma yin la/ stong pa nyid las gud na yang byang chub sems dpa' med de/ byang chub sems dpa' nyid stong pa nyid yin la/ stong pa nyid kyang byang chub sems dpa' yin pa dang / byang chub kyi stong pa nyid gang yin pa de byang chub ma yin la/ stong pa nyid
23b4(khri brgyad): las gud na yang byang chub med de/ byang chub nyid stong pa nyid yin la/ stong pa nyid kyang byang chub yin pa dang / shes rab kyi pha rol tu phyin pa'i stong pa nyid gang yin pa de shes rab kyi pha rol tu phyin pa ma yin la/ stong pa nyid las gud na yang shes rab kyi pha rol tu phyin pa
23b5(khri brgyad): med de/ shes rab kyi pha rol tu phyin pa nyid stong pa nyid yin la/ stong pa nyid kyang shes rab kyi pha rol tu phyin pa yin pa dang / gzugs kyi stong pa nyid gang yin pa de gzugs ma yin la/ stong pa nyid las gud na yang gzugs med de/ gzugs nyid stong pa nyid yin la/
23b6(khri brgyad): stong pa nyid kyang gzugs ma yin pa dang / tshor ba dang / 'du shes dang / 'du byed rnams dang / rnam par shes pa'i stong pa nyid gang yin pa de rnam par shes pa ma yin la/ stong pa nyid las gud na yang rnam par shes pa med de/ rnam par shes pa nyid stong pa nyid
23b7(khri brgyad): yin la/ stong pa nyid kyang rnam par shes pa yin pa'i phyir ro/ /de ci'i phyir zhe na/ 'di ltar 'di lta ste/ byang chub sems dpa' zhes bya ba de ni ming tsam du zad/ 'di lta ste/ byang chub sems dpa'i ming zhes bya ba dang / byang chub ces bya ba dang / shes
24a1(khri brgyad): rab kyi pha rol tu phyin pa zhes bya ba dang / gzugs zhes bya ba dang / tshor ba zhes bya ba dang / 'du shes zhes bya ba dang / 'du byed rnams zhes bya ba dang / rnam par shes pa zhes bya ba de ni ming tsam du zad/ 'di lta ste/ stong pa nyid ces bya ba de ni ming tsam
24a2(khri brgyad): du zad pa'i phyir ro/ /de ci'i phyir zhe na/ ngo bo nyid med pa la ni skye ba med/ 'gag pa med/ 'grib pa med/ 'phel ba med/ kun nas nyon mongs pa med/ rnam par byang ba med pa'i phyir ro/ /de ci'i phyir zhe na/ gzugs ni sgyu ma lta bu/ tshor ba ni sgyu ma lta
24a3(khri brgyad): bu/ 'du shes ni sgyu ma lta bu/ 'du byed rnams ni sgyu ma lta bu/ rnam par shes pa ni sgyu ma lta bu yin pa'i phyir ro/ /sgyu ma yang ming tsam du zad de/ yul na mi gnas/ phyogs na mi gnas pas sgyu ma mthong ba ni log par gyur pa ste/ yod pa ma yin zhing ngo bo nyid
24a4(khri brgyad): dang bral ba ste/ byang chub sems dpa' sems dpa' chen po shes rab kyi pha rol tu phyin pa la de ltar spyod pa ni chos gang la yang skye bar yang dag par rjes su mi mthong ngo / /'gag par yang dag par rjes su mi mthong ngo / /gnas par yang dag par rjes su mi mthong
24a5(khri brgyad): ngo / /'grib par yang dag par rjes su mi mthong ngo / /'phel bar yang dag par rjes su mi mthong ngo / /kun nas nyon mongs par yang dag par rjes su mi mthong ngo / /rnam par byang bar yang dag par rjes su mi mthong ngo / /gzugs yang dag par rjes su mi
24a6(khri brgyad): mthong ngo / /tshor ba dang / 'du shes dang / 'du byed rnams dang / rnam par shes pa yang dag par rjes su mi mthong ngo / /gang la byang chub ces bya ba'am/ byang chub sems dpa' zhes bya ba de yang dag par rjes su mi mthong ngo / /de ci'i phyir zhe na/ 'di ltar
24a7(khri brgyad): ming ni bcos ma yin pa'i phyir/ chos so so tha dad pa de dag ni btags pa ste/ yang dag pa ma yin pa/ glo bur du btags pa'i ming gis rjes su tha snyad 'dogs te/ ji lta ji ltar rjes su tha snyad 'dogs pa de lta de ltar mngon par zhen to/ /byang chub sems dpa'
24b1(khri brgyad): sems dpa' chen po shes rab kyi pha rol tu phyin pa la spyod pas ni/ ming de dag thams cad ngo bo nyid du yang dag par rjes su mi mthong ngo / /yang dag par rjes su ma mthong bas mngon par zhen par mi 'gyur ro/ /shA ri'i bu gzhan yang byang chub sems
24b2(khri brgyad): dpa' sems dpa' chen po shes rab kyi pha rol tu phyin pa la spyod pa 'di ltar yongs su rtog ste/ 'di lta ste/ byang chub sems dpa' zhes bya ba de ni ming tsam mo/ /'di lta ste byang chub ces bya ba de ni ming tsam mo/ /'di lta ste sangs rgyas zhes bya ba de ni ming tsam mo/ /'di
24b3(khri brgyad): lta ste shes rab kyi pha rol tu phyin pa zhes bya ba de ni ming tsam mo/ /'di lta ste/ shes rab kyi pha rol tu phyin pa la spyod ces bya ba de ni ming tsam mo/ /'di lta ste/ gzugs zhes bya ba de ni ming tsam mo/ /'di lta ste/ tshor ba dang / 'du shes dang / 'du byed rnams dang /
24b4(khri brgyad): rnam par shes pa zhes bya ba de ni ming tsam mo zhes yongs su rtog go/ /shA ri'i bu 'di lta ste dper na/ bdag bdag ces brjod kyang bdag kyang mi dmigs sems can dang / srog dang / gang zag kyang mi dmigs te/ 'di ltar ming gis tha snyad btags par zad kyi/
24b5(khri brgyad): mi dmigs pa stong pa nyid kyi phyir de dag ni rnam pa thams cad du dmigs su med do/ /de bzhin du byang chub sems dpa' sems dpa' chen po shes rab kyi pha rol tu phyin pa la spyod pa yang / byang chub sems dpa' yang dag par rjes su mi mthong ngo / /rnam par shes pa'i
24b6(khri brgyad): bar du yang dag par rjes su mi mthong ngo / /ming gang gis tha snyad 'dogs pa'i ming de yang yang dag par rjes su mi mthong ste/ shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pas ni/ mi dmigs pa stong pa nyid kyi phyir
24b7(khri brgyad): de bzhin gshegs pa'i shes rab ma gtogs par nyan thos dang / rang sangs rgyas thams cad kyi shes rab zil gyis gnon to/ /de ci'i phyir zhe na/ 'di ltar gang gis mngon par zhen par 'gyur ba de yang des yang dag par rjes su mi mthong ba'i phyir te/ shA ri'i bu
25a1(khri brgyad): de ltar spyod pa'i byang chub sems dpa' sems dpa' chen po ni shes rab kyi pha rol tu phyin pa la spyod pa yin no/ /shA ri'i bu 'di lta ste dper na/ 'dzam bu'i gling 'di shA ri'i bu dang / maud gal gyi bu lta bu'i dge slong sha stag gis 'dam bu'i tshal lam/ 'od
25a2(khri brgyad): ma'i tshal lam/ bu ram shing gi tshal lam/ mda' rgyu'i tshal lam/ 'bras kyi zhing ngam/ til gyi zhing ltar yongs su gang bar gyur kyang / de dag gi shes rab gang yin pa des ni byang chub sems dpa' sems dpa' chen po shes rab kyi pha rol tu phyin pa la spyod pa'i shes
25a3(khri brgyad): rab kyi brgya'i char yang nye bar mi 'gro'o/ /stong gi cha dang / 'bum gyi cha dang / grangs dang / cha dang / bgrang ba dang / dpe dang rgyur yang mi bzod do/ /de ci'i phyir zhe na/ shA ri'i bu 'di ltar byang chub sems dpa' sems dpa' chen po'i shes rab gang yin pa de
25a4(khri brgyad): ni sems can thams cad yongs su mya ngan las bzla ba'i don du nye bar gnas pa'i phyir ro/ /shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pa'i shes rab nyin gcig yongs su bsgoms pa gang yin pa des kyang nyan thos dang /
25a5(khri brgyad): rang sangs rgyas rnams kyi shes rab zil gyis gnon to/ /shA ri'i bu 'dzam bu'i gling 'di shA ri'i bu dang / maud gal gyi bu lta bu'i dge slong sha stag gis yongs su gang ba lta zhog gi /shA ri'i bu gal te stong gsum gyi stong chen po'i 'jig rten gyi khams 'di shA ri'i bu dang
25a6(khri brgyad): maud gal gyi bu lta bu'i dge slong sha stag gis yongs su gang bar gyur kyang / de dag gi shes rab kyis/ byang chub sems dpa' sems dpa' chen po shes rab kyi pha rol tu phyin pa la spyod pa'i shes rab nyin gcig bsgoms pa'i brgya'i char yang nye bar mi 'gro ba nas/
25a7(khri brgyad): rgyu'i bar du yang mi bzod do/ /shA ri'i bu stong gsum gyi stong chen po'i 'jig rten kyi khams 'di shA ri'i bu dang / maud gal gyi bu lta bu'i dge slong sha stag gis yongs su gang ba lta yang zhog gi /shA ri'i bu gal te shar phyogs kyi 'jig rten gyi khams gang gA'i klung gi bye
25b1(khri brgyad): ma snyed dag shA ri'i bu dang / maud gal gyi bu lta bu'i dge slong sha stag gis yongs su gang bar gyur cing / de bzhin du lho dang / nub dang / byang dang / byang shar dang / shar lho dang / lho nub dang / nub byang dang / 'og dang / steng gi phyogs kyi 'jig rten gyi
25b2(khri brgyad): khams gang gA'i klung gi bye ma snyed dag shA ri'i bu dang / maud gal gyi bu lta bu'i dge slong sha stag gis yongs su gang bar gyur kyang / de dag gi shes rab kyis/ byang chub sems dpa' sems dpa' chen po shes rab kyi pha rol tu phyin pa la spyod pa'i shes rab nyin gcig
25b3(khri brgyad): bsgoms pa gang yin pa de'i brgya'i char yang nye bar mi 'gro ba nas/ rgyu'i bar du yang mi bzod do/ /de nas bcom ldan 'das la tshe dang ldan pa shA ri'i bus/ 'di skad ces gsol to/ /bcom ldan 'das nyan thos rgyun tu zhugs pa rnams dang / lan cig phyir 'ong ba
25b4(khri brgyad): rnams dang / phyir mi 'ong ba rnams dang / dgra bcom pa rnams kyi shes rab gang lags pa dang / rang sangs rgyas rnams dang / byang chub sems dpa' rnams dang / de bzhin gshegs pa dgra bcom pa yang dag par rdzogs pa'i sangs rgyas rnams kyi shes rab
25b5(khri brgyad): gang lags pa'i shes rab de dag thams cad ni tha dad pa ma lags pa/ dben pa/ ma skyes pa ngo bo nyid kyis stong pa lags te/ bcom ldan 'das tha dad pa ma lags shing / dben la ma skyes pa/ rang bzhin gyis stong pa la ni tha dad du dbye ba 'am/ khyad par mi
25b6(khri brgyad): dmigs lags na/ bcom ldan 'das ji ltar byang chub sems dpa' sems dpa' chen po'i shes rab gdugs gcig bsgoms pa gang lags pa des nyan thos dang / rang sangs rgyas thams cad kyi shes rab zil gyis gnon par 'gyur ba lags/ de skad ces
25b7(khri brgyad): gsol pa dang / bcom ldan 'das kyis tshe dang ldan pa shA ri'i bu la 'di skad ces bka' stsal to/ /shA ri'i bu 'di ji snyam du sems/ byang chub sems dpa' sems dpa' chen po shes rab kyi pha rol tu phyin pa la spyod pa rnam pa thams cad kyi mchog dang ldan pa/
26a1(khri brgyad): rnam pa thams cad mkhyen pa nyid la spyod pa/ sems can thams cad kyi don byed pas bdag gis/ chos thams cad rnam pa thams cad du mngon par rdzogs par byang chub par byas la/ sems can thams cad yongs su mya ngan las bzla'o
26a2(khri brgyad): zhes nyin gcig bsgoms pa'i shes rab gang gi don du nye bar gnas pa ltar nyan thos dang / rang sangs rgyas thams cad kyi shes rab nye bar gnas pa yin snyama'am/ shA ri'i bus gsol pa/ bcom ldan 'das de ni ma lags so/ /bcom ldan 'das kyis bka' stsal pa/
26a3(khri brgyad): shA ri'i bu 'di ji snyam du sems/ nyan thos dang / rang sangs rgyas thams cad 'di snyam du bdag cag gis bla na med pa yang dag par rdzogs pa'i byang chub mngon par rdzogs par sangs rgyas par byas la sems can thams cad phung po lhag ma med pa'i mya ngan las 'das pa'i
26a4(khri brgyad): dbyings su yongs su mya ngan las bzla'o snyam du sems snyam 'am/ shA ri'i bus gsol pa/ bcom ldan 'das de ni ma lags so/ /bcom ldan 'das kyis bka' stsal pa/ shA ri'i bu rnam grangs des na/ khyod kyis 'di ltar nyan thos dang rang sangs rgyas thams
26a5(khri brgyad): cad kyi shes rab gang yin pa des ni byang chub sems dpa' sems dpa' chen pos nyin gcig bsgoms pa'i shes rab kyi brgya'i char yang nye bar mi 'gro ba nas/ rgyu'i bar du yang mi bzod de/ nyan thos dang / rang sangs rgyas rnams kyi shes rab zil gyis gnon par rig par
26a6(khri brgyad): bya'o/ /shA ri'i bu 'di ji snyam du sems/ nyan thos dang / rang sangs rgyas thams cad 'di snyam du bdag cag gis pha rol tu phyin pa drug la spyad de/ sems can rnams yongs su smin par byas la/ sangs rgyas kyi zhing yongs su dag par byas te/ de bzhin
26a7(khri brgyad): gshegs pa'i stobs bcu yongs su rdzogs par byas la/ mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad yongs su rdzogs par byas te/ bla na med pa yang dag par rdzogs pa'i byang chub mngon par
26b1(khri brgyad): rdzogs par sangs rgyas nas/ sems can dpag tu med grangs med tshad med pa rnams yongs su mya ngan las bzla bar bya'o snyam du sems snyam 'am/ shA ri'i bus gsol pa/ bcom ldan 'das de ni ma lags so/ /bcom ldan 'das kyis bka' stsal pa/
26b2(khri brgyad): shA ri'i bu byang chub sems dpa' sems dpa' chen po ni 'di snyam du sems te/ bdag gis pha rol tu phyin pa drug la spyad de/ sems can rnams yongs su smin par byas la/ sangs rgyas kyi zhing yongs su dag par byas te/ de bzhin gshegs pa'i stobs bcu yongs
26b3(khri brgyad): su rdzogs par byas la/ mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad yongs su rdzogs par byas te/ bla na med pa yang dag par rdzogs pa'i byang chub mngon par rdzogs par sangs rgyas nas/ sems
26b4(khri brgyad): can dpag tu med grangs med tshad med pa rnams yongs su mya ngan las bzla'o snyam du sems so/ /shA ri'i bu 'di lta ste dper na/ srog chags kyi rigs srin bu me khyer ni 'di snyam du bdag gi 'od kyis 'dzam bu'i gling snang bar bya zhing / bdag gi 'od kyis 'dzam bu'i gling
26b5(khri brgyad): khyab par bya'o snyam du mi sems so/ /shA ri'i bu de bzhin du nyan thos dang / rang sangs rgyas thams cad kyang 'di snyam du bdag cag gis pha rol tu phyin pa drug la spyad de/ sems can rnams yongs su smin par byas la/ sangs rgyas kyi zhing yongs su dag par byas
26b6(khri brgyad): te/ de bzhin gshegs pa'i stobs bcu yongs su rdzogs par byas la/ mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad yongs su rdzogs par byas te/ bla na med pa yang dag par rdzogs pa'i byang
26b7(khri brgyad): chub mngon par rdzogs par sangs rgyas nas/ sems can dpag tu med grangs med tshad med pa rnams yongs su mya ngan las bzla bar bya'o snyam du mi sems so/ /shA ri'i bu 'di lta ste dper na/ nyi ma'i dkyil 'khor shar bas ni 'dzam bu'i gling thams cad snang bas khyab
27a1(khri brgyad): par byed cing / 'dzam bu'i gling thams cad snang bas gsal bar byed do/ /shA ri'i bu de bzhin du byang chub sems dpa' sems dpa' chen po yang pha rol tu phyin pa drug la spyad de/ sems can rnams yongs su smin par byas la/ sangs rgyas kyi zhing yang
27a2(khri brgyad): yongs su dag par byas te/ de bzhin gshegs pa'i stobs bcu yongs su rdzogs par byas la/ mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad yongs su rdzogs par byas te/ bla na med pa yang dag par
27a3(khri brgyad): rdzogs pa'i byang chub mngon par rdzogs par sangs rgyas nas/ sems can dpag tu med grangs med tshad med pa rnams yongs su mya ngan las 'da' bar byed do/ /de skad ces bka' stsal pa dang / bcom ldan 'das la tshe dang ldan pa shA ri'i bus 'di skad ces gsol to/ /
27a4(khri brgyad): bcom ldan 'das ji ltar na byang chub sems dpa' sems dpa' chen po nyan thos dang / rang sangs rgyas kyi sa las shin tu 'da' zhing / phyir mi ldog pa'i byang chub sems dpa'i sa thob pa dang / byang chub kyi lam yongs su sbyong ba lags/ de skad ces gsol pa
27a5(khri brgyad): dang / bcom ldan 'das kyis tshe dang ldan pa shA ri'i bu la 'di skad ces bka' stsal to/ /shA ri'i bu 'di la byang chub sems dpa' sems dpa' chen po sems dang po bskyed phyin chad/ pha rol tu phyin pa drug la spyod cing / stong pa nyid dang mtshan ma med pa dang / smon pa
27a6(khri brgyad): med pa'i chos rnams la gnas te/ nyan thos dang / rang sangs rgyas kyis las shin tu 'das nas/ phyir mi ldog pa'i byang chub sems dpa'i sa 'thob bo/ /de skad ces bka' stsal pa dang / bcom ldan 'das la tshe dang ldan pa shA ri'i bus 'di skad ces gsol to/ /
27a7(khri brgyad): bcom ldan 'das byang chub sems dpa' sems dpa' chen po sa gang la gnas na/ nyan thos dang / rang sangs rgyas thams cad kyi sbyin pa'i gnas su 'gyur ba lags/ de skad ces gsol pa dang / bcom ldan 'das kyis tshe dang ldan pa shA ri'i bu la 'di skad ces
27b1(khri brgyad): bka' stsal to/ /shA ri'i bu sems dang po bskyed phyin chad/ byang chub sems dpa' sems dpa' chen po pha rol tu phyin pa drug la spyod pa nas/ byang chub kyi snying po la 'dug gi bar gyi byang chub sems dpa' sems dpa' chen po ni rtag par rgyun tu nyan thos dang /
27b2(khri brgyad): rang sangs rgyas thams cad kyi sbyin pa'i gnas su gyur pa yin no/ /de ci'i phyir zhe na/ shA ri'i bu 'di ltar byang chub sems dpa' sems dpa' chen po la brten nas dge ba'i chos thams cad 'jig rten du 'byung bar 'gyur ba'i phyir te/ 'di lta ste dge ba bcu'i
27b3(khri brgyad): las kyi lam rnams dang / yan lag lnga dang ldan pa'i tshul khrims dang / yan lag brgyad dang ldan pa'i tshul khrims dang / bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi dang / 'phags pa'i bden pa bzhi
27b4(khri brgyad): dang / dran pa nye bar gzhag pa bzhi dang / yang dag pa'i spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa 'jig rten du 'byung bar 'gyur ro/ /pha rol tu
27b5(khri brgyad): phyin pa drug dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad kyi bar du 'jig rten du 'byung bar 'gyur ro/ /dge
27b6(khri brgyad): ba'i chos de dag 'jig rten du byung bas/ rgyal rigs shing sA la chen po lta bu dag 'jig rten na yod pa yin/ bram ze'i rigs shing sA la chen po lta bu dag yod pa yin/ khyim bdag gi rigs shing sA la chen po lta bu dag yod pa yin/ rgyal chen bzhi'i ris kyi lha
27b7(khri brgyad): rnams dang / sum cu rtsa gsum pa dang / 'thab bral dang / dga' ldan dang / 'phrul dga' dang / gzhan 'phrul dbang byed dang / tshangs pa'i mdun na 'don dang / tshangs ris dang / tshangs 'khor dang / 'od chung dang / tshad med 'od dang / 'od gsal dang / dge
28a1(khri brgyad): chung dang / tshad med dge dang / dge rgyas dang / 'bras bu che ba dang / sems can 'du shes med pa dang / gnas gtsang ma gya nom snang ba dang / shin tu mthong dang / mi che ba dang / mi gdung ba dang / 'og min dang / nam mkha' mtha' yas skye
28a2(khri brgyad): mched dang / rnam shes mtha' yas skye mched dang / ci yang med pa'i skye mched dang / 'du shes med 'du shes med min skye mched kyi lha rnams yod pa yin no/ /rgyun tu zhugs pa rnams 'jig rten du byung ba yin/ lan cig phyir 'ong ba rnams dang / phyir mi 'ong ba
28a3(khri brgyad): rnams dang / dgra bcom pa rnams dang / rang sangs rgyas rnams dang / byang chub sems dpa' sems dpa' chen po rnams dang / de bzhin gshegs pa dgra bcom pa yang dag par rdzogs pa'i sangs rgyas rnams 'jig rten du 'byung ba yin no/ /shA ri'i bus gsol
28a4(khri brgyad): pa/ bcom ldan 'das ci byang chub sems dpa' sems dpa' chen po sbyin pa yongs su sbyong bar bgyid dam/ 'on te mi bgyid lags/ bcom ldan 'das kyis bka' stsal pa/ shA ri'i bu byang chub sems dpa' sems dpa' chen po ni rnam grangs kyis sbyin pa yongs su sbyong
28a5(khri brgyad): bar byed do/ /de ci'i phyir zhe na/ shA ri'i bu byang chub sems dpa' sems dpa' chen po'i sbyin pa ni shin tu rnam par dag pa nyid kyi phyir ro/ /shA ri'i bu 'di ltar byang chub sems dpa' sems dpa' chen po ni sbyin pa po yin te/ ci zhig gi sbyin pa po yin zhe na/ dge ba'i
28a6(khri brgyad): chos rnams kyi sbyin pa po yin no/ /dge ba'i chos gang dag gi sbyin pa po yin zhe na/ 'di lta ste dge ba bcu'i las kyi lam rnams dang / bslab pa'i gzhi lnga dang / yan lag brgyad dang ldan pa'i gso sbyong dang / sangs rgyas kyi chos ma 'dres pa brgyad kyi bar dag gi sbyin pa
28a7(khri brgyad): po yin no/ /shA ri'i bus gsol pa/ bcom ldan 'das byang chub sems dpa' sems dpa' chen pos ji ltar shes rab kyi pha rol tu phyin pa la brtson par bgyis na/ brtson zhes bgyi ba lags/ bcom ldan 'das kyis bka' stsal pa/ shA ri'i bu 'di la byang chub
28b1(khri brgyad): sems dpa' sems dpa' chen po gzugs kyi stong pa nyid la brtson na brtson zhes bya'o/ /de bzhin du tshor ba'i stong pa nyid dang / 'du shes kyi stong pa nyid dang / 'du byed rnams kyi stong pa nyid dang / rnam par shes pa'i stong pa nyid la brtson na brtson zhes bya'o/ /shA ri'i
28b2(khri brgyad): bu gzhan yang byang chub sems dpa' sems dpa' chen po mig gi stong pa nyid la brtson na brtson zhes bya'o/ /de bzhin du rna ba dang / sna dang / lce dang / lus dang / yid kyi stong pa nyid la brtson na brtson zhes bya'o/ /gzugs kyi stong pa nyid la brtson na brtson zhes bya'o/ /de
28b3(khri brgyad): bzhin du sgra dang / dri dang / ro dang / reg bya dang / chos kyi stong pa nyid la brtson na brtson zhes bya'o/ /mig gi rnam par shes pa'i khams kyi stong pa nyid la brtson na brtson zhes bya'o/ /rna ba'i rnam par shes pa'i khams dang / sna'i rnam par shes pa'i khams dang /
28b4(khri brgyad): lce'i rnam par shes pa'i khams dang / lus kyi rnam par shes pa'i khams dang / yid kyi rnam par shes pa'i khams kyi stong pa nyid la brtson na brtson zhes bya'o/ /sdug bsngal gyi stong pa nyid la brtson na brtson zhes bya'o/ /kun 'byung ba dang / 'gog pa dang / lam gyi
28b5(khri brgyad): stong pa nyid la brtson na brtson zhes bya'o/ /ma rig pa'i stong pa nyid la brtson na brtson zhes bya'o/ /'du byed dang / rnam par shes pa dang / ming dang / gzugs dang / skye mched drug dang / reg pa dang / tshor ba dang / sred pa dang / len pa dang / srid pa dang /
28b6(khri brgyad): skye ba dang / rga shi'i stong pa nyid la brtson na brtson zhes bya'o/ /chos thams cad kyi stong pa nyid la brtson na brtson zhes bya'o/ /'dus byas dang / 'dus ma byas kyi chos kyi stong pa nyid la brtson na brtson zhes bya'o/ /shA ri'i bu gzhan yang byang chub sems dpa' sems
28b7(khri brgyad): dpa' chen po shes rab kyi pha rol tu phyin pa la spyod pa rang bzhin gyis stong pa nyid la brtson na brtson zhes bya'o/ /shA ri'i bu byang chub sems dpa' sems dpa' chen po de ltar shes rab kyi pha rol tu phyin pa la spyod pa stong pa nyid bdun po 'di dag gis brtson na brtson zhes bya'o/ /
29a1(khri brgyad): byang chub sems dpa' de stong pa nyid bdun po de dag gis shes rab kyi pha rol tu phyin pa la spyod pa'i tshe/ re shig brtson zhe 'am mi brtson zhes mi brjod do/ /de ci'i phyir zhe na/ 'di ltar des gzugs skye ba'i chos can nam 'gag pa'i chos can du yang dag
29a2(khri brgyad): par rjes su mi mthong ngo / /tshor ba dang / 'du shes dang / 'du byed rnams dang / rnam par shes pa skye ba'i chos can nam 'gag pa'i chos can du yang dag par rjes su mi mthong ngo / /gzugs kun nas nyon mongs pa'i chos can nam/ rnam par byang ba'i chos can du yang
29a3(khri brgyad): dag par rjes su mi mthong ngo / /tshor ba dang / 'du shes dang / 'du byed rnams dang / rnam par shes pa kun nas nyon mongs pa'i chos can nam/ rnam par byang ba'i chos can du yang dag par rjes su mi mthong ba'i phyir ro/ /shA ri'i bu gzhan yang byang chub sems dpa' sems dpa'
29a4(khri brgyad): chen po gzugs ni tshor ba dang lhan cig yang dag par 'du ba zhes bya bar yang dag par rjes su mi mthong ngo / /de bzhin du tshor ba ni 'du shes dang / 'du shes ni 'du byed rnams dang / 'du byed rnams ni rnam par shes pa dang lhan cig yang dag par 'du ba zhes bya bar
29a5(khri brgyad): yang dag par rjes su mi mthong ngo / /rnam par shes pa ni 'du byed rnams dang lhan cig yang dag par 'du ba zhes bya bar yang dag par rjes su mi mthong ba'o/ /de ci'i phyir zhe na/ rang bzhin gyis stong pa nyid kyi phyir/ chos gang yang chos gang dang yang lhan cig yang dag par
29a6(khri brgyad): 'du ba med pa'i phyir ro/ /de ci'i phyir zhe na/ shA ri'i bu 'di ltar gzugs kyi stong pa nyid gang yin pa de ni gzugs ma yin/ tshor ba dang / 'du shes dang / 'du byed rnams dang / rnam par shes pa'i stong pa nyid gang yin pa de ni/ rnam par shes pa ma yin pa'i phyir ro/ /
29a7(khri brgyad): de ci'i phyir zhe na/ shA ri'i bu 'di ltar gzugs kyi stong pa nyid gang yin pa de gzugs su yod pa ma yin/ tshor ba'i stong pa nyid gang yin pa de tshor bar byed pa ma yin/ 'du shes kyi stong pa nyid gang yin pa de kun tu shes par byed pa ma yin/ 'du byed rnams kyi stong pa nyid
29b1(khri brgyad): gang yin pa de mngon par 'du byed pa ma yin/ rnam par shes pa'i stong pa nyid gang yin pa de rnam par shes par byed pa ma yin pa'i phyir ro/ /de ci'i phyir zhe na/ shA ri'i bu 'di ltar gzugs kyang gzhan ma yin la/ stong pa nyid kyang gzhan ma yin/ stong pa nyid kyang gzhan
29b2(khri brgyad): ma yin la/ gzugs kyang gzhan ma yin te/ gzugs nyid stong pa nyid yin la/ stong pa nyid kyang gzugs yin/ de bzhin du tshor ba yang gzhan ma yin la/ stong pa nyid kyang gzhan ma yin/ 'du shes kyang gzhan ma yin la/ stong pa nyid kyang gzhan ma yin/
29b3(khri brgyad): 'du byed rnams kyang gzhan ma yin la/ stong pa nyid kyang gzhan ma yin/ rnam par shes pa yang gzhan ma yin la/ stong pa nyid kyang gzhan ma yin te/ rnam par shes pa nyid stong pa nyid yin la/ stong pa nyid kyang rnam par shes pa yin pa'i phyir ro/ /de ci'i phyir zhe na/ shA
29b4(khri brgyad): ri'i bu stong pa nyid gang yin pa de ni mi skye mi 'gag cing / kun nas nyon mongs pa med/ rnam par byang ba med la/ 'grib pa med cing / 'phel ba med pa ste/ de ni 'das pa yang ma yin/ ma 'ongs pa yang ma yin/ da ltar byung ba yang ma yin pa'i phyir ro/ /'di 'dra ba gang
29b5(khri brgyad): yin pa de la ni gzugs med do/ /tshor ba med do/ /'du shes med do/ /'du byed rnams med do/ /rnam par shes pa med do/ /sa'i khams med do/ /chu'i khams med do/ /me'i khams med do/ /rlung gi khams med do/ /nam mkha'i khams med do/ /rnam
29b6(khri brgyad): par shes pa'i khams med do/ /mig gi skye mched med do/ /gzugs kyi skye mched med do/ /rna ba'i skye mched med do/ /sgra'i skye mched med do/ /sna'i skye mched med do/ /dri'i skye mched med do/ /lce'i skye mched med do/ /ro'i skye mched med do/ /lus kyi skye mched
29b7(khri brgyad): med do/ /reg bya'i skye mched med do/ /yid kyi skye mched med do/ /chos kyi skye mched med do/ /mig gi khams med do/ /gzugs kyi khams med do/ /mig gi rnam par shes pa'i khams med do/ /rna ba'i khams med do/ /sgra'i khams med do/ /rna ba'i
30a1(khri brgyad): rnam par shes pa'i khams med do/ /sna'i khams med do/ /dri'i khams med do/ /sna'i rnam par shes pa'i khams med do/ /lce'i khams med do/ /ro'i khams med do/ /lce'i rnam par shes pa'i khams med do/ /lus kyi khams med do/ /reg bya'i khams
30a2(khri brgyad): med do/ /lus kyi rnam par shes pa'i khams med do/ /yid kyi khams med do/ /chos kyi khams med do/ /yid kyi rnam par shes pa'i khams med do/ /ma rig pa med do/ /ma rig pa 'gag pa med do/ /'du byed med do/ /'du byed 'gag pa med do/ /rnam par
30a3(khri brgyad): shes pa med do/ /rnam par shes pa 'gag pa med do/ /ming dang gzugs med do/ /ming dang gzugs 'gag pa med do/ /skye mched drug med do/ /skye mched drug 'gag pa med do/ /reg pa med do/ /reg pa 'gag pa med do/ /tshor ba med do/ /tshor ba 'gag pa
30a4(khri brgyad): med do/ /sred pa med do/ /sred pa 'gag pa med do/ /len pa med do/ /len pa 'gag pa med do/ /srid pa med do/ /srid pa 'gag pa med do/ /skye ba med do/ /skye ba 'gag pa med do/ /rga shi med do/ /rga shi 'gag pa med do/ /sdug bsngal med do/ /
30a5(khri brgyad): kun 'byung ba med do/ /'gog pa med do/ /lam med do/ /thob pa med do/ /mngon par rtogs pa med do/ /rgyun tu zhugs pa med do/ /rgyun tu zhugs pa'i 'bras bu med do/ /lan cig phyir 'ong ba med do/ /lan cig phyir 'ong ba'i 'bras bu med do/ /phyir mi
30a6(khri brgyad): 'ong ba med do/ /phyir mi 'ong ba'i 'bras bu med do/ /dgra bcom pa nyid med do/ /rang sangs rgyas med do/ /rang byang chub med do/ /de la ni sangs rgyas med do/ /byang chub med do// //'phags pa shes rab kyi pha rol tu phyin pa khri brgyad stong pa/
30a7(khri brgyad): bam po gsum pa/ shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni brtson pa zhes bya ste/ shes rab kyi pha rol tu phyin pa la spyod pa de gzugs la brtson zhes bya ba'am mi brtson zhes bya bar yang dag par rjes su mi mthong ngo / /
30b1(khri brgyad): tshor ba dang / 'du shes dang / 'du byed rnams dang / rnam par shes pa la brtson zhes bya ba'am mi brtson zhes bya bar yang dag par rjes su mi mthong ngo / /mig la brtson zhes bya ba 'am mi brtson zhes bya bar yang dag par rjes su mi mthong ngo / /rna ba dang / sna dang / lce dang /
30b2(khri brgyad): lus dang / yid la brtson zhes bya ba'am mi brtson zhes bya bar yang dag par rjes su mi mthong ngo / /gzugs la brtson zhes bya ba'am mi brtson zhes bya bar yang dag par rjes su mi mthong ngo / /sgra dang / dri dang / ro dang / reg bya dang / chos rnams la brtson zhes bya ba'am/
30b3(khri brgyad): mi brtson zhes bya bar yang dag par rjes su mi mthong ngo / /mig gi khams la brtson zhes bya ba 'am mi brtson zhes bya bar yang dag par rjes su mi mthong ngo / /gzugs kyi khams dang / mig gi rnam par shes pa'i khams dang / yid kyi khams kyi bar dang / chos kyi khams
30b4(khri brgyad): dang / yid kyi rnam par shes pa'i khams la brtson zhes bya ba'am mi brtson zhes bya bar yang dag par rjes su mi mthong ngo / /dran pa nye bar gzhag pa rnams la brtson zhes bya ba'am mi brtson zhes bya bar yang dag par rjes su mi mthong ngo / /de bzhin du yang dag pa'i spong ba dang / rdzu
30b5(khri brgyad): 'phrul gyi rkang pa dang / dbang po dang / stobs dang / byang chub kyi yan lag dang / lam rnams la brtson zhes bya ba'am mi brtson zhes bya bar yang dag par rjes su mi mthong ngo / /bden pa bzhi la brtson zhes bya ba'am mi brtson zhes bya bar yang dag par rjes su mi mthong ngo / /de bzhin
30b6(khri brgyad): gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / mngon par shes pa lnga dang / sangs rgyas kyi chos ma 'dres pa brgyad la brtson zhes bya ba 'am mi brtson zhes bya bar yang dag par rjes su mi mthong ngo / /rnam pa thams cad mkhyen pa nyid
30b7(khri brgyad): kyi ye shes rnam pa thams cad kyi mchog dang ldan pa'i bar la brtson zhes bya ba'am mi brtson zhes bya bar yang dag par rjes su mi mthong ngo / /shA ri'i bu rnam grangs des na/ byang chub sems dpa' sems dpa' chen po shes rab kyi pha rol tu phyin pa la de ltar brtson pa ni brtson pa zhes bya
31a1(khri brgyad): bar rig par bya'o/ /shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni stong pa nyid dang stong pa nyid du sbyor bar mi byed/ mi sbyor bar yang mi byed de/ stong pa nyid kyi rnal 'byor dang yang ma yin no/ /mtshan ma
31a2(khri brgyad): med pa dang / mtshan ma med par sbyor bar mi byed/ mi sbyor bar yang mi byed de/ mtshan ma med pa'i rnal 'byor dang yang ma yin no/ /smon pa med pa dang / smon pa med par sbyor bar mi byed/ mi sbyor bar yang mi byed de/ smon pa med pa'i rnal 'byor dang yang ma yin no/ /de
31a3(khri brgyad): ci'i phyir zhe na/ 'di ltar stong pa nyid ni rnal 'byor yang ma yin/ rnal 'byor ma yin pa yang ma yin zhing / de bzhin du mtshan ma med pa dang smon pa med pa yang rnal 'byor yang ma yin/ rnal 'byor ma yin pa yang ma yin pa'i phyir ro/ /shA ri'i bu de ltar brtson pa'i byang chub sems
31a4(khri brgyad): dpa' sems dpa' chen po ni/ shes rab kyi pha rol tu phyin pa la brtson pa zhes bya'o/ /shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni chos rnams kyi rang gi mtshan nyid stong pa nyid la 'jug ste/ de ltar 'jug pa na gzugs
31a5(khri brgyad): la sbyor bar mi byed/ mi sbyor bar yang mi byed do/ /tshor ba dang / 'du shes dang / 'du byed rnams dang / rnam par shes pa la sbyor bar mi byed mi sbyor bar yang mi byed do/ /gzugs dang sngon gyi mthar sbyor bar mi byed de/ 'di ltar sngon gyi mtha' nyid kyang yang dag par rjes su
31a6(khri brgyad): mi mthong ngo / /gzugs dang phyi ma'i mthar sbyor bar mi byed de/ 'di ltar phyi ma'i mtha' nyid kyang yang dag par rjes su mi mthong ngo / /gzugs dang da ltar byung bar sbyor bar mi byed de/ 'di ltar da ltar byung ba nyid kyang yang dag par rjes su mi mthong ngo / /de bzhin du tshor ba dang /
31a7(khri brgyad): 'du shes dang / 'du byed rnams dang / rnam par shes pa dang sngon gyi mthar sbyor bar mi byed de/ 'di ltar sngon gyi mtha' nyid kyang yang dag par rjes su mi mthong ngo / /rnam par shes pa dang phyi ma'i mthar sbyor bar mi byed de/ 'di ltar phyi ma'i mtha' nyid kyang yang dag par
31b1(khri brgyad): rjes su mi mthong ngo / /rnam par shes pa dang / da ltar byung bar sbyor bar mi byed de/ 'di ltar da ltar byung ba nyid kyang yang dag par rjes su mi mthong ngo / /shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni dus gsum mnyam
31b2(khri brgyad): pa nyid kyi phyir/ sngon gyi mtha' dang / phyi ma'i mthar sbyor bar mi byed de/ phyi ma'i mtha' dang / sngon gyi mthar sbyor bar mi byed do/ /da ltar byung ba dang / sngon gyi mtha' 'am phyi ma'i mthar sbyor bar mi byed de/ sngon gyi mtha' 'am/ phyi ma'i mtha' dang / da ltar byung bar sbyor
31b3(khri brgyad): bar mi byed do/ /shA ri'i bu de ltar brtson pa'i byang chub sems dpa' sems dpa' chen po ni shes rab kyi pha rol tu phyin pa la brtson pa zhes bya'o/ /shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni 'di ltar brtson par byed
31b4(khri brgyad): de/ ji ltar brtson par byed na/ rnam pa thams cad mkhyen pa nyid dang 'das par sbyor bar mi byed de/ 'das pa nyid kyang yang dag par rjes su mi mthong na/ rnam pa thams cad mkhyen pa nyid 'das pa dang sbyor bar ji ltar 'gyur/ rnam pa thams cad mkhyen pa nyid dang ma
31b5(khri brgyad): 'ongs par sbyor bar mi byed de/ ma 'ongs pa nyid kyang yang dag par rjes su mi mthong na/ rnam pa thams cad mkhyen pa nyid ma 'ongs pa dang sbyor bar ji ltar 'gyur/ rnam pa thams cad mkhyen pa nyid dang da ltar byung bar sbyor bar mi byed de/ da ltar byung ba nyid kyang yang dag
31b6(khri brgyad): par rjes su mi mthong na/ rnam pa thams cad mkhyen pa nyid da ltar byung ba dang sbyor bar lta ga la 'gyur te/ shA ri'i bu de ltar spyod pa'i byang chub sems dpa' sems dpa' chen po ni shes rab kyi pha rol tu phyin pa la brtson pa zhes bya'o/ /shA ri'i bu gzhan yang byang chub
31b7(khri brgyad): sems dpa' sems dpa' chen po shes rab kyi pha rol tu phyin pa la spyod pa ni/ gzugs dang rnam pa thams cad mkhyen pa nyid du sbyor bar mi byed de/ gzugs nyid kyang yang dag par rjes su mi mthong ngo / /de bzhin du tshor ba dang / 'du shes dang / 'du byed rnams dang /
32a1(khri brgyad): rnam par shes pa dang rnam pa thams cad mkhyen pa nyid du sbyor bar mi byed de/ rnam par shes pa nyid kyang yang dag par rjes su mi mthong ngo / /de bzhin du mig dang rnam pa thams cad mkhyen pa nyid du sbyor bar mi byed de/ mig nyid kyang yang dag par rjes su mi mthong
32a2(khri brgyad): ngo / /rna ba dang / sna dang / lce dang / lus dang / yid dang / rnam pa thams cad mkhyen pa nyid du sbyor bar mi byed de/ yid nyid kyang yang dag par rjes su mi mthong ngo / /gzugs dang rnam pa thams cad mkhyen pa nyid du sbyor bar mi byed de/ gzugs nyid kyang yang dag par rjes su
32a3(khri brgyad): mi mthong ngo / /de bzhin du sgra dang / dri dang / ro dang / reg bya dang / chos rnams dang / rnam pa thams cad mkhyen pa nyid du sbyor bar mi byed de/ chos nyid kyang yang dag par rjes su mi mthong ngo / /shA ri'i bu de ltar brtson pa'i byang chub sems dpa' sems dpa' chen po ni shes rab
32a4(khri brgyad): kyi pha rol tu phyin pa la brtson pa zhes bya'o/ /shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni/ sbyin pa'i pha rol tu phyin pa dang / rnam pa thams cad mkhyen pa nyid du sbyor bar mi byed de/ sbyin pa'i pha rol tu phyin pa nyid kyang yang
32a5(khri brgyad): dag par rjes su mi mthong ngo / /de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa dang / rnam pa thams cad mkhyen pa nyid du sbyor bar mi byed de/
32a6(khri brgyad): shes rab kyi pha rol tu phyin pa nyid kyang yang dag par rjes su mi mthong ngo / /dran pa nye bar gzhag pa rnams dang / rnam pa thams cad mkhyen pa nyid du sbyor bar mi byed de/ dran pa nye bar gzhag pa rnams nyid kyang yang dag par rjes su mi mthong ngo / /de bzhin du yang dag pa'i spong ba rnams dang /
32a7(khri brgyad): rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / mngon
32b1(khri brgyad): par shes pa lnga dang / sangs rgyas kyi chos ma 'dres pa brgyad dang / rnam pa thams cad mkhyen pa nyid du sbyor bar mi byed de/ sangs rgyas kyi chos ma 'dres pa rnams nyid kyang yang dag par rjes su mi mthong ngo / /shA ri'i bu de ltar brtson pa'i byang chub sems dpa' sems dpa' chen po ni
32b2(khri brgyad): shes rab kyi pha rol tu phyin pa la brtson pa zhes bya'o/ /shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni/ sangs rgyas dang / rnam pa thams cad mkhyen pa nyid du sbyor bar mi byed/ rnam pa thams cad mkhyen pa nyid dang sangs
32b3(khri brgyad): rgyas su sbyor bar mi byed de/ sangs rgyas nyid kyang yang dag par rjes su mi mthong ngo / /byang chub dang / rnam pa thams cad mkhyen pa nyid du sbyor bar mi byed/ rnam pa thams cad mkhyen pa nyid dang / byang chub tu sbyor bar mi byed de/ byang chub nyid kyang yang dag par rjes su mi mthong ngo / /
32b4(khri brgyad): de ci'i phyir zhe na/ sangs rgyas nyid kyang rnam pa thams cad mkhyen pa nyid yin/ rnam pa thams cad mkhyen pa nyid kyang sangs rgyas yin/ byang chub nyid kyang rnam pa thams cad mkhyen pa nyid yin/ rnam pa thams cad mkhyen pa nyid kyang byang chub yin pa'i phyir ro/ /shA ri'i bu byang chub
32b5(khri brgyad): sems dpa' sems dpa' chen po shes rab kyi pha rol tu phyin pa la de ltar spyod pa ni brtson pa zhes bya'o/ /shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni gzugs 'byung ngo zhes bya bar mi sbyor ro/ /gzugs 'jig go zhes
32b6(khri brgyad): bya bar mi sbyor ro/ /de bzhin du tshor ba dang / 'du shes dang / 'du byed rnams dang / rnam par shes pa 'byung ngo zhes bya bar mi sbyor ro/ /rnam par shes pa 'jig go zhes bya bar mi sbyor ro/ /gzugs rtag ces bya bar mi sbyor ro/ /gzugs mi rtag ces bya bar mi sbyor ro/ /
32b7(khri brgyad): tshor ba dang / 'du shes dang / 'du byed rnams dang / rnam par shes pa rtag ces bya bar mi sbyor ro/ /rnam par shes pa mi rtag ces bya bar mi sbyor ro/ /gzugs bde zhes bya bar mi sbyor ro/ /gzugs sdug bsngal zhes bya bar mi sbyor ro/ /de bzhin du tshor ba dang / 'du shes
33a1(khri brgyad): dang / 'du byed rnams dang / rnam par shes pa bde zhes bya bar mi sbyor ro/ /rnam par shes pa sdug bsngal zhes bya bar mi sbyor ro/ /gzugs bdag ces bya bar mi sbyor ro/ /gzugs bdag med ces bya bar mi sbyor ro/ /tshor ba dang / 'du shes dang /
33a2(khri brgyad): 'du byed rnams dang / rnam par shes pa bdag ces bya bar mi sbyor ro/ /rnam par shes pa bdag med ces bya bar mi sbyor ro/ /gzugs zhi zhes bya bar mi sbyor ro/ /gzugs ma zhi zhes bya bar mi sbyor ro/ /tshor ba dang / 'du shes dang / 'du byed rnams dang / rnam par
33a3(khri brgyad): shes pa zhi zhes bya bar mi sbyor ro/ /rnam par shes pa ma zhi zhes bya bar mi sbyor ro/ /gzugs stong zhes bya ba 'am mi stong zhes bya bar mi sbyor ro/ /tshor ba dang / 'du shes dang / 'du byed rnams dang / rnam par shes pa stong zhes bya ba'am mi stong zhes bya bar mi sbyor ro/ /
33a4(khri brgyad): gzugs mtshan ma yod ces bya ba'am mtshan ma med ces bya bar mi sbyor ro/ /tshor ba dang / 'du shes dang / 'du byed rnams dang / rnam par shes pa mtshan ma yod ces bya ba'am mtshan ma med ces bya bar mi sbyor ro/ /gzugs smon pa yod ces bya ba'am smon pa med ces bya
33a5(khri brgyad): bar mi sbyor ro/ /tshor ba dang / 'du shes dang / 'du byed rnams dang / rnam par shes pa smon pa yod ces bya ba'am smon pa med ces bya bar mi sbyor ro/ /gzugs skye zhes bya ba'am 'gag ces bya bar mi sbyor ro/ /de bzhin du tshor ba dang / 'du shes dang / 'du byed rnams dang /
33a6(khri brgyad): rnam par shes pa skye zhes bya ba 'am 'gag ces bya bar mi sbyor ro/ /gzugs 'das pa zhes bya bar mi sbyor ro/ /gzugs ma 'ongs pa zhes bya bar mi sbyor ro/ /gzugs da ltar byung ba zhes bya bar mi sbyor ro/ /de bzhin du tshor ba dang / 'du shes dang / 'du byed rnams dang / rnam
33a7(khri brgyad): par shes pa 'das pa zhes bya bar mi sbyor ro/ /rnam par shes pa ma 'ongs pa zhes bya bar mi sbyor ro/ /rnam par shes pa da ltar byung ba zhes bya bar mi sbyor ro/ /gzugs snying po can zhes bya ba'am nyam chung ba zhes bya bar mi sbyor ro/ /de bzhin du tshor ba dang / 'du shes dang / 'du
33b1(khri brgyad): byed rnams dang / rnam par shes pa snying po can zhes bya ba'am nyam chung ba zhes bya bar mi sbyor ro/ /gzugs yod do zhes bya ba'am med do zhes bya bar mi sbyor ro/ /de bzhin du tshor ba dang / 'du shes dang / 'du byed rnams dang / rnam par shes pa yod do zhes bya ba'am med do zhes
33b2(khri brgyad): bya bar mi sbyor ro/ /gang de ltar spyod pa de shes rab kyi pha rol tu phyin pa la spyod ces bya bar khas mi len/ mi spyod ces bya bar khas mi len/ spyod kyang spyod la/ mi spyod kyang mi spyod ces bya bar khas mi len/ spyod pa yang ma yin/ mi spyod pa yang ma yin zhes bya bar khas mi len te/
33b3(khri brgyad): shA ri'i bu de ltar spyod pa'i byang chub sems dpa' sems dpa' chen po ni shes rab kyi pha rol tu phyin pa la brtson pa zhes bya'o/ /shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni/ sbyin pa'i pha rol tu phyin pa'i ched du shes rab kyi pha
33b4(khri brgyad): rol tu phyin pa la mi spyod do/ /tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa'i ched du shes rab kyi pha rol tu phyin pa la mi spyod do/ /phyir mi
33b5(khri brgyad): ldog pa'i sa'i ched du shes rab kyi pha rol tu phyin pa la mi spyod do/ /sems can yongs su smin par bya ba'i ched dang / sangs rgyas kyi zhing yongs su dag par bya ba'i ched dang / de bzhin gshegs pa'i stobs bcu'i ched dang / mi 'jigs pa bzhi'i ched dang / so so yang dag par
33b6(khri brgyad): rig pa bzhi'i ched dang / sangs rgyas kyi chos ma 'dres pa brgyad kyi ched du shes rab kyi pha rol tu phyin pa la mi spyod do/ /nang stong pa nyid kyi ched du shes rab kyi pha rol tu phyin pa la mi spyod do/ /phyi stong pa nyid dang / phyi nang stong pa nyid dang / stong pa nyid stong pa nyid dang / chen po stong pa
33b7(khri brgyad): nyid dang / don dam pa stong pa nyid dang / 'dus byas stong pa nyid dang / 'dus ma byas stong pa nyid dang / mtha' las 'das pa stong pa nyid dang / thog ma dang tha ma med pa stong pa nyid dang / dor ba med pa stong pa nyid dang / rang bzhin gyis stong pa nyid dang / rang gi mtshan nyid stong pa nyid dang /
34a1(khri brgyad): chos thams cad stong pa nyid dang / skye ba med pa stong pa nyid dang / dngos po med pa stong pa nyid dang / ngo bo nyid stong pa nyid dang / dngos po med pa'i ngo bo nyid stong pa nyid kyi ched du shes rab kyi pha rol tu phyin pa la mi spyod do/ /de bzhin nyid dang / chos kyi dbyings dang /
34a2(khri brgyad): yang dag pa'i mtha'i ched du shes rab kyi pha rol tu phyin pa la mi spyod do/ /de ci'i phyir zhe na/ byang chub sems dpa' sems dpa' chen po shes rab kyi pha rol tu phyin pa la spyod pas/ chos gang la yang tha dad par yang dag par rjes su mi mthong ba'i phyir te/ shA ri'i bu de ltar spyod
34a3(khri brgyad): pa'i byang chub sems dpa' sems dpa' chen po ni shes rab kyi pha rol tu phyin pa la brtson pa zhes bya'o/ /de lha'i mig gi ched du shes rab kyi pha rol tu phyin pa la mi spyod do/ /lha'i rna ba dang / pha rol gyi sems shes pa dang / sngon gyi gnas rjes su dran pa dang / rdzu 'phrul gyi yul
34a4(khri brgyad): gyi ched du shes rab kyi pha rol tu phyin pa la mi spyod do/ /de ci'i phyir zhe na/ 'di ltar shes rab kyi pha rol tu phyin pa la spyod pa de shes rab kyi pha rol tu phyin pa nyid kyang yang dag par rjes su mi mthong na/ byang chub sems dpa' lta ci smos te/ rnam pa thams cad du mngon par shes pa thams cad
34a5(khri brgyad): lta ga la yod/ shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni brtson pa zhes bya'o/ /shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni/ 'di snyam du bdag gis lha'i
34a6(khri brgyad): mig gis shar phyogs kyi 'jig rten gyi khams gang gA'i klung gi bye ma snyed dag na 'khod pa'i sems can rnams kyi 'chi 'pho dang skye ba shes par bya'o/ /lha'i rna bas de dag gi sgra thos par bya'o/ /de dag gi sems rnams kyang shes par bya'o/ /de dag gi sngon gyi gnas rnams kyang rjes su
34a7(khri brgyad): dran par byas la/ rdzu 'phrul gyis song ste/ chos bstan par bya'o/ /snyam du mi sems so/ /de bzhin du lho dang / nub dang / byang dang / byang shar dang / shar lho dang / lho nub dang / nub byang dang / 'og dang / steng gi phyogs kyi 'jig rten gyi khams gang gA'i klung gi
34b1(khri brgyad): bye ma snyed dag na 'khod pa'i sems can rnams kyi 'chi 'pho dang / skye ba lha'i mig gis shes par bya'o/ /lha'i rna bas de dag gi sgra thos par bya'o/ /de dag gi sems rnams kyang shes par bya'o/ /de dag gi sngon gyi gnas rnams kyang rjes su dran par byas la/ rdzu 'phrul gyis
34b2(khri brgyad): song ste chos bstan par bya'o snyam du mi sems so/ /shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni brtson pa zhes bya'o/ /sems can dpag tu med grangs med pa dag kyang yongs su mya ngan las 'da' bar byed de/ shA ri'i bu
34b3(khri brgyad): byang chub sems dpa' sems dpa' chen po shes rab kyi pha rol tu phyin pa la de ltar spyod pa la ni bdud sdig can gyis kyang glags mi rnyed do/ /'jig rten pa'i nyon mongs pa gang ji snyed pa de dag thams cad kyang rab tu bsal bar 'gyur ro/ /shar phyogs kyi 'jig rten gyi khams gang gA'i
34b4(khri brgyad): klung gi bye ma snyed dag na sangs rgyas bcom ldan 'das gang dag bzhugs pa de dag dang lho dang / nub dang / byang dang / byang shar dang / shar lho dang / lho nub dang / nub byang dang / 'og dang / steng gi phyogs kyi phyogs re re'i 'jig rten gyi khams gang gA'i klung gi bye ma snyed dag na/
34b5(khri brgyad): sangs rgyas bcom ldan 'das gang dag bzhugs pa'i sangs rgyas bcom ldan 'das de dag kyang byang chub sems dpa' sems dpa' chen po de la nyan thos kyis 'am/ rang sangs rgyas kyi sar ltung du 'ong ngo zhes srung ba mdzad do/ /rgyal chen bzhi'i ris kyi lha rnams dang / sum cu rtsa
34b6(khri brgyad): gsum pa dang / 'thab bral dang / dga' ldan dang / 'phrul dga' dang / gzhan 'phrul dbang byed kyi lha rnams dang / tshangs ris kyi lha rnams dang / 'og min gyi bar gyi lha gang dag 'khod pa de dag kyang byang chub sems dpa' sems dpa' chen po de la la la zhig bar chad byed
34b7(khri brgyad): du 'ong ngo zhes srung ba byed do/ /de la lus kyi skyon du bya ba gang ci yod pa de dag kyang tshe 'di nyid la thams cad kyi thams cad du med par 'gyur ro/ /de ci'i phyir zhe na/ 'di ltar byang chub sems dpa' sems dpa' chen po de sems can thams cad la byams pas khyab par byed pa'i
35a1(khri brgyad): phyir ro/ /shA ri'i bu de ltar spyod pa'i byang chub sems dpa' sems dpa' chen po ni shes rab kyi pha rol tu phyin pa la brtson pa zhes bya'o/ /shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pa la ni gzungs kyi sgo
35a2(khri brgyad): dang / ting nge 'dzin gyi sgo dag kyang tshegs chung ngus mngon du 'gyur ro/ /skye ba'i gnas thams cad du yang de bzhin gshegs pa dgra bcom pa yang dag par rdzogs pa'i sangs rgyas rnams mnyes par byed par 'gyur zhing / bla na med pa yang dag par rdzogs pa'i byang chub mngon par rdzogs
35a3(khri brgyad): par sangs rgyas kyi bar du sangs rgyas bcom ldan 'das de dag dang nam yang 'bral bar mi 'gyur ro/ /shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni brtson pa zhes bya'o/ /shA ri'i gzhan yang byang chub sems
35a4(khri brgyad): dpa' sems dpa' chen po shes rab kyi pha rol tu phyin pa la spyod pa ni 'di snyam du gang chos rnams dang 'du ba 'am/ 'bral ba'am/ 'phrad pa'am/ mi 'phrad par 'gyur ba'i chos 'ga' zhig yod dam snyam du mi sems so/ /de ci'i phyir zhe na/ 'di ltar des chos gang 'du ba'am/
35a5(khri brgyad): 'bral ba 'am/ 'phrad pa 'am/ mi 'phrad par 'gyur ba de yang dag par rjes su mi mthong ba'i phyir te/ shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni brtson pa zhes bya'o/ /shA ri'i bu gzhan yang byang chub sems dpa'
35a6(khri brgyad): sems dpa' chen po shes rab kyi pha rol tu phyin pa la spyod pa ni 'di snyam du bdag gis myur du chos kyi dbyings mngon par rdzogs par rtogs par 'gyur ram/ mngon par rdzogs par rtogs par mi 'gyur snyam du mi sems so/ /de ci'i phyir zhe na/ chos kyi dbyings kyis chos kyi
35a7(khri brgyad): dbyings mngon par rdzogs par rtogs pa med pa'i phyir te/ shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni brtson pa zhes bya'o/ /shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la
35b1(khri brgyad): spyod pa ni/ chos kyi dbyings la ma gtogs pa'i chos gang yang yang dag par rjes su mi mthong ngo / /chos kyi dbyings dang chos tha dad du mi byed do/ /de yang 'di snyam du chos kyi dbyings 'di de ltar khong du chud par 'gyur ram/ khong du chud par mi 'gyur snyam du mi sems te/
35b2(khri brgyad): 'di ltar chos gang gis chos gang khong du chud par 'gyur ba'i chos de yang dag par rjes su mi mthong ba'i phyir ro/ /'di ltar de chos kyi dbyings stong zhes bya bar yang mi sbyor/ mi stong zhes bya bar yang mi sbyor te/ shA ri'i bu byang chub sems dpa' sems dpa' chen po shes rab kyi
35b3(khri brgyad): pha rol tu phyin pa la de ltar spyod pa ni brtson pa zhes bya'o/ /shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni gzugs dang stong pa nyid du mi sbyor/ stong pa nyid dang gzugs su mi sbyor/ de bzhin du tshor ba dang / 'du
35b4(khri brgyad): shes dang / 'du byed rnams dang / rnam par shes pa dang stong pa nyid du mi sbyor/ stong pa nyid dang rnam par shes par mi sbyor ro/ /shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni/ mig gi khams dang stong pa nyid du mi
35b5(khri brgyad): sbyor/ stong pa nyid dang mig gi khams su mi sbyor/ gzugs kyi khams dang stong pa nyid du mi sbyor/ stong pa nyid dang gzugs kyi khams su mi sbyor/ mig gi rnam par shes pa'i khams dang stong pa nyid du mi sbyor/ stong pa nyid dang mig gi rnam par shes pa'i khams su mi sbyor
35b6(khri brgyad): ro/ /de bzhin du rna ba'i khams dang / sgra'i khams dang / rna ba'i rnam par shes pa'i khams dang / sna'i khams dang / dri'i khams dang / sna'i rnam par shes pa'i khams dang / lce'i khams dang / ro'i khams dang / lce'i rnam par shes pa'i khams dang / lus
35b7(khri brgyad): kyi khams dang / reg bya'i khams dang / lus kyi rnam par shes pa'i khams dang / yid kyi khams dang stong pa nyid du mi sbyor/ stong pa nyid dang yid kyi khams su mi sbyor/ chos kyi khams dang / stong pa nyid du mi sbyor/ stong pa nyid dang chos kyi khams su mi sbyor/
36a1(khri brgyad): yid kyi rnam par shes pa'i khams dang stong pa nyid du mi sbyor/ stong pa nyid dang yid kyi rnam par shes pa'i khams su mi sbyor ro/ /de ci'i phyir zhe na/ shA ri'i bu 'di lta ste/ stong pa nyid kyi rnal 'byor 'di ni byang chub sems dpa' sems dpa' chen po'i rnal 'byor dam
36a2(khri brgyad): pa yin pa'i phyir ro/ /shA ri'i bu byang chub sems dpa' sems dpa' chen po stong pa nyid la spyod pa ni nyan thos kyis 'am/ rang sangs rgyas kyi sar mi ltung la/ sangs rgyas kyi zhing yang yongs su dag par byed/ sems can rnams kyang yongs su smin par byed cing bla na med
36a3(khri brgyad): pa yang dag par rdzogs pa'i byang chub kyang myur du mngon par rdzogs par 'tshang rgya'o/ /shA ri'i bu rnal 'byor du bya ba gang dag ci yang rung ste/ de dag gi nang na shes rab kyi pha rol tu phyin pa'i rnal 'byor ni mchog ces bya'o/ /thu bo zhes bya'o/ /phul zhes bya'o/ /rab ces
36a4(khri brgyad): bya'o/ /rab mchog ces bya'o/ /ltag na med pa zhes bya'o/ /gya nom pa zhes bya'o/ /de ci'i phyir zhe na/ 'di lta ste/ shes rab kyi pha rol tu phyin pa'i rnal 'byor 'di ni stong pa nyid dang / mtshan ma med pa dang / smon pa med pa'i rnal 'byor te/ bla na med pa'i rnal
36a5(khri brgyad): 'byor yin pa'i phyir ro/ /shA ri'i bu de ltar brtson pa'i byang chub sems dpa' sems dpa' chen po ni lung bstan pa'am/ lung bstan pa dang nye bar gyur par gzung bar bya'o/ /shA ri'i bu de ltar brtson pa'i byang chub sems dpa' sems dpa' chen po ni sems can dpag
36a6(khri brgyad): tu med grangs med tshad med pa rnams kyi don kyang byed la/ de 'di snyam du bdag la ni sangs rgyas bcom ldan 'das rnams lung ston pa mdzad do/ /bdag ni lung bstan pa la nye bar gyur to/ /bdag gis sangs rgyas kyi zhing yang yongs su dag par bya'o/ /bdag gis sems
36a7(khri brgyad): can rnams yongs su smin par bya'o/ /bdag bla na med pa yang dag par rdzogs pa'i byang chub mngon par rdzogs par sangs rgyas nas chos kyi 'khor lo bskor bar bya'o snyam du mi sems so/ /de ci'i phyir zhe na/ 'di ltar de chos kyi dbyings la mtshan mar mi 'dzin cing / chos kyi
36b1(khri brgyad): dbyings ma gtogs par gang shes rab kyi pha rol tu phyin pa la spyod pa'am/ gang la sangs rgyas bcom ldan 'das rnams kyis lung bstan par bya ba'am/ gang bla na med pa yang dag par rdzogs pa'i byang chub mngon par rdzogs par 'tshang rgya ba'i chos gzhan gang yang yang dag
36b2(khri brgyad): par rjes su mi mthong ba'i phyir ro/ /de ci'i phyir zhe na/ 'di ltar shes rab kyi pha rol tu phyin pa la spyod pa'i byang chub sems dpa' sems dpa' chen po de la sems can gyi 'du shes mi 'byung ba'i phyir ro/ /de ci'i phyir zhe na/ 'di ltar sems can gtan skye ba med cing 'gag pa
36b3(khri brgyad): med de/ chos rnams kyi chos nyid skye ba dang 'gag pa med pa'i phyir ro/ /gang la skye ba dang 'gag pa med pa de shes rab kyi pha rol tu phyin pa la spyod par yang ji ltar 'gyur te/ shA ri'i bu de ltar spyod pa'i byang chub sems dpa' sems dpa' chen po ni sems can skye ba med pa dang /
36b4(khri brgyad): 'gag pa med par shes rab kyi pha rol tu phyin pa la spyod pa yin/ sems can stong pa nyid du shes rab kyi pha rol tu phyin pa la spyod pa yin/ sems can dmigs su med pa dang / sems can dben pa dang / sems can rang bzhin med pa dang / sems can ngo bo nyid med par shes rab kyi
36b5(khri brgyad): pha rol tu phyin pa la spyod pa yin te/ shA ri'i bu 'di lta ste/ stong pa nyid kyi rnal 'byor 'di ni byang chub sems dpa' sems dpa' chen po rnams kyi rnal 'byor dam pa yin no/ /shA ri'i bu 'di ni byang chub sems dpa' sems dpa' chen po shes rab kyi pha rol tu phyin pa la spyod
36b6(khri brgyad): pa'i rnal 'byor te/ des de las gzhan pa'i rnal 'byor gang yin pa rnams zil gyis mnan nas gnas so/ /shA ri'i bu rnal 'byor 'di la spyod pa'i byang chub sems dpa' sems dpa' chen po ni de bzhin gshegs pa'i stobs bcu mngon par sgrub bo/ /mi 'jigs
36b7(khri brgyad): pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad mngon par sgrub bo/ /shA ri'i bu rnal 'byor 'di la gnas pa'i byang chub sems dpa' sems dpa' chen po ni ser sna'i
37a1(khri brgyad): sems mi bskyed do/ /'chal pa'i tshul khrims kyi sems dang / gnod sems kyi sems dang / le lo'i sems dang / rnam par g.yeng ba'i sems dang / 'chal pa'i shes rab kyi sems mi bskyed do/ /de skad ces bka' stsal pa dang / bcom
37a2(khri brgyad): ldan 'das la tshe dang ldan pa shA ri'i bus 'di skad ces gsol to/ /bcom ldan 'das byang chub sems dpa' sems dpa' chen po gang shes rab kyi pha rol tu phyin pa'i rnal 'byor 'dis gnas pa de gang nas shi 'phos te 'dir skyes pa lags/ 'di nas shi 'phos nas ni gang du
37a3(khri brgyad): skye bar 'gyur ba lags/ de skad ces gsol pa dang / bcom ldan 'das kyis tshe dang ldan pa shA ri'i bu la 'di skad ces bka' stsal to/ /shA ri'i bu byang chub sems dpa' sems dpa' chen po gang shes rab kyi pha rol tu phyin pa'i rnal 'byor 'dis gnas pa de ni/ sangs rgyas kyi
37a4(khri brgyad): zhing gzhan dag nas shi 'phos te 'dir skyes pa'am/ dga' ldan gyi lha'i ris dag nas shi 'phos te 'dir skyes pa'am/ mi rnams kyi nang nas shi 'phos te/ 'dir skyes par rig par bya'o/ /shA ri'i bu de la byang chub sems dpa' sems dpa' chen po gang sangs rgyas kyi zhing
37a5(khri brgyad): gzhan dag nas shi 'phos te/ 'dir skyes pa de ni/ 'di lta ste/ shes rab kyi pha rol tu phyin pa'i rnal 'byor 'di la myur bar rnal 'byor du snyoms par 'jug ste/ tshe 'di brjes nas kyang chos zab mo 'di mngon du 'gyur zhing / phyis kyang shes rab kyi pha rol tu phyin pa'i rnal 'byor
37a6(khri brgyad): la snyoms par 'jug go/ /sangs rgyas kyi zhing gang dang / gang dag na de bzhin gshegs pa dgra bcom pa yang dag par rdzogs pa'i sangs rgyas rnams bzhugs te/ 'tsho zhing gzhes pa de dang de dag tu yang skye bar 'gyur zhing / de bzhin gshegs pa de dag mnyes par byed
37a7(khri brgyad): par yang 'gyur ro/ /shA ri'i bu de la byang chub sems dpa' sems dpa' chen po gang dga' ldan gyi lha'i ris dag nas shi 'phos te/ 'dir skyes pa de ni skye ba gcig gis thogs pa ste/ de'i pha rol tu phyin pa drug nyams pa med pas na gzungs kyi sgo dang / ting nge 'dzin gyi sgo thams
37b1(khri brgyad): cad kyang der 'dus shing nyams pa med pa yin no/ /shA ri'i bu de la byang chub sems dpa' sems dpa' chen po gang mi rnams kyi nang nas shi 'phos te/ mi nyid dang skal ba mnyam par skyes pa ni/ byang chub sems dpa' sems dpa' chen po phyir mi ldog pa ma gtogs
37b2(khri brgyad): par byang chub sems dpa' sems dpa' chen po de'i dbang po rnams rtul ba yin te/ shes rab kyi pha rol tu phyin pa'i rnal 'byor 'di la yang myur du snyoms par mi 'jug cing / de la gzungs kyi sgo dang / ting nge 'dzin gyi sgo rnams kyang mngon du mi 'gyur ro/ /shA ri'i bu
37b3(khri brgyad): khyod 'di skad du byang chub sems dpa' sems dpa' chen po gang shes rab kyi pha rol tu phyin pa'i rnal 'byor 'dis gnas pa de 'di nas shi 'phos nas gang du skye bar 'gyur ba lags zhes zer ba ni/ shA ri'i bu byang chub sems dpa' sems dpa' chen po gang shes rab kyi pha rol
37b4(khri brgyad): tu phyin pa'i rnal 'byor 'dis gnas pa de ni/ sangs rgyas kyi zhing 'di nas shi 'phos nas gang na sangs rgyas bcom ldan 'das rnams bzhugs te 'tsho zhing gzhes pa'i sangs rgyas kyi zhing nas sangs rgyas kyi zhing du 'gro bar 'gyur te/ bla na med pa yang dag par rdzogs pa'i
37b5(khri brgyad): byang chub mngon par rdzogs par sangs rgyas kyi bar du nam yang sangs rgyas bcom ldan 'das rnams dang 'bral bar mi 'gyur zhing / sangs rgyas bcom ldan 'das de dag mnyes par byed par yang 'gyur ro/ /shA ri'i bu byang chub sems dpa' sems dpa' chen po thabs la mi
37b6(khri brgyad): mkhas pa gang la la dag bsam gtan bzhi la snyoms par 'jug cing / pha rol tu phyin pa drug la spyod kyang / de dag bsam gtan thob pas lha tshe rings po'i nang du skyes nas/ gal te mi'i nang du skye ba thob pa na/ sangs rgyas bcom ldan 'das rnams mnyes par byed na yang de
37b7(khri brgyad): dag dbang po rnams rtul zhing mi rno ba dag kyang yod do/ /shA ri'i bu byang chub sems dpa' sems dpa' chen po bsam gtan rnams la snyoms par 'jug cing / shes rab kyi pha rol tu phyin pa la spyod kyang / de dag thabs la mi mkhas pas/ bsam gtan rnams
38a1(khri brgyad): spangs nas/ de dag kyang 'dod pa'i khams su skye ba yang yod de/ shA ri'i bu byang chub sems dpa' sems dpa' chen po de dag kyang dbang po rnams rtul ba yin te/ rno ba ma yin no/ /shA ri'i bu byang chub sems dpa' sems dpa' chen po bsam gtan bzhi
38a2(khri brgyad): dang / tshad med pa bzhi la yang snyoms par 'jug /gzugs med pa'i snyoms par 'jug pa bzhi dang / dran pa nye bar gzhag pa dang / yang dag pa'i spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams
38a3(khri brgyad): la yang snyoms par 'jug kyang snying rje chen po dang ldan zhing thabs la mkhas pas bsam gtan gyi dbang gis kyang mi skye/ tshad med pa dang / gzugs med pa'i snyoms par 'jug pa'i dbang gis kyang mi skye ste/ gang na sangs rgyas bcom ldan 'das rnams bzhugs te 'tsho zhing
38a4(khri brgyad): gzhes pa de dang der skye zhing / de dag shes rab kyi pha rol tu phyin pa'i rnal 'byor dang ma bral bas bskal pa bzang po 'di nyid la bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba dag kyang yod do/ /shA ri'i bu byang chub sems dpa' sems
38a5(khri brgyad): dpa' chen po bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi bskyed nas de dag thabs la mkhas pas bsam gtan dang / ting nge 'dzin thams cad las log ste/ 'dod pa'i khams rnams su skye zhing / rgyal rigs shing sA la
38a6(khri brgyad): chen po lta bu rnams su'am/ bram ze'i rigs shing sA la chen po lta bu rnams su'am/ khyim bdag gi rigs shing sA la chen po lta bu rnams su skye bdag kyang yod de/ de yang srid pa 'dod pa'i phyir ma yin gyi/ sems can yongs su smin par bya ba'i phyir skye'o/ /shA
38a7(khri brgyad): ri'i bu gzhan yang byang chub sems dpa' sems dpa' chen po bsam gtan bzhi la yang snyoms par 'jug / tshad med pa bzhi dang / gzugs med pa'i snyoms par 'jug pa bzhi la yang snyoms par 'jug la/ de dag thabs la mkhas pas bsam gtan dang / ting nge
38b1(khri brgyad): 'dzin dang / snyoms par 'jug pa'i dbang gis kyang mi skye ste/ de dag rgyal chen bzhi'i ris kyi lha rnams dang skal ba mnyam par skye/ sum cu rtsa gsum pa dang / 'thab bral dang / dga' ldan dang / 'phrul dga' dang / gzhan 'phrul dbang byed kyi lha rnams dang skal ba
38b2(khri brgyad): mnyam par skye zhing / de dag tu gnas nas/ sems can rnams kyang yongs su smin par byed/ sangs rgyas kyi zhing yang yongs su dag par byed cing / sangs rgyas bcom ldan 'das rnams mnyes par byed pa dag kyang yod do/ /shA ri'i bu byang chub sems dpa' sems
38b3(khri brgyad): dpa' chen po shes rab kyi pha rol tu phyin pa la spyod cing / thabs la mkhas pas bsam gtan bzhi la yang snyoms par 'jug /tshad med pa bzhi dang / gzugs med pa'i snyoms par 'jug pa bzhi la yang snyoms par 'jug cing / de dag 'di nas shi 'phos nas/
38b4(khri brgyad): tshangs pa'i 'jig rten du skye ste/ de dag der tshangs pa'i tshangs pa chen por gyur nas/ de dag tshangs pa'i gnas de dag tu gnas te/ sangs rgyas kyi zhing gang dag na de bzhin gshegs pa dgra bcom pa yang dag par rdzogs pa'i sangs rgyas rnams bla na med pa yang
38b5(khri brgyad): dag par rdzogs pa'i byang chub mngon par rdzogs par sangs rgyas pa'i de bzhin gshegs pa de dag la chos kyi 'khor lo bskor bar gsol ba'i don du sangs rgyas kyi zhing nas sangs rgyas kyi zhing du 'gro ba dag kyang yod do/ /shA ri'i bu byang chub sems dpa' sems dpa' chen po
38b6(khri brgyad): skye ba gcig gis thogs pa/ shes rab kyi pha rol tu phyin pa la spyod pa dag thabs la mkhas pas/ bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi la yang snyoms par 'jug /dran pa nye bar gzhag pa dang / yang dag par
38b7(khri brgyad): spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams kyang sgom/ stong pa nyid dang / mtshan ma med pa dang / smon pa med pa'i ting nge 'dzin la yang snyoms par 'jug la de dag de rnams kyi dbang gis kyang mi skye zhing /
39a1(khri brgyad): sangs rgyas bcom ldan 'das mngon du gyur pa rnams mnyes par byas te/ der tshangs par spyod pa spyad nas/ yang dga' ldan gyi lha rnams dang skal ba mnyam par skye ste/ de dag der tshe'i yun ji srid par gnas nas/ dbang po ma nyams la dran pa dang shes bzhin
39a2(khri brgyad): dang ldan par lha bye ba khrag khrig phrag 'bum phrag du mas yongs su bskor cing / mdun du bdar nas/ 'dir skye ba bstan nas/ sangs rgyas kyi zhing tha dad pa dag tu bla na med pa yang dag par rdzogs pa'i byang chub mngon par rdzogs par 'tshang rgya ba dag kyang yod do/ /shA ri'i
39a3(khri brgyad): bu byang chub sems dpa' sems dpa' chen po mngon par shes pa drug thob pa de dag 'dod pa'i khams su yang mi skye/ gzugs kyi khams dang / gzugs med pa'i khams su yang mi skye bar de dag de bzhin gshegs pa dgra bcom pa yang dag par rdzogs pa'i sangs rgyas rnams
39a4(khri brgyad): la bsti stang du byed/ bla mar byed/ ri mor byed/ mchod pa byed cing / sangs rgyas kyi zhing nas sangs rgyas kyi zhing du 'gro ba dag kyang yod do/ /shA ri'i bu byang chub sems dpa' sems dpa' chen po mngon par shes pa drug thob pa de dag mngon par shes pa drug po de dag gis
39a5(khri brgyad): rnam par rtse zhing / sangs rgyas kyi zhing gang dag na sangs rgyas kyi theg pa ma gtogs par nyan thos kyi theg pa dang / rang sangs rgyas kyi theg pa'i sgra yang mi grag pa'i sangs rgyas kyi zhing nas/ sangs rgyas kyi zhing du 'gro ba dag kyang yod do/ /shA ri'i bu byang chub sems dpa'
39a6(khri brgyad): sems dpa' chen po mngon par shes pa drug thob pa de dag mngon par shes pa drug po de dag gis rnam par rtse zhing / sangs rgyas kyi zhing gang dag na sems can rnams kyi tshe'i tshad dpag tu med pa'i sangs rgyas kyi zhing nas sangs rgyas kyi zhing du 'gro ba dag kyang yod do/ /shA ri'i bu byang
39a7(khri brgyad): chub sems dpa' sems dpa' chen po mngon par shes pa drug thob pa de dag 'jig rten gyi khams gang na sangs rgyas kyi sgra mi grag pa dang / chos kyi sgra mi grag pa dang / dge 'dun gyi sgra mi grag pa'i 'jig rten gyi khams nas 'jig rten gyi khams su 'gro zhing / de dag der
39b1(khri brgyad): song nas kyang sems can rnams la sangs rgyas kyi sgra sgrog / chos kyi sgra sgrog /dge 'dun gyi sgra sgrog cing / dkon mchog gsum gyi bsngags pa brjod pa dag kyang yod do/ sems can de dag kyang sangs rgyas kyi sgra dang / chos kyi sgra dang / dge 'dun gyi sgra des sems rab tu dang
39b2(khri brgyad): bar gyur nas/ de dag nas shi 'phos te/ gang na sangs rgyas bcom ldan 'das dag bzhugs pa de dag tu skye'o/ /shA ri'i bu byang chub sems dpa' sems dpa' chen po sems dang po bskyed phyin chad/ bsam gtan bzhi dang / tshad med pa bzhi dang / gzugs med pa'i
39b3(khri brgyad): snyoms par 'jug pa bzhi thob par gyur cing / dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / 'phags pa'i lam sgom la/ de bzhin gshegs pa'i stobs bcu dang / mi
39b4(khri brgyad): 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad thob pa dag 'dod pa'i khams su yang mi skye/ gzugs kyi khams su yang mi skye/ gzugs med pa'i khams su yang mi skye la/ de dag tu sems can rnams kyi don
39b5(khri brgyad): byed pa dag kyang yod do/ /shA ri'i bu byang chub sems dpa' sems dpa' chen po gang dag sems dang po bskyed pa nyid kyis byang chub sems dpa'i skyon med pa la zhugs nas/ phyir mi ldog pa'i sa la gnas par byed pa dag kyang yod do/ /shA ri'i bu byang chub sems dpa' sems
39b6(khri brgyad): dpa' chen po sems dang po bskyed pa nyid kyis bla na med pa yang dag par rdzogs pa'i byang chub mngon par rdzogs par 'tshang rgya zhing / chos kyi 'khor lo bskor te/ sems can tshad med grangs med pa rnams kyi don byas nas/ phung po lhag ma med pa'i mya ngan las 'das pa'i dbyings
39b7(khri brgyad): su yongs su mya ngan las 'da' zhing / yongs su mya ngan las 'das nas kyang / de dag gi dam pa'i chos bskal pa 'am/ bskal pa las lhag par gnas par byed pa dag kyang yod do/ /shA ri'i bu byang chub sems dpa' sems dpa' chen po sems dang po bskyed pa nyid
40a1(khri brgyad): kyis shes rab kyi pha rol tu phyin pa'i rnal 'byor la snyoms par 'jug cing / de dag sangs rgyas bcom ldan 'das rnams blta ba dang / sems can yongs su smin par bya ba dang / sangs rgyas kyi zhing yongs su dag par bya ba'i phyir/ byang chub sems dpa' bye ba
40a2(khri brgyad): khrag khrig phrag 'bum phrag du ma dang lhan cig tu sangs rgyas kyi zhing nas sangs rgyas kyi zhing du 'gro ba dag kyang yod do/ /shA ri'i bu byang chub sems dpa' sems dpa' chen po shes rab kyi pha rol tu phyin pa la spyod pa/ bsam gtan bzhi thob pa dang / tshad med pa bzhi thob pa dang /
40a3(khri brgyad): gzugs med pa'i snyoms par 'jug pa bzhi thob pa dang / bsam gtan dang / tshad med pa dang / gzugs med pa'i snyoms par 'jug pa de dag gis rnam pa du mar rnam par rtse zhing / 'di lta ste/ de dag bsam gtan dang po la snyoms par 'jug go/ /de las langs
40a4(khri brgyad): nas/ 'gog pa'i snyoms par 'jug pa la snyoms par 'jug go/ /de las langs nas/ bsam gtan gnyis pa la snyoms par 'jug go/ /de las langs nas/ 'gog pa'i snyoms par 'jug pa la snyoms par 'jug go/ /de las langs nas/ bsam
40a5(khri brgyad): gtan gsum pa la snyoms par 'jug go/ /de las langs nas/ 'gog pa'i snyoms par 'jug pa la snyoms par 'jug go/ /de las langs nas/ bsam gtan bzhi pa la snyoms par 'jug go/ /de las langs nas/ 'gog pa'i snyoms par 'jug pa la
40a6(khri brgyad): snyoms par 'jug go/ /de las langs nas/ nam mkha' mtha' yas skye mched la snyoms par 'jug go/ /de las langs nas/ 'gog pa'i snyoms par 'jug pa la snyoms par 'jug go/ /de las langs nas/ rnam shes mtha' yas skye mched la snyoms par 'jug
40a7(khri brgyad): go/ /de las langs nas/ 'gog pa'i snyoms par 'jug pa la snyoms par 'jug go/ /de las langs nas/ ci yang med pa'i skye mched la snyoms par 'jug go/ /de las langs nas/ 'gog pa'i snyoms par 'jug pa la snyoms par 'jug go/ /de las langs nas/
40b1(khri brgyad): 'du shes med 'du shes med min skye mched la snyoms par 'jug go/ /de las langs nas/ 'gog pa'i snyoms par 'jug pa la snyoms par 'jug ste/ shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa thabs la mkhas pa dang
40b2(khri brgyad): ldan pa dag bsam gtan dang / tshad med pa dang / ting nge 'dzin dang / snyoms par 'jug pa de dag la thod rgal du snyoms par 'jug pa dag kyang yod do/ /shA ri'i bu byang chub sems dpa' sems dpa' chen po dran pa nye bar gzhag pa dang / yang dag par spong ba dang / rdzu
40b3(khri brgyad): 'phrul gyi rkang pa dang / dbang po dang / stobs dang / byang chub kyi yan lag dang / 'phags pa'i lam thob cing / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad thob pa
40b4(khri brgyad): dag / rgyun tu zhugs pa'i 'bras bu thob par mi byed/ lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub thob par mi byed par/ de dag shes rab kyi pha rol tu phyin pa la spyod cing thabs la mkhas pas sems
40b5(khri brgyad): can gyi sems kyi rgyun rnams lam la zhugs par byas te/ rnam par sbyangs nas/ rgyun tu zhugs pa'i 'bras bu thob par byed/ lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub thob par byed pa de dag kyang
40b6(khri brgyad): yod de/ shA ri'i bu nyan thos dang / rang sangs rgyas rnams kyi 'bras bu thob par byed pa'i shes pa gang yin pa de ni byang chub sems dpa' sems dpa' chen po'i bzod pa'o zhes bya'o/ /shA ri'i bu byang chub sems dpa' sems dpa' chen po gang dag shes rab kyi pha rol tu phyin
40b7(khri brgyad): pa 'di la gnas pa de dag ni phyir mi ldog pa yin par rig par bya'o/ /shA ri'i bu byang chub sems dpa' sems dpa' chen po pha rol tu phyin pa drug la gnas shing / dga' ldan gyi gnas yongs su sbyong bar byed pa dag kyang yod do/ /shA ri'i bu de dag ni bskal pa bzang po pa'i
41a1(khri brgyad): byang chub sems dpa' sems dpa' chen po yin par rig par bya'o/ /shA ri'i bu byang chub sems dpa' sems dpa' chen po gang dag bsam gtan bzhi thob cing / sangs rgyas kyi chos ma 'dres pa'i bar dag thob pa de dag ni bden pa bzhi khong du chud par
41a2(khri brgyad): bya ba'i phyir spyod kyang / de dag bden pa bzhi rtogs par mi byed pa dag kyang yod do/ /shA ri'i bu de dag ni skye ba gcig gis thogs pa'i byang chub sems dpa' sems dpa' chen po yin par rig par bya'o/ /shA ri'i bu byang chub sems dpa' sems dpa' chen po gang dag pha
41a3(khri brgyad): rol tu phyin pa drug la spyod cing / 'jig rten gyi khams nas 'jig rten gyi khams su 'gro ste/ de dag tu yang sems can rnams byang chub la yang dag par 'dzud cing / sangs rgyas kyi zhing yongs su dag par byed pa dag kyang yod de/ shA ri'i bu byang chub sems dpa' sems
41a4(khri brgyad): dpa' chen po de dag ni bskal pa tshad med grangs med pa dag gis bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/ /shA ri'i bu byang chub sems dpa' sems dpa' chen po pha rol tu phyin pa drug la gnas shing / sems can rnams kyi
41a5(khri brgyad): ched du rtag tu brtson pa dag lan 'ga' yang don med pa dang ldan pa'i tshig mi smra zhing don med pa dang ldan pa'i lus dang ngag dang yid kyi las mi byed pa dag kyang yod do/ /shA ri'i bu byang chub sems dpa' sems dpa' chen po gang dag pha rol tu phyin pa drug la spyod cing / sems can
41a6(khri brgyad): rnams kyi ched du rtag tu brtson pa dag sangs rgyas kyi zhing nas sangs rgyas kyi zhing du 'gro zhing / sems can rnams kyi ngan song gsum gyi lam gcod par byed pa dag kyang yod do/ /shA ri'i bu byang chub sems dpa' sems dpa' chen po gang dag pha rol tu phyin pa drug la gnas shing /
41a7(khri brgyad): sbyin pa'i pha rol tu phyin pa lhur byas nas/ sems can rnams la bde ba'i yo byad thams cad nye bar sgrub cing / 'di ltar zas 'dod pa rnams la ni zas/ skom 'dod pa rnams la ni skom/ me tog dang / me tog phreng dang / spos dang / byug pa dang / bdug spos dang /
41b1(khri brgyad): mal stan dang / rgyab rten dang / gos dang / rgyan dang / 'tsho ba dang / khyim dang / nor dang / 'bru dang / nor bu dang / mu tig dang / gser dang / dngul dang / byi ru dang / 'tsho ba'i yo byad gang yang rung ba de dag nye bar sgrub par byed pa dag kyang yod do/ /shA
41b2(khri brgyad): ri'i bu byang chub sems dpa' sems dpa' chen po gang dag pha rol tu phyin pa drug la gnas shing / tshul khrims kyi pha rol tu phyin pa lhur byas nas sems can rnams kyi lus dang ngag dang yid sdom pa la 'god par byed pa dag kyang yod do/ /shA ri'i bu byang chub sems dpa'
41b3(khri brgyad): sems dpa' chen po gang dag pha rol tu phyin pa drug la gnas shing / bzod pa'i pha rol tu phyin pa lhur byas nas/ sems can rnams khro ba med pa dang / gnod sems med pa la 'god par byed pa dag kyang yod do/ /shA ri'i bu byang chub sems dpa' sems dpa' chen po gang dag
41b4(khri brgyad): pha rol tu phyin pa drug la gnas shing / brtson 'grus kyi pha rol tu phyin pa lhur byas nas/ sems can rnams dge ba'i chos la mngon par brtson pa la 'god par byed pa dag kyang yod do/ /shA ri'i bu byang chub sems dpa' sems dpa' chen po gang dag pha rol tu phyin pa drug
41b5(khri brgyad): la gnas shing / bsam gtan gyi pha rol tu phyin pa lhur byas nas/ sems can rnams zhi gnas rtse gcig tu bya ba dang / 'dod pa las dben pa la 'god par byed pa dag kyang yod do/ /shA ri'i bu byang chub sems dpa' sems dpa' chen po gang dag pha rol tu phyin pa drug la
41b6(khri brgyad): gnas shing / shes rab kyi pha rol tu phyin pa lhur byas nas/ de bzhin gshegs pa'i sku ci 'dra ba de 'dra ba nyid kyi lus mngon par sprul nas/ sems can dmyal ba pa'i sems can rnams dang / dud 'gro'i skye gnas pa rnams dang / gshin rje'i 'jig rten pa'i sems can
41b7(khri brgyad): rnams la ngan 'gro thams cad las yang dag par bzla ba'i phyir/ chos ston par byed pa dag kyang yod do/ /shA ri'i bu byang chub sems dpa' sems dpa' chen po pha rol tu phyin pa drug la gnas shing / sangs rgyas kyi sku ci 'dra ba de 'dra ba nyid kyi lus mngon par sprul nas/
42a1(khri brgyad): shar phyogs kyi sangs rgyas kyi zhing gang gA'i klung gi bye ma snyed dag tu song zhing / sems can rnams la chos ston pa dang / de bzhin gshegs pa dgra bcom pa yang dag par rdzogs pa'i sangs rgyas rnams la bsnyen bkur byed pa dang / chos kyang nyan pa dang /
42a2(khri brgyad): byang chub sems dpa'i dge 'dun dang / sangs rgyas kyi zhing gi yon tan bkod pa dag kyang mthong bar byed cing / de dag gis sangs rgyas kyi zhing de dag gi mtshan ma yongs su bzung nas de bas kyang rgya che ba dang / khyad par du 'phags pa'i sangs rgyas kyi zhing mang po yongs su
42a3(khri brgyad): sgrub cing / sangs rgyas kyi zhing de dag tu byang chub sems dpa' sems dpa' chen po skye ba gcig gis thogs pa sha stag sgrub par byed pa dag kyang yod do/ /de bzhin du lho dang / nub dang / byang dang / byang shar dang / shar lho dang / lho nub dang / nub byang dang / 'og
42a4(khri brgyad): dang / steng gi phyogs kyi phyogs re rer yang sangs rgyas kyi zhing gang gA'i klung gi bye ma snyed dag tu song zhing / sems can rnams la chos ston pa dang / de bzhin gshegs pa dgra bcom pa yang dag par rdzogs pa'i sangs rgyas rnams la bsnyen bkur byed pa dang / chos nyan pa
42a5(khri brgyad): dang / byang chub sems dpa'i dge 'dun dang / sangs rgyas kyi zhing gi yon tan bkod pa dag mthong bar byed cing / de dag gis sangs rgyas kyi zhing de dag gi mtshan ma yongs su bzung nas/ de bas kyang rgya che ba dang / khyad par du 'phags pa'i sangs rgyas kyi zhing mang po yongs
42a6(khri brgyad): su sgrub cing / sangs rgyas kyi zhing de dag tu byang chub sems dpa' sems dpa' chen po skye ba gcig gis thogs pa sha stag sgrub par byed pa dag kyang yod do/ /shA ri'i bu byang chub sems dpa' sems dpa' chen po pha rol tu phyin pa drug la spyod cing / skyes bu chen po'i mtshan
42a7(khri brgyad): sum cu rtsa gnyis dang ldan par byas te/ dbang po gsal zhing yongs su dag pa rnams dang ldan par gyur nas/ de dag lus yongs su dag pa de dag gis skye bo mang po dga' zhing dang bskyed par byed de/ de dag skye bo mang po'i yid du 'ong zhing dga' bar gyur nas/ sems can de
42b1(khri brgyad): dag kyang sems rab tu dang bar gyur pa de nyid kyi dge ba'i rtsa bas theg pa gsum po dag gis rim gyis yongs su mya ngan las 'da' bar byed pa dag kyang yod do/ /shA ri'i bu de ltar na byang chub sems dpa' sems dpa' chen po shes rab kyi pha rol tu phyin pa la spyod pas lus yongs su
42b2(khri brgyad): dag pa la bslab par bya'o/ /ngag yongs su dag pa dang / yid yongs su dag pa la bslab par bya'o/ /shA ri'i bu byang chub sems dpa' sems dpa' chen po pha rol tu phyin pa drug la spyod cing / dbang po gsal ba dag thob par gyur nas de dag dbang po gsal ba de dag gis
42b3(khri brgyad): bdag la stod par mi byed cing / gzhan la smod par mi byed pa dag kyang yod do/ /shA ri'i bu byang chub sems dpa' sems dpa' chen po sems dang po bskyed phyin chad sbyin pa'i pha rol tu phyin pa dang / tshul khrims kyi pha rol tu phyin pa la gnas nas/ phyir mi ldog pa'i sa
42b4(khri brgyad): thob kyi bar du nam yang dbul por mi 'gyur zhing / ngan song ngan 'gro log par mi ltung ba dag kyang yod do/ /shA ri'i bu byang chub sems dpa' sems dpa' chen po sems dang po bskyed phyin chad/ phyir mi ldog pa'i sa thob kyi bar du nam yang dge ba bcu'i las kyi lam mi gtong
42b5(khri brgyad): bdag kyang yod do/ /shA ri'i bu byang chub sems dpa' sems dpa' chen po sbyin pa'i pha rol tu phyin pa dang / tshul khrims kyi pha rol tu phyin pa la gnas shing / 'khor los sgyur ba'i rgyal por gyur nas/ sems can rnams dge ba bcu'i las kyi lam rnams la 'god
42b6(khri brgyad): cing / sbyin pa dang / snyan par smra bas/ sems can rnams sdud pa dag kyang yod do/ /shA ri'i bu byang chub sems dpa' sems dpa' chen po sbyin pa'i pha rol tu phyin pa dang / tshul khrims kyi pha rol tu phyin pa la gnas shing / 'khor los sgyur ba'i rgyal srid du ma
42b7(khri brgyad): yongs su bzung nas 'khor los sgyur ba'i rgyal srid brgya stong du ma byed du 'jug cing / de la gnas nas sangs rgyas bye ba khrag khrig phrag 'bum phrag du ma mnyes par byed de/ sangs rgyas bcom ldan 'das de dag la yo byad thams cad dang / mchod pa thams cad kyis
43a1(khri brgyad): bsti stang du byed/ bla mar byed/ ri mo byed cing mchod pa byed pa dag kyang yod do/ /shA ri'i bu byang chub sems dpa' sems dpa' chen po pha rol tu phyin pa drug la gnas nas/ sems can log par lta ba'i mun pa can rnams la sangs rgyas kyi chos kyis snang
43a2(khri brgyad): bar byed cing / bdag nyid kyang bla na med pa yang dag par rdzogs pa'i byang chub mngon par rdzogs par sangs rgyas kyi bar du nam yang sangs rgyas kyi chos kyi snang ba de dang mi 'bral bar byed pa dag kyang yod de/ shA ri'i bu 'di ni byang chub sems dpa' sems dpa' chen po rnams
43a3(khri brgyad): sangs rgyas kyi chos rnams la 'byung ba yin no/ /shA ri'i bu de lta bas na/ byang chub sems dpa' sems dpa' chen po shes rab kyi pha rol tu phyin pa la spyod pas kha na ma tho ba dang bcas pa'i lus dang / ngag dang / yid kyi las rnams kyi go mi dbye'o// //
43a4(khri brgyad): 'phags pa shes rab kyi pha rol tu phyin pa khri brgyad stong pa/ bam po bzhi pa/ de skad ces bka' stsal pa dang / bcom ldan 'das la tshe dang ldan pa shA ri'i bus 'di skad ces gsol to/ /bcom ldan 'das byang chub sems dpa' sems dpa' chen po'i lus kyi las
43a5(khri brgyad): kha na ma tho ba dang bcas pa dang ngag gi las kha na ma tho ba dang bcas pa dang / yid kyi las kha na ma tho ba dang bcas pa gang lags/ de skad ces gsol pa dang / bcom ldan 'das kyis tshe dang ldan pa shA ri'i bu la 'di skad ces bka' stsal to/ /shA ri'i bu 'di la byang chub
43a6(khri brgyad): sems dpa' sems dpa' chen po gang gi tshe/ 'di snyam du 'di ni lus yin te/ des lus kyi las rtsom pa byed/ 'di ni ngag yin te/ des ngag gi las rtsom pa byed/ 'di ni yid yin te/ des yid kyi las rtsom pa byed do snyam du sems na/ shA ri'i bu de ni byang chub
43a7(khri brgyad): sems dpa' sems dpa' chen po'i lus dang / ngag dang yid kyi las rtsom pa kha na ma tho ba dang bcas pa yin te/ shA ri'i bu byang chub sems dpa' sems dpa' chen po shes rab kyi pha rol tu phyin pa la spyod pa ni lus mi dmigs/ ngag mi dmigs/ yid mi dmigs so/
43b1(khri brgyad): shA ri'i bu byang chub sems dpa' sems dpa' chen po shes rab kyi pha rol tu phyin pa la spyod pa la gal te lus dmigs pa dang / ngag dmigs pa dang / yid dmigs pa yod par gyur na/ de de'i tshe lus dang ngag dang yid des ser sna'i sems bskyed par 'gyur zhing / 'chal
43b2(khri brgyad): pa'i tshul khrims kyi sems dang / gnod sems kyi sems dang / le lo'i sems dang / rnam par g.yeng ba'i sems dang / 'chal pa'i shes rab kyi sems kyang bskyed par 'gyur ba zhig na/ shA ri'i bu de ltar na rig par mi bya ste/ 'di ltar byang chub sems dpa' sems
43b3(khri brgyad): dpa' chen po shes rab kyi pha rol tu phyin pa la spyod pa ni lus dang / ngag dang / yid kyi gnas ngan len skyed pa de ni gnas med do/ /de ci'i phyir zhe na/ shA ri'i bu 'di ltar byang chub sems dpa' sems dpa' chen po gang pha rol tu phyin pa drug la spyod pa ni lus kyi gnas ngan
43b4(khri brgyad): len sbyong ba dang / ngag gi gnas ngan len sbyong ba dang / yid kyi gnas ngan len sbyong bar byed pa'i phyir te/ shA ri'i bu de ni byang chub sems dpa' sems dpa' chen po'i lus dang ngag dang yid kyi las kha na ma tho ba med pa yin no/ /shA ri'i bus gsol pa/ bcom
43b5(khri brgyad): ldan 'das byang chub sems dpa' sems dpa' chen po ji ltar na lus dang ngag dang yid kyi gnas ngan len sbyong bar bgyid pa lags/ bcom ldan 'das kyis bka' stsal pa/ shA ri'i bu byang chub sems dpa' sems dpa' chen po 'di ltar lus mi dmigs pa dang / ngag
43b6(khri brgyad): mi dmigs pa dang / yid mi dmigs pa ste/ shA ri'i bu de ltar na byang chub sems dpa' sems dpa' chen po lus dang / ngag dang / yid kyi gnas ngan len sbyong bar byed pa yin no/ /shA ri'i bu gal te byang chub sems dpa' sems dpa' chen po sems dang po bskyed
43b7(khri brgyad): phyin chad dge ba bcu'i las kyi lam yang dag par blangs nas gnas te/ nyan thos kyi sems sam/ rang sangs rgyas kyi sems mi skyed par de rtag par sems can thams cad la snying rje chen po'i sems nye bar 'jog par byed na/ de lta bu ni byang chub sems dpa' sems
44a1(khri brgyad): dpa' chen po'i lus dang / ngag dang / yid kyi gnas ngan len yongs su dag pa yin no zhes nga smra'o/ /shA ri'i bu byang chub sems dpa' sems dpa' chen po shes rab kyi pha rol tu phyin pa la spyod pa byang chub kyi lam yongs su sbyong ba ni sbyin pa'i pha
44a2(khri brgyad): rol tu phyin pa la spyod pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la spyod pa dag kyang yod do/ /shA ri'i
44a3(khri brgyad): bus gsol pa/ bcom ldan 'das byang chub sems dpa' sems dpa' chen po rnams kyi byang chub kyi lam gang lags/ bcom ldan 'das kyis bka' stsal pa/ shA ri'i bu byang chub kyi lam gang la spyod na/ byang chub sems dpa' sems dpa' chen po
44a4(khri brgyad): rnams lus mi dmigs/ ngag mi dmigs/ yid mi dmigs/ sbyin pa'i pha rol tu phyin pa mi dmigs/ tshul khrims kyi pha rol tu phyin pa mi dmigs/ bzod pa'i pha rol tu phyin pa mi dmigs/ brtson 'grus kyi pha rol tu phyin pa mi dmigs/ bsam
44a5(khri brgyad): gtan gyi pha rol tu phyin pa mi dmigs/ shes rab kyi pha rol tu phyin pa mi dmigs/ nyan thos kyi theg pa mi dmigs/ rang sangs rgyas kyi theg pa mi dmigs/ byang chub sems dpa'i theg pa mi dmigs/ yang dag par rdzogs pa'i sangs rgyas kyi theg pa mi
44a6(khri brgyad): dmigs shing / 'di lta ste/ chos thams cad dmigs su med pa 'di ni/ shA ri'i bu byang chub sems dpa' sems dpa' chen po rnams kyi byang chub kyi lam yin te/ shA ri'i bu byang chub sems dpa' sems dpa' chen po lam 'di nas 'gro zhing / pha rol tu phyin
44a7(khri brgyad): pa drug la spyod pa ni/ sus kyang thul bar mi nus so/ /shA ri'i bus gsol pa/ bcom ldan 'das byang chub sems dpa' sems dpa' chen po ji ltar spyod pa dag sus kyang mi thul ba lags/ bcom ldan 'das kyis bka' stsal pa/ shA ri'i bu 'di la byang chub sems
44b1(khri brgyad): dpa' sems dpa' chen po pha rol tu phyin pa drug la spyod pa gzugs la rlom sems su mi byed pa dang / tshor ba dang / 'du shes dang / 'du byed rnams dang / rnam par shes pa la rlom sems su mi byed pa dang / sa'i khams la rlom sems su mi byed pa dang / chu'i khams
44b2(khri brgyad): dang / me'i khams dang / rlung gi khams dang / nam mkha'i khams dang / rnam par shes pa'i khams la rlom sems su mi byed pa dang / mig dang gzugs la rlom sems su mi byed pa dang / rna ba dang / sgra dang / sna dang / dri dang / lce dang / ro dang / lus dang /
44b3(khri brgyad): reg bya dang / yid dang / chos la rlom sems su mi byed pa dang / mig gi khams dang / gzugs kyi khams dang / mig gi rnam par shes pa'i khams la rlom sems su mi byed pa dang / de bzhin du rna ba'i khams dang / sgra'i khams dang / rna ba'i rnam par shes pa'i
44b4(khri brgyad): khams dang / sna'i khams dang / dri'i khams dang / sna'i rnam par shes pa'i khams dang / lce'i khams dang / ro'i khams dang / lce'i rnam par shes pa'i khams dang / lus kyi khams dang / reg bya'i khams dang / lus kyi rnam par shes pa'i khams la
44b5(khri brgyad): rlom sems su mi byed pa dang / yid kyi khams la rlom sems su mi byed pa dang / chos kyi khams la rlom sems su mi byed pa dang / yid kyi rnam par shes pa'i khams la rlom sems su mi byed pa dang / dran pa nye bar gzhag pa dang / yang dag par spong ba dang / rdzu
44b6(khri brgyad): 'phrul gyi rkang pa dang / dbang po dang / stobs dang / byang chub kyi yan lag dang / lam rnams la rlom sems su mi byed pa dang / sbyin pa'i pha rol tu phyin pa la rlom sems su mi byed pa dang / tshul khrims dang / bzod pa dang / brtson 'grus dang / bsam gtan
44b7(khri brgyad): dang / shes rab kyi pha rol tu phyin pa la rlom sems su mi byed pa dang / de bzhin gshegs pa'i stobs bcu la rlom sems su mi byed pa dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad la rlom sems su mi
45a1(khri brgyad): byed pa dang / rgyun tu zhugs pa'i 'bras bu la rlom sems su mi byed pa dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid la rlom sems su mi byed pa dang / rang byang chub la rlom sems su mi byed pa dang / byang
45a2(khri brgyad): chub sems dpa' la rlom sems su mi byed pa dang / bla na med pa yang dag par rdzogs pa'i byang chub la rlom sems su mi byed pa ste/ shA ri'i bu byang chub sems dpa' sems dpa' chen po de ltar pha rol tu phyin pa drug gis rnam par 'phel ba ni sus kyang mi thul ba yin no/ /shA
45a3(khri brgyad): ri'i bu byang chub sems dpa' sems dpa' chen po pha rol tu phyin pa drug la gnas te/ rnam pa thams cad mkhyen pa nyid kyi ye shes yongs su rdzogs par byed cing / ye shes de dang ldan pas/ ngan song rnams kyi sgo thams cad gcod pa dang / dbul zhing rgud pa'i mir mi 'gyur
45a4(khri brgyad): ba dang / lus gang gis lha dang bcas pa'i 'jig rten na smad par 'gyur ba de lta bu'i lus yongs su 'dzin par mi 'gyur ba dag kyang yod do/ /de nas bcom ldan 'das la tshe dang ldan pa shA ri'i bus 'di skad ces gsol to/ /bcom ldan 'das byang chub sems dpa' sems
45a5(khri brgyad): dpa' chen po'i rnam pa thams cad mkhyen pa'i ye shes gang lags/ bcom ldan 'das kyis bka' stsal pa/ shA ri'i bu byang chub sems dpa' sems dpa' chen po ye shes de dang ldan pa ni shar phyogs kyi 'jig rten gyi khams gang gA'i klung gi bye ma snyed dag na bzhugs pa'i de
45a6(khri brgyad): bzhin gshegs pa dgra bcom pa yang dag par rdzogs pa'i sangs rgyas gang gA'i klung gi bye ma snyed dag kyang mthong ngo / /chos kyang nyan to/ /byang chub sems dpa'i dge 'dun yang mthong ngo / /sangs rgyas kyi zhing gi yon tan bkod pa rnam par dag pa yang mthong ngo / /de
45a7(khri brgyad): bzhin du lho dang / nub dang / byang dang / byang shar dang / shar lho dang / lho nub dang / nub byang dang / 'og dang / steng gi phyogs kyi phyogs re rer yang 'jig rten gyi khams gang gA'i klung gi bye ma snyed dag na bzhugs pa'i de bzhin gshegs pa dgra bcom pa yang dag
45b1(khri brgyad): par rdzogs pa'i sangs rgyas gang gA'i klung gi bye ma snyed dag kyang mthong ngo / /chos kyang nyan to/ /byang chub sems dpa'i dge 'dun yang mthong ngo / /sangs rgyas kyi zhing gi yon tan bkod pa rnam par dag pa yang mthong ngo / /ye shes de dang ldan pa'i byang chub sems dpa'
45b2(khri brgyad): sems dpa' chen po rnams ni sangs rgyas kyi 'du shes mi skyed do/ /byang chub sems dpa'i 'du shes mi skyed do/ /nyan thos kyi 'du shes dang / rang sangs rgyas kyi 'du shes dang / bdag gi 'du shes dang / gzhan gyi 'du shes dang / sangs rgyas kyi zhing gi 'du shes mi skyed
45b3(khri brgyad): do/ /ye shes de dang ldan pa'i byang chub sems dpa' ni sbyin pa'i pha rol tu phyin pa la spyod cing / de bzhin du tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa la yang spyod de/ pha rol tu phyin pa drug dag kyang mi
45b4(khri brgyad): dmigs so/ /ye shes de dang ldan pa'i byang chub sems dpa' ni/ dran pa nye bar gzhag pa rnams kyang sgom la/ dran pa nye bar gzhag pa rnams kyang mi dmigs so/ /yang dag pa'i spong ba dang / rdzu 'phrul gyi rkang pa dang / dbang po dang / stobs dang / byang chub kyi
45b5(khri brgyad): yan lag dang / lam yang sgom la/ yang dag pa'i spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam yang mi dmigs so/ /stobs rnams dang / mi 'jigs pa rnams dang / so so yang dag par rig pa
45b6(khri brgyad): rnams dang / sangs rgyas kyi chos ma 'dres pa rnams kyang mi dmigs so/ /shA ri'i bu de ni byang chub sems dpa' sems dpa' chen po'i rnam pa thams cad mkhyen pa'i ye shes yin te/ ye shes de dang ldan pa'i byang chub sems dpa' sems dpa' chen po ni sangs rgyas kyi
45b7(khri brgyad): chos thams cad yongs su rdzogs par byed kyang / sangs rgyas kyi chos thams cad yang dag par rjes su mi mthong ngo / /shA ri'i bu byang chub sems dpa' sems dpa' chen po shes rab kyi pha rol tu phyin pa la spyod pa/ mig lnga 'thob pa dang / yongs su spyod pa dag kyang yod
46a1(khri brgyad): de/ lnga gang zhe na/ 'di lta ste/ sha'i mig dang / lha'i mig dang / shes rab kyi mig dang / chos kyi mig dang / sangs rgyas kyi mig go/ /shA ri'i bus gsol pa/ bcom ldan 'das byang chub sems dpa' sems dpa' chen po'i sha'i mig yongs
46a2(khri brgyad): su dag pa gang lags/ bcom ldan 'das kyis bka' stsal pa/ shA ri'i bu byang chub sems dpa' sems dpa' chen po'i sha'i mig gis dpag tshad brgya mthong ba yod do/ /byang chub sems dpa'i sha'i mig gis dpag tshad nyis brgya mthong ba yod do/ /byang chub sems dpa'i
46a3(khri brgyad): sha'i mig gis 'dzam bu'i gling mthong ba yod do/ /byang chub sems dpa'i sha'i mig gis gling gnyis mthong ba yod do/ /byang chub sems dpa'i sha'i mig gis gling bzhi pa'i 'jig rten gyi khams mthong ba yod do/ /byang chub sems dpa'i sha'i mig gis stong gi 'jig rten
46a4(khri brgyad): gyi khams mthong ba yod do/ /byang chub sems dpa'i sha'i mig gis stong gnyis pa'i 'jig rten gyi khams mthong ba yod do/ /byang chub sems dpa'i sha'i mig gis stong gsum gyi stong chen po'i 'jig rten gyi khams mthong ba yod do/ /shA ri'i bu de ni byang chub sems dpa'
46a5(khri brgyad): sems dpa' chen po'i sha'i mig yongs su dag pa yin no/ /shA ri'i bus gsol pa/ bcom ldan 'das byang chub sems dpa' sems dpa' chen po'i lha'i mig yongs su dag pa gang lags/ bcom ldan 'das kyis bka' stsal pa/ shA ri'i bu rgyal chen bzhi'i ris kyi
46a6(khri brgyad): lha rnams kyi lha'i mig gang yin pa de ni byang chub sems dpas rab tu shes so/ /sum cu rtsa gsum pa'i lha rnams dang / 'thab bral dang / dga' ldan dang / 'phrul dga' dang / gzhan 'phrul dbang byed kyi lha rnams kyi lha'i mig gang yin pa de ni byang chub sems dpas
46a7(khri brgyad): rab tu shes so/ /tshangs pa'i mdun na 'don dang / tshangs ris dang / tshangs pa kun 'khor dang / 'od chung dang / tshad med 'od dang / 'od gsal dang / dge chung dang / tshad med dge dang / dge rgyas dang / sprin med dang / bsod nams skyes dang / 'bras bu che
46b1(khri brgyad): ba dang / sems can 'du shes med pa dang / gnas gtsang ma dang / mi che ba dang / mi gdung ba dang / gya nom snang ba dang / shin tu mthong dang / 'og min gyi lha rnams kyi lha'i mig gang yin pa de ni byang chub sems dpas rab tu shes so/ /shA ri'i bu byang chub sems dpa'
46b2(khri brgyad): sems dpa' chen po'i lha'i mig gang yin pa de ni rgyal chen bzhi'i ris kyi lha rnams kyis mi shes so/ /gong ma bzhin du sbyar te/ byang chub sems dpa'i lha'i mig gang yin pa de ni 'og min gyi bar gyi lha rnams kyis mi shes so/ /lha'i mig yongs su dag pa de nyid kyis shar phyogs
46b3(khri brgyad): kyi 'jig rten gyi khams gang gA'i klung gi bye ma snyed dag na 'khod pa'i sems can rnams kyi 'chi 'pho dang skye ba yang dag pa ji lta ba bzhin du rab tu shes so/ /de bzhin du lho dang / nub dang / byang dang / phyogs mtshams dang / 'og dang / steng gi phyogs kyi 'jig rten gyi khams gang gA'i
46b4(khri brgyad): klung gi bye ma snyed dag na 'khod pa'i sems can rnams kyi 'chi 'pho dang / skye ba yang dag pa ji lta ba bzhin du rab tu shes te/ shA ri'i bu de ni byang chub sems dpa' sems dpa' chen po'i lha'i mig yongs su dag pa yin no/ /shA ri'i bus gsol pa/ bcom ldan 'das byang chub
46b5(khri brgyad): sems dpa' sems dpa' chen po'i shes rab kyi mig yongs su dag pa gang lags/ bcom ldan 'das kyis bka' stsal pa/ shA ri'i bu byang chub sems dpa' sems dpa' chen po'i shes rab kyi mig de dang ldan pa ni 'dus byas sam/ 'dus ma byas sam/ dge ba'am/ mi dge
46b6(khri brgyad): ba 'am/ kha na ma tho ba dang bcas pa 'am/ kha na ma tho ba med pa 'am/ zag pa dang bcas pa 'am/ zag pa med pa 'am/ nyon mongs pa dang bcas pa 'am/ nyon mongs pa med pa 'am/ 'jig rten pa 'am/ 'jig rten las 'das pa 'am/ kun nas nyon mongs pa'am/
46b7(khri brgyad): rnam par byang ba'i chos gang yang mi shes pa med do/ /byang chub sems dpa' sems dpa' chen po shes rab kyi mig de dang ldan pa ni chos gang yang ma mthong ba'am ma thos pa'am/ mi dran pa 'am/ rnam par mi shes par gyur pa ci 'ang med de/ shA ri'i bu de ni byang chub sems dpa'
47a1(khri brgyad): sems dpa' chen po'i shes rab kyi mig yongs su dag pa yin no/ /shA ri'i bus gsol pa/ bcom ldan 'das byang chub sems dpa' sems dpa' chen po'i chos kyi mig yongs su dag pa gang lags/ bcom ldan 'das kyis bka' stsal pa/ shA ri'i bu
47a2(khri brgyad): 'di la byang chub sems dpa' sems dpa' chen po'i chos kyi mig gis gang zag 'di ni dad pas rjes su 'brang ba'o/ /'di ni chos kyi rjes su 'brang ba'o/ /'di ni stong pa nyid la gnas pa/ 'di ni mtshan ma med pa la gnas pa/ 'di ni smon pa med pa la gnas pa ste/ rnam
47a3(khri brgyad): par thar pa'i sgo rnams kyis gang zag de'i dbang po lnga po dag skye bar 'gyur ro/ /dbang po lngas bar chad med pa'i ting nge 'dzin la reg par 'gyur ro/ /bar chad med pa'i ting nge 'dzin gyis rnam par grol ba'i ye shes mthong ba bskyed par 'gyur ro/ /rnam par grol ba'i ye shes
47a4(khri brgyad): mthong bas 'jig tshogs la lta ba dang / the tshom dang / tshul khrims dang / brtul zhugs mchog tu 'dzin pa'i kun tu sbyor ba gsum spong bar 'gyur te/ gang zag de ni rgyun tu zhugs pa zhes bya'o/ /des bsgom pa'i lam thob nas 'dod pa la 'dod chags dang / gnod
47a5(khri brgyad): sems srab mor byed par 'gyur te/ gang zag de ni lan cig phyir 'ong ba zhes bya'o/ /des lam de nyid shas cher bsgoms pas 'dod pa la 'dod chags dang / gnod sems spong bar 'gyur te/ gang zag de ni phyir mi 'ong ba zhes bya'o/ /des lam de nyid shas cher bsgoms
47a6(khri brgyad): pas gzugs la 'dod chags dang / gzugs med pa la 'dod chags dang / ma rig pa dang / nga rgyal dang / rgod pa spong bar 'gyur te/ gang zag de ni dgra bcom pa zhes bya'o/ /gang zag 'di ni stong pa nyid la gnas pa ste/ rnam par thar pa'i sgo stong pa nyid kyis dbang po lnga
47a7(khri brgyad): po dag thob par 'gyur zhing / bar chad med pa'i ting nge 'dzin la reg par 'gyur ro/ /bar chad med pa'i ting nge 'dzin gyis rnam par grol ba'i ye shes mthong ba bskyed par 'gyur ro/ /zhes bya ba nas/ dgra bcom pa nyid thob par 'gyur ro zhes bya ba'i bar du snga ma bzhin du sbyar ro/ /gang
47b1(khri brgyad): zag 'di ni mtshan ma med pa la gnas pa ste/ rnam par thar pa'i sgo mtshan ma med pas dbang po lnga po dag thob par 'gyur zhes bya ba nas/ dgra bcom pa nyid thob par 'gyur ro zhes bya ba'i bar du snga ma bzhin du sbyar ro/ /gang zag 'di ni smon pa med pa la gnas pa ste/ rnam par thar pa'i sgo
47b2(khri brgyad): smon pa med pas dbang po lnga po dag thob par 'gyur ro/ /de nas bar chad med pa'i ting nge 'dzin la reg par 'gyur te/ bar chad med pa'i ting nge 'dzin thob nas/ rnam par grol ba'i ye shes mthong ba skye bar 'gyur ro zhes bya ba nas/ dgra bcom pa nyid thob par 'gyur ro zhes bya ba'i bar
47b3(khri brgyad): du shes te/ shA ri'i bu de ni byang chub sems dpa' sems dpa' chen po'i chos kyi mig yongs su dag pa yin no/ /shA ri'i bu gzhan yang byang chub sems dpas 'di ltar kun 'byung ba'i chos gang ci yod pa de thams cad 'gog pa'i chos yin no zhes bya bar rtogs nas/ dad pa la sogs pa
47b4(khri brgyad): dbang po lnga 'thob par 'gyur te/ shA ri'i bu de yang byang chub sems dpa' sems dpa' chen po'i chos kyi mig yongs su dag pa yin no/ /shA ri'i bu gzhan yang byang chub sems dpa' sems dpa' chen pos 'di ltar byang chub sems dpa' sems dpa' chen po 'di ni sems
47b5(khri brgyad): dang po bskyed pa ste/ sbyin pa'i pha rol tu phyin pa dang / tshul khrims kyi pha rol tu phyin pa dang / shes rab kyi pha rol tu phyin pa'i bar la spyod cing / de de nas dad pa'i dbang po dang / brtson 'grus kyi dbang po thob la/ de thabs la mkhas pa dang yang ldan/ dge ba'i rtsa bas kyang brtan
47b6(khri brgyad): pas/ bsams bzhin du lus yongs su 'dzin te/ byang chub sems dpa' sems dpa' chen po 'di ni rgyal rigs shing sA la chen po lta bu rnams su skye bar 'gyur/ 'di ni bram ze'i rigs shing sA la chen po lta bu rnams su skye bar 'gyur/ 'di ni khyim bdag gi rigs shing sA la
47b7(khri brgyad): chen po lta bu rnams su skye bar 'gyur/ 'di ni rgyal chen bzhi'i ris kyi lha rnams kyi nang du skye bar 'gyur/ 'di ni sum cu rtsa gsum pa rnams su/ 'di ni 'thab bral du/ 'di ni dga' ldan du/ 'di ni 'phrul dgar/ 'di ni gzhan 'phrul dbang byed kyi lha rnams su skye bar 'gyur
48a1(khri brgyad): ro/ /de der gnas nas/ sems can rnams yongs su smin par byed par yang 'gyur te/ bde ba'i yo byad thams cad kyis sems can de dag la nye bar gnas par yang 'gyur/ sangs rgyas kyi zhing yongs su dag par byed par yang 'gyur zhing / de bzhin
48a2(khri brgyad): gshegs pa dgra bcom pa yang dag par rdzogs pa'i sangs rgyas rnams la mnyes par byed par 'gyur/ bsti stang du byed par 'gyur/ bla mar byed par 'gyur/ ri mor byed par 'gyur/ mchod par byed par 'gyur la/ nyan thos kyis 'am/ rang sangs rgyas kyi sar ltung
48a3(khri brgyad): bar yang mi 'gyur te/ byang chub sems dpa' sems dpa' chen po 'di ni bla na med pa yang dag par rdzogs pa'i byang chub mngon par rdzogs par sangs rgyas kyi bar du phyir ldog par mi 'gyur ro zhes bya bar rab tu shes te/ shA ri'i bu de yang byang chub sems dpa' sems dpa' chen po'i
48a4(khri brgyad): chos kyi mig yongs su dag pa yin no/ /shA ri'i bu gzhan yang byang chub sems dpa' sems dpa' chen pos byang chub sems dpa' sems dpa' chen po 'di dag ni bla na med pa yang dag par rdzogs pa'i byang chub tu lung bstan pa'o/ /byang chub sems dpa' sems dpa' chen po
48a5(khri brgyad): 'di dag ni lung ma bstan pa'o/ /'di dag ni nges pa'o/ /'di dag ni ma nges pa'o/ /'di dag ni lung bstan par 'gyur ba'o/ /'di dag ni lung bstan par mi 'gyur ba'o/ /'di dag ni phyir mi ldog pa'o/ /'di dag ni phyir mi ldog pa ma yin pa'o/ /'di'i mngon par
48a6(khri brgyad): shes pa rnams ni yongs su rdzogs so/ /'di'i mngon par shes pa rnams ni yongs su ma rdzogs so/ /byang chub sems dpa' sems dpa' chen po 'di ni mngon par shes pa rnams yongs su rdzogs pas shar phyogs kyi 'jig rten gyi khams gang gA'i klung gi bye ma snyed dag tu song
48a7(khri brgyad): zhing / de bzhin gshegs pa dgra bcom pa yang dag par rdzogs pa'i sangs rgyas rnams mnyes par byed/ bsnyen bkur byed/ bsti stang du byed/ bla mar byed/ ri mor byed/ mchod pa byed do/ /de bzhin du lho dang / nub dang / byang dang / byang shar dang / shar lho dang / lho
48b1(khri brgyad): nub dang / nub byang dang / 'og dang / steng gi phyogs kyi phyogs re rer yang 'jig rten gyi khams gang gA'i klung gi bye ma snyed dag tu song zhing / de bzhin gshegs pa dgra bcom pa yang dag par rdzogs pa'i sangs rgyas rnams mnyes par byed/ bsnyen bkur byed/ bsti stang du
48b2(khri brgyad): byed/ bla mar byed/ ri mor byed/ mchod pa byed do/ /'di ni mngon par shes pa rnams 'thob par 'gyur ro/ /'di ni mngon par shes pa rnams 'thob par mi 'gyur ro/ /'di ni bzod pa thob pa'o/ /'di ni bzod pa ma thob pa'o/ /byang chub sems dpa' sems dpa' chen
48b3(khri brgyad): po 'di'i sangs rgyas kyi zhing ni yongs su dag par 'gyur ro/ /'di'i sangs rgyas kyi zhing ni yongs su dag par mi 'gyur ro/ /byang chub sems dpa' sems dpa' chen po 'di ni smon lam chen po dang ldan pa'o/ /'di ni smon lam chen po dang mi ldan pa'o/ /'dis ni sems can yongs
48b4(khri brgyad): su smin par byas so/ /'dis ni sems can yongs su smin par ma byas so/ /byang chub sems dpa' sems dpa' chen po 'di la ni phyogs bcu'i 'jig rten gyi khams gang gA'i klung gi bye ma snyed dag gi sangs rgyas bcom ldan 'das rnams bsngags pa rjod pa mdzad do/ /'di la ni bsngags
48b5(khri brgyad): pa rjod par mi mdzad do/ /byang chub sems dpa' sems dpa' chen po 'di dag ni sangs rgyas bcom ldan 'das rnams dang nye bar gnas par 'gyur ro/ /'di dag ni nye bar gnas par mi 'gyur ro/ /byang chub sems dpa' 'di'i tshe ni dpag tu yod par 'gyur ro/ /'di'i tshe ni dpag tu med
48b6(khri brgyad): par 'gyur ro/ /'di'i 'od dang / dbyangs dang / dge slong gi dge 'dun ni dpag tu med par 'gyur ro/ /'di ni dpag tu yod par 'gyur ro/ /byang chub sems dpa' sems dpa' chen po 'di ni bla na med pa yang dag par rdzogs pa'i byang chub mngon par rdzogs par sangs rgyas nas
48b7(khri brgyad): byang chub sems dpa'i dge 'dun dang ldan par 'gyur ro/ /'di ni ldan par mi 'gyur ro/ /'di ni dka' ba spyad pa spyod par 'gyur ro/ /'di ni spyod par mi 'gyur ro/ /'di ni srid pa tha ma pa'o/ /'di ni srid pa tha ma pa ma yin no/ /'di ni byang chub kyi snying po la 'dug par 'gyur ro/ /
49a1(khri brgyad): 'di ni 'dug par mi 'gyur ro/ /byang chub sems dpa' sems dpa' chen po 'di dag la ni bdud 'byung bar 'gyur ro/ /'di dag la ni 'byung bar mi 'gyur ro zhes bya bar rab tu shes te/ shA ri'i bu de yang byang chub sems dpa' sems dpa' chen po'i chos kyi mig yongs
49a2(khri brgyad): su dag pa yin no/ /shA ri'i bus gsol pa/ bcom ldan 'das byang chub sems dpa' sems dpa' chen po'i sangs rgyas kyi mig yongs su dag pa gang lags/ bcom ldan 'das kyis bka' stsal pa/ shA ri'i bu byang chub sems dpa' sems dpa' chen po byang chub kyi sems
49a3(khri brgyad): kyi mjug thogs su rdo rje lta bu zhes bya ba'i ting nge 'dzin la snyoms par zhugs nas rnam pa thams cad mkhyen pa nyid thob par byed de/ de ni de bzhin gshegs pa'i stobs bcu dang ldan pa yin/ mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres
49a4(khri brgyad): pa brgyad dang / byams pa chen po dang / snying rje chen po dang / sangs rgyas kyi rnam par thar pa sgrib pa med pa dang ldan pa yin no/ /de ni de'i mig yin te/ mig de dang ldan pa'i byang chub sems dpa' sems dpa' chen pos ni rnam pa thams cad du ma mthong ba'am/ ma thos pa
49a5(khri brgyad): 'am/ mi dran pa 'am/ rnam par mi shes pa ci'ang med de/ shA ri'i bu de ni byang chub sems dpa' sems dpa' chen po'i bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi mig yongs su dag pa yin no/ /shA ri'i bu de lta bas na/
49a6(khri brgyad): byang chub sems dpa' sems dpa' chen po'i mig lnga yongs su sbyong bar 'dod pa dang / thob par 'dod pas pha rol tu phyin pa drug la brtson par bya'o/ /de ci'i phyir zhe na/ shA ri'i bu 'di ltar dge ba'i chos thams cad dang / nyan thos kyi chos thams cad dang / rang sangs rgyas
49a7(khri brgyad): kyi chos thams cad dang / byang chub sems dpa'i chos thams cad dang / sangs rgyas kyi chos thams cad pha rol tu phyin pa drug gi nang du 'dus pa'i phyir ro/ /shA ri'i bu shes rab kyi pha rol tu phyin pa der dge ba'i chos thams cad 'dus so zhes yang dag par smra bas smra na/ yang dag
49b1(khri brgyad): par smra bas smra ba yin no/ /de ci'i phyir zhe na/ shA ri'i bu de ltar shes rab kyi pha rol tu phyin pa ni pha rol tu phyin pa thams cad dang / mig lnga po de dag skyed pa ste/ mig lnga po de dag la bslabs pa'i byang chub sems dpa' sems dpa' chen po ni bla na med pa yang dag par rdzogs pa'i
49b2(khri brgyad): byang chub mngon par rdzogs par 'tshang rgya bar 'gyur ba'i phyir ro/ /shA ri'i bu byang chub sems dpa' sems dpa' chen po shes rab kyi pha rol tu phyin pa la spyod pa de ni mngon par shes pa'i pha rol tu phyin pa 'thob cing / des rdzu 'phrul bya ba rnam pa du myong bar 'gyur te/ des
49b3(khri brgyad): yang g.yo bar byed do/ /gcig tu gyur nas mang por 'gyur ba dang / mang por gyur nas kyang gcig tu 'gyur ba dang / snang bar 'gyur zhing / mi snang bar 'gyur ba yang myong bar byed do/ /rtsig pa la yang thad kar 'gro'o/ /ra ba la yang thad kar 'gro'o/ /ri la yang
49b4(khri brgyad): lus mi thogs par thad kar 'gro ste/ dper na nam mkha' la bya ba bzhin no/ /nam mkha' la yang skyil mo krung bcas nas 'gro ste/ dper na 'dab chags bya bzhin no/ /sa la yang steng du 'byung ba dang / byi'u zul byed de/ dper na chu la bya ba bzhin no/ /chu la
49b5(khri brgyad): yang mi nub par 'gro ste/ dper na sa la bya ba bzhin no/ /du ba 'thul bar yang byed 'bar bar yang byed de/ dper na me'i phung po chen po bzhin no/ /zla ba dang nyi ma 'di ltar rdzu 'phrul che ba 'di ltar mthu che ba/ 'di ltar gzi brjid che ba 'di dag la yang lag pas nom zhing kun tu
49b6(khri brgyad): nyug par byed do/ /tshangs pa'i 'jig rten gyi bar du yang lus kyis dbang sgyur ro/ /ngo bo nyid kyis stong pa nyid dang / ngo bo nyid kyis dben pa nyid dang / ngo bo nyid kyis skye ba med pa nyid kyi phyir/ des gang gis rlom sems su byed pa'i rdzu 'phrul de yang mi dmigs/ gang rlom sems
49b7(khri brgyad): su byed pa dang / gang gis rlom sems su byed pa de yang mi dmigs te/ de rnam pa thams cad mkhyen pa nyid yid la byed pa ma gtogs par rdzu 'phrul du sems pa 'am/ rdzu 'phrul mngon par bsgrub pa'i sems pa yang mi skyed do/ /shA ri'i bu byang chub sems dpa' sems dpa' chen po
50a1(khri brgyad): shes rab kyi pha rol tu phyin pa la de ltar spyod pa ni/ rdzu 'phrul bya ba mngon sum du bya ba'i mngon par shes pa'i shes pa mngon par sgrub bo/ /des lha'i rna ba rnam par dag pa mi'i las 'das pa/ 'di lta ste/ lha dang mi'i sgra rnams thos te/ ngo bo nyid kyis stong pa nyid dang /
50a2(khri brgyad): ngo bo nyid kyis dben pa nyid dang / ngo bo nyid kyis skye ba med pa nyid kyi phyir ro/ /'di ltar des sgra de mi dmigs pas bdag gis sgra thos so snyam du lha'i rna ba des rlom sems su mi byed do/ /de rnam pa thams cad mkhyen pa nyid yid la byed pa ma gtogs par lha'i rna bar sems pa yang mi skyed cing
50a3(khri brgyad): mi dmigs so/ /shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni lha'i rna ba mngon sum du bya ba'i mngon par shes pa'i shes pa mngon par sgrub bo/ /des sems can gzhan rnams dang / gang zag gzhan dag gi sems kyang sems
50a4(khri brgyad): kyis yang dag pa ji lta ba bzhin du rab tu shes te/ 'dod chags dang bcas pa'i sems la yang 'dod chags dang bcas pa'i sems su yang dag pa ji lta ba bzhin du rab tu shes so/ /'dod chags bral ba'i sems la yang 'dod chags dang bral ba'i sems su yang dag pa ji lta ba bzhin
50a5(khri brgyad): du rab tu shes so/ /de bzhin du zhe sdang dang bcas pa dang / zhe sdang dang bral ba dang / gti mug dang bcas pa dang / gti mug dang bral ba dang / sred pa dang bcas pa dang / sred pa dang bral ba dang / len pa dang bcas pa dang / len pa med pa dang / bsdus pa dang / rnam
50a6(khri brgyad): par g.yengs pa dang / chung ngu dang / chen por gyur pa dang / mnyam par bzhag pa dang / mnyam par ma bzhag pa dang / rnam par grol ba dang / rnam par ma grol ba dang / zag pa dang bcas pa dang / zag pa med pa dang / nyon mongs pa dang bcas pa dang / nyon mongs pa med pa dang /
50a7(khri brgyad): bla na yod pa'i sems la yang bla na yod pa'i sems su yang dag pa ji lta ba bzhin du rab tu shes so/ /bla na med pa'i sems la yang bla na med pa'i sems su yang dag pa ji lta ba bzhin du rab tu shes so/ /'di ltar sems de yang sems ma yin pa ste/ bsam gyis mi khyab pa'i phyir des rlom sems
50b1(khri brgyad): su mi byed do/ /des gang gis rlom sems su mi byed pa'i sems de nyid kyang mi dmigs te/ ngo bo nyid kyis stong pa nyid dang / ngo bo nyid kyis dben pa nyid dang / ngo bo nyid kyis skye ba med pa nyid kyi phyir bdag gis shes so snyam du rlom sems su mi byed do/ /de rnam pa thams cad
50b2(khri brgyad): mkhyen pa nyid yid la byed pa ma gtogs par sems la sems pa yang mi skyed do/ /shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni sems can thams cad kyi sems kyi spyod pa mngon sum du bya ba'i mngon par shes pa'i shes
50b3(khri brgyad): pa mngon par sgrub bo/ /de sngon gyi gnas rnam pa du ma rjes su dran pa'i shes pa mngon sum du bya ba'i mngon par shes pa'i shes pa mngon par sgrub ste/ des sems gcig gam/ sems brgya'i bar du yang rjes su dran no/ /zhag gcig dang / zhag brgya'i bar dang / zla
50b4(khri brgyad): ba gcig dang / zla ba brgya'i bar dang / lo gcig dang / lo brgya'i bar dang / bskal pa gcig dang / bskal pa brgya'i bar dang / bskal pa brgya phrag du ma 'am/ bskal pa stong phrag du ma'am/ bskal pa 'bum phrag du ma'am/ bskal pa bye ba khrag khrig
50b5(khri brgyad): phrag 'bum phrag du ma'i bar du rjes su dran zhing / sngon gyi mtha'i mur thug pa'i bar du yang rjes su dran te/ bdag ni ga ge mo zhig na 'dug 'dug ste/ ming ni 'di zhes bya/ rus ni 'di zhes bya/ rigs ni 'di zhes bya/ kha zas ni 'di lta bu zhig za za/ 'tsho ba ni 'di 'dra
50b6(khri brgyad): ba zhig / yun ni 'di srid cig tu 'dug 'dug /tshe'i mtha' ni 'di tsam zhig tu gyur/ de nas shi 'phos nas ni ga ge mo zhig tu skyes/ de nas shi 'phos nas ni 'dir skyes so zhes de ltar rnam pa dang bcas/ yul phyogs dang bcas/ gzhi ci las gyur pa dang bcas par bdag
50b7(khri brgyad): dang gzhan dag gi sngon gyi gnas rnam pa du ma rjes su dran no/ /'di ltar shes pa de yang shes pa ma yin pa ste/ bsam gyis mi khyab pa'i phyir sngon gyi gnas rjes su dran pa'i mngon par shes pa'i shes pa des kyang rlom sems su mi byed do/ /des gang gis rlom sems su mi byed pa'i
51a1(khri brgyad): shes pa de nyid kyang mi dmigs te/ ngo bo nyid kyis stong pa nyid dang / ngo bo nyid kyis dben pa nyid dang / ngo bo nyid kyis skye ba med pa nyid kyi phyir/ bdag gis shes so snyam du rlom sems su mi byed do/ /de rnam pa thams cad mkhyen pa nyid yid la byed pa ma gtogs
51a2(khri brgyad): par rjes su dran pa'i shes par sems pa yang mi skyed do/ /shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni sngon gyi gnas rjes su dran pa mngon sum du bya ba'i mngon par shes pa'i shes pa mngon par sgrub bo/ /de lha'i mig rnam par dag pa mi'i las
51a3(khri brgyad): 'das pas sems can rnams mthong ste/ sems can 'chi 'pho ba dang / skye ba dang / kha dog sdug pa dang / kha dog mi sdug pa dang / bzang po dang / ngan pa dang / bde 'gro dang / ngan 'gro dang / las ci lta ba bzhin du 'gro ba dag rab tu shes so/ /sems can 'di dag ni lus
51a4(khri brgyad): kyi nyes par spyod pa dang ldan pa/ ngag gi nyes par spyod pa dang / yid kyi nyes par spyod pa dang ldan pa/ 'phags pa la skur pa 'debs pa log par lta ba can yin te/ log par lta ba'i las kyi gzhi dang rgyus lus zhig nas shi ba'i 'og tu ngan song ngan 'gro log par ltung ba rnams su skye
51a5(khri brgyad): bar 'gyur ro/ /sems can 'di dag ni lus kyi legs par spyod pa dang ldan pa/ ngag gi legs par spyod pa dang / yid kyi legs par spyod pa dang ldan pa/ 'phags pa rnams la skur pa mi 'debs pa yang dag pa'i lta ba can te/ de dag lus dang ngag dang yid kyi legs par
51a6(khri brgyad): spyod pa'i gzhi dang rgyus lus zhig nas bde 'gro mtho ris kyi 'jig rten du lha rnams kyi nang du skye bar 'gyur ro/ /zhes lha'i mig rnam par dag pa mi'i las 'das pas/ phyogs bcu'i 'jig rten gyi khams kun tu 'jig rten gyi chos kyi dbyings kyis klas pa/ nam mkha'i khams kyi
51a7(khri brgyad): mthas gtugs pa dag na/ 'gro ba drug gi sems can rnams kyi 'chi 'pho dang skye ba yang dag pa ji lta ba bzhin du rab tu shes so/ /'di ltar mig de ni mig ma yin pa ste/ bsam gyis mi khyab pa'i phyir des kyang rlom sems su mi byed do/ /des gang gis rlom sems su byed pa'i mig de
51b1(khri brgyad): nyid mi dmigs te/ de ngo bo nyid kyis stong pa nyid dang / ngo bo nyid kyis dben pa nyid dang / ngo bo nyid kyis skye ba med pa nyid kyi phyir/ bdag gis shes so snyam du rlom sems su mi byed do/ /de rnam pa thams cad mkhyen pa nyid yid la byed pa ma gtogs par mig tu sems pa yang mi skyed
51b2(khri brgyad): do/ /shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni lha'i mig mngon sum du bya ba'i mngon par shes pa'i shes pa mngon par sgrub bo/ /de zag pa zad pa mngon sum du bya ba'i mngon par shes pa'i shes pa yang mngon par sgrub la/
51b3(khri brgyad): nyan thos dang / rang sangs rgyas kyi sar yang mi ltung ste/ bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba ma gtogs par chos gzhan gang la yang smon pa med do/ /de mngon par shes pa des rdo rje lta bu'i ting nge 'dzin la brten nas/ bag
51b4(khri brgyad): chags dang / mtshams sbyor ba dang / nyon mongs pa thams cad spong bar byed do/ /'di ltar shes pa de ni shes pa ma yin pa ste/ bsam gyis mi khyab pa'i phyir/ zag pa zad pa mngon sum du bya ba'i mngon par shes pa'i shes pa mngon par bsgrubs pa'i dge ba des rlom sems su mi
51b5(khri brgyad): byed do/ /de shes pa de nyid mi dmigs te/ ngo bo nyid kyis stong pa nyid dang / ngo bo nyid kyis dben pa nyid dang / ngo bo nyid kyis skye ba med pa nyid kyi phyir/ bdag gis shes so snyam du rlom sems su mi byed do/ /de rnam pa thams cad mkhyen pa nyid yid la byed pa ma gtogs par shes pa
51b6(khri brgyad): de la sems pa yang mi skyed do/ /shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni zag pa zad pa mngon sum du bya ba'i mngon par shes pa'i shes pa mngon par sgrub bo/ /shA ri'i bu yang byang chub sems dpa' sems dpa' chen po
51b7(khri brgyad): shes rab kyi pha rol tu phyin pa la de ltar spyod pa ni mngon par shes pa drug yongs su rdzogs par 'gyur/ yongs su dag par 'gyur te/ mngon par shes pa rnams yongs su dag pas rnam pa thams cad mkhyen pa nyid thob par byed do/ /shA ri'i bu byang chub sems dpa' sems dpa' chen po
52a1(khri brgyad): shes rab kyi pha rol tu phyin pa la spyod pa gang dag mtha' las 'das pa stong pa nyid kyis yongs su 'dzin pa med pa'i phyir sbyin pa'i pha rol tu phyin pa la gnas te/ rnam pa thams cad mkhyen pa nyid kyi lam sbyong ba dag kyang yod do/ /shA ri'i bu byang chub sems dpa' sems
52a2(khri brgyad): dpa' chen po shes rab kyi pha rol tu phyin pa la spyod pa/ mtha' las 'das pa stong pa nyid kyis ltung ba mi 'byung ba dang / lhag par ltung ba mi 'byung ba'i phyir tshul khrims kyi pha rol tu phyin pa la gnas te/ rnam pa thams cad mkhyen pa nyid kyi lam sbyong bdag kyang yod do/ /
52a3(khri brgyad): shA ri'i bu byang chub sems dpa' sems dpa' chen po shes rab kyi pha rol tu phyin pa la spyod pa/ mtha' las 'das pa stong pa nyid kyis 'khrug pa med pa'i phyir/ bzod pa'i pha rol tu phyin pa la gnas te/ rnam pa thams cad mkhyen pa nyid kyi lam sbyong ba dag kyang yod do/ /
52a4(khri brgyad): shA ri'i bu byang chub sems dpa' sems dpa' chen po shes rab kyi pha rol tu phyin pa la spyod pa/ mtha' las 'das pa stong pa nyid kyis lus dang sems kyi brtson 'grus ma btang ba'i phyir/ brtson 'grus kyi pha rol tu phyin pa la gnas te/ rnam pa thams cad mkhyen pa nyid kyi lam
52a5(khri brgyad): sbyong ba dag kyang yod do/ /shA ri'i bu byang chub sems dpa' sems dpa' chen po shes rab kyi pha rol tu phyin pa la spyod pa mtha' las 'das pa stong pa nyid kyis rnam par g.yeng ba med pa'i phyir bsam gtan gyi pha rol tu phyin pa la gnas te/ rnam pa thams cad mkhyen pa nyid kyi lam
52a6(khri brgyad): sbyong ba dag kyang yod do/ /shA ri'i bu byang chub sems dpa' sems dpa' chen po shes rab kyi pha rol tu phyin pa la spyod pa mtha' las 'das pa stong pa nyid kyis shes rab 'chal pa'i sems mi dmigs pa'i phyir shes rab kyi pha rol tu phyin pa la gnas te/ rnam pa thams cad
52a7(khri brgyad): mkhyen pa nyid kyi lam sbyong ba dag kyang yod do/ /shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni mtha' las 'das pa stong pa nyid kyis 'gro ba dang / 'ong ba med pa dang / 'dzin pa med pa'i phyir pha rol tu phyin pa drug po dag la
52b1(khri brgyad): gnas te/ rnam pa thams cad mkhyen pa nyid kyi lam sbyong bar byed do/ /sbyin pa ni yongs su 'dzin pa yod pa'i phyir gdags so/ /tshul khrims ni 'chal pa'i tshul khrims yod pa'i phyir gdags so/ /bzod pa ni 'khrug pa yod pa'i phyir gdags so/ /brtson 'grus
52b2(khri brgyad): ni le lo yod pa'i phyir gdags so/ /ting nge 'dzin ni mnyam par ma bzhag pa yod pa'i phyir gdags so/ /shes rab ni 'chal pa'i shes rab yod pa'i phyir gdags te/ de ni brgal to zhes bya bar rlom sems med do/ /ma brgal to zhes bya bar rlom sems med do/ /sbyin
52b3(khri brgyad): pa dang ser sna zhes bya bar rlom sems med do/ /tshul khrims dang tshul khrims ma yin pa zhes bya bar rlom sems med do/ /bzod pa dang 'khrug pa zhes bya bar rlom sems med do/ /brtson 'grus dang le lo zhes bya bar rlom sems med do/ /mnyam par bzhag pa dang /
52b4(khri brgyad): mnyam par ma bzhag pa zhes bya bar rlom sems med do/ /shes rab dang / shes rab 'chal pa zhes bya bar rlom sems med do/ /bdag la spyos so zhes bya bar rlom sems med do/ /bdag la phyag byas so zhes bya bar rlom sems med do/ /bdag la bsti stang byas so
52b5(khri brgyad): zhes bya bar rlom sems med do/ /bdag la bsti stang ma byas so zhes bya bar rlom sems med do/ /de ci'i phyir zhe na/ shA ri'i bu 'di ltar skye ba med pa ni bdag la spyos so zhes bya bar rlom sems su mi byed/ phyag byas so zhes rlom sems su mi byed/ bdag la bsti stang byas
52b6(khri brgyad): so zhes rlom sems su mi byed/ bdag la bsti stang ma byas so zhes rlom sems su mi byed pa'i phyir ro/ /de ci'i phyir zhe na/ 'di ltar shes rab kyi pha rol tu phyin pa ni rlom sems thams cad gcod pa'i phyir ro/ /shA ri'i bu 'di la byang chub sems dpa' sems dpa' chen
52b7(khri brgyad): po shes rab kyi pha rol tu phyin pa la spyod pa'i yon tan gang yin pa de dag ni nyan thos dang rang sangs rgyas thams cad la med de/ de ni yon tan de dag yongs su rdzogs par byed cing / sems can rnams kyang yongs su smin par byed/ sangs rgyas kyi zhing yang yongs su dag par
53a1(khri brgyad): byed de/ rnam pa thams cad mkhyen pa nyid kyang thob par byed do/ /shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni sems can thams cad la mnyam pa nyid kyi sems skyed par byed de/ des sems can
53a2(khri brgyad): thams cad la mnyam pa nyid kyi sems bskyed pas chos thams cad mnyam pa nyid thob par 'gyur ro/ /des chos thams cad mnyam pa nyid thob pas sems can thams cad chos thams cad mnyam pa nyid la 'god par byed do/ /de tshe 'di nyid la yang sangs rgyas bcom ldan 'das rnams
53a3(khri brgyad): la sdug cing thugs su byon par 'gyur ro/ /byang chub sems dpa' thams cad dang / nyan thos thams cad dang / rang sangs rgyas thams cad la yang sdug cing yid du 'ong bar 'gyur ro/ /de gang dang gang du skyes pa de dang der nams kyang mig gis gzugs yid du mi 'ong ba rnams
53a4(khri brgyad): mthong bar mi 'gyur ro/ /rna bas sgra yid du mi 'ong ba rnams thos par mi 'gyur ro/ /snas dri yid du mi 'ong ba rnams tshor bar mi 'gyur ro/ /lces ro yid du mi 'ong ba rnams myong bar mi 'gyur ro/ /lus kyis reg bya yid du mi 'ong ba rnams reg par mi 'gyur ro/ /yid kyis
53a5(khri brgyad): chos yid du mi 'ong ba rnams shes par mi 'gyur ro/ /shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni bla na med pa yang dag par rdzogs pa'i byang chub las yongs su nyams par mi 'gyur ro/ /shes rab kyi pha rol tu phyin pa
53a6(khri brgyad): bstan pa 'di bshad pa na/ dge slong sum brgyas gos ci gyon pa rnams bcom ldan 'das kyi sku la gsol te/ bla na med pa yang dag par rdzogs pa'i byang chub tu sems kyang bskyed do/ /de nas de'i tshe/ bcom ldan 'das kyis 'dzum pa mdzad do/ /de nas tshe dang ldan pa kun
53a7(khri brgyad): dga' bo stan las langs te/ bla gos phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das ga la bde logs su thal mo sbyar ba btud nas/ bcom ldan 'das la 'di skad ces gsol to/ /bcom ldan 'das de bzhin gshegs pa dgra
53b1(khri brgyad): bcom pa yang dag par rdzogs pa'i sangs rgyas rnams ni rgyu ma mchis/ rkyen ma mchis par 'dzum pa mi mdzad na/ 'dzum pa mdzad pa'i rgyu gang lags rkyen gang lags de skad ces gsol pa dang / bcom ldan 'das kyis tshe dang ldan pa kun dga' bo la 'di skad ces bka' stsal
53b2(khri brgyad): to/ /kun dga' bo dge slong sum brgya po 'di dag ni 'di nas shi 'phos nas de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa bzhugs pa'i sangs rgyas kyi zhing du skye bar 'gyur te/ de dag bskal pa drug cu rtsa gcig na bskal pa skar ma
53b3(khri brgyad): lta bu la de bzhin gshegs pa dgra bcom pa yang dag par rdzogs pa'i sangs rgyas me tog chen po zhes bya ba dag tu 'jig rten du 'byung bar 'gyur ro/ /'dod pa na spyod pa'i lha'i bu drug khris kyang bla na med pa yang dag par rdzogs pa'i byang chub tu sems bskyed do/ /de dag ni de
53b4(khri brgyad): bzhin gshegs pa dgra bcom pa yang dag par rdzogs pa'i sangs rgyas byams pa yang mnyes par byed par 'gyur te/ de nyid du rab tu byung nas/ tshangs par spyad pa spyod par 'gyur zhing / de bzhin gshegs pa byams pa des kyang de dag bla na med pa yang dag par rdzogs pa'i byang chub tu
53b5(khri brgyad): lung ston par 'gyur ro/ /de nas de'i tshe sangs rgyas kyi mthus 'khor bzhi po dag gis 'di nas shar phyogs na sangs rgyas khri bzhugs pa mthong ngo / /phyogs bcu khor yug gi bar du yang sangs rgyas khri khri mthong ngo / /sangs rgyas bcom ldan 'das de dag gi 'jig rten gyi khams
53b6(khri brgyad): de dag na sangs rgyas kyi zhing gi yon tan bkod pa gang dag snang ba'i sangs rgyas kyi zhing gi yon tan bkod pa de dag ni 'jig rten gyi khams mi mjed 'di na mi snang ngo / /de nas 'khor de las srog chags khris bdag cag kyang las 'di lta bu byas te/ las de byas pas/ sangs rgyas kyi
53b7(khri brgyad): zhing de dag tu skye bar gyur cig ces smon lam btab bo/ /de nas bcom ldan 'das kyis rigs kyi bu de dag gi bsam pa thugs su chud nas 'dzum pa mdzad do/ /de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das sangs rgyas
54a1(khri brgyad): bcom ldan 'das rnams ni rgyu ma mchis/ rkyen ma mchis par 'dzum pa mi mdzad na/ 'dzum pa mdzad pa'i rgyu gang lags/ rkyen gang lags/ bcom ldan 'das kyis bka' stsal pa/ kun dga' bo srog chags khri po 'di dag khyod kyis mthong ngam/ gsol
54a2(khri brgyad): pa/ bcom ldan 'das mthong lags so/ /bcom ldan 'das kyis bka' stsal pa/ kun dga' bo srog chags khri po 'di dag ni 'di nas shi 'phos nas/ sangs rgyas kyi zhing de dag tu skye bar 'gyur te/ nams kyang de bzhin gshegs pa dgra bcom pa yang dag par
54a3(khri brgyad): rdzogs pa'i sangs rgyas rnams dang 'bral bar mi 'gyur la/ phyis de bzhin gshegs pa dgra bcom pa yang dag par rdzogs pa'i sangs rgyas bkod pa'i rgyal po zhes bya bar 'gyur ro/ /shes rab kyi pha rol tu phyin pa khri brgyad stong pa las/ nye bar brtag pa'i le'u ste gsum
54a4(khri brgyad): pa'o/ / //de nas bcom ldan 'das la tshe dang ldan pa shA ri'i bu dang / tshe dang ldan pa maud gal gyi bu chen po dang / tshe dang ldan pa rab 'byor dang / tshe dang ldan pa byams ma'i bu gang po dang / tshe dang ldan pa 'od srung chen po dang / de dag dang gzhan
54a5(khri brgyad): yang dge slong dang / dge slong ma dang / dge bsnyen dang / dge bsnyen ma mngon par shes pa mngon par shes pa dag dang / byang chub sems dpa' sems dpa' chen po rab tu mang po dag gis 'di skad ces gsol to/ /bcom ldan 'das 'di lta ste/ shes rab kyi pha
54a6(khri brgyad): rol tu phyin pa 'di ni byang chub sems dpa' sems dpa' chen po rnams kyi pha rol tu phyin pa chen po lags so/ /bcom ldan 'das shes rab kyi pha rol tu phyin pa 'di ni byang chub sems dpa' sems dpa' chen po rnams kyi pha rol tu phyin pa yangs pa lags so/ /bcom
54a7(khri brgyad): ldan 'das shes rab kyi pha rol tu phyin pa 'di ni byang chub sems dpa' sems dpa' chen po rnams kyi pha rol tu phyin pa mchog lags so/ /'di ni pha rol tu phyin pa khyad par du 'phags pa lags so/ /'di ni pha rol tu phyin pa rab dang / rab mchog dang / gya nom pa
54b1(khri brgyad): lags so/ /'di ni pha rol tu phyin pa bla na ma mchis pa lags so/ /'di ni pha rol tu phyin pa gong nam mchis pa lags so/ /'di ni pha rol tu phyin pa mnyam pa ma mchis pa lags so/ /'di ni pha rol tu phyin pa mi mnyam pa dang mnyam pa lags so/ /'di ni pha rol
54b2(khri brgyad): tu phyin pa zhi ba dang dul ba lags so/ /'di ni pha rol tu phyin pa mtshungs pa ma mchis pa lags so/ /'di ni pha rol tu phyin pa dpe ma mchis pa lags so/ /'di ni pha rol tu phyin pa nam mkha' lta bu lags so/ /'di ni rang gi mtshan nyid stong pa nyid kyi pha rol tu phyin pa
54b3(khri brgyad): lags so/ /'di ni yon tan thams cad dang ldan pa'i pha rol tu phyin pa lags so/ /bcom ldan 'das 'di lta ste shes rab kyi pha rol tu phyin pa 'di ni byang chub sems dpa' sems dpa' chen po rnams kyi thub pa ma mchis pa'i pha rol tu phyin pa lags so/ /bcom ldan
54b4(khri brgyad): 'das byang chub sems dpa' sems dpa' chen po shes rab kyi pha rol tu phyin pa 'di la spyod pa rnams kyis ni mi mnyam pa dang mnyam pa'i sbyin pa stsal lags so/ /de dag gis ni mi mnyam pa dang mnyam pa'i sbyin pa'i pha rol tu phyin pa yongs su rdzogs par bgyis lags so/ /de
54b5(khri brgyad): dag gis ni mi mnyam pa dang mnyam pa'i lus thob lags so/ /de dag gis ni 'di lta ste/ bla na med pa yang dag par rdzogs pa'i byang chub kyi chos mi mnyam pa dang mnyam pa thob par 'gyur lags so/ /de bzhin du mi mnyam pa dang mnyam pa'i tshul khrims dang / bzod pa dang /
54b6(khri brgyad): brtson 'grus dang / bsam gtan dang / shes rab bsgoms lags so/ /de dag gis ni mi mnyam pa dang mnyam pa'i lus thob lags so/ /de dag gis ni 'di lta ste/ bla na med pa yang dag par rdzogs pa'i byang chub kyi chos mi mnyam pa dang mnyam pa thob par 'gyur lags
54b7(khri brgyad): so/ /bcom ldan 'das kyis kyang shes rab kyi pha rol tu phyin pa 'di nyid la spyod pas mi mnyam pa dang mnyam pa'i gzugs brnyes par gyur lags so/ /mi mnyam pa dang mnyam pa'i tshor ba dang / 'du shes dang / 'du byed rnams dang / mi mnyam pa dang mnyam pa'i rnam par
55a1(khri brgyad): shes pa brnyes par gyur lags so/ /mi mnyam pa dang mnyam pa'i byang chub mngon par rdzogs par sangs rgyas lags so/ /mi mnyam pa dang mnyam pa'i chos kyi 'khor lo bskor lags so/ /de bzhin du 'das pa dang / ma byon pa dang / da ltar byung
55a2(khri brgyad): ba'i sangs rgyas bcom ldan 'das rnams kyis kyang shes rab kyi pha rol tu phyin pa 'di nyid la spyad pas bla na med pa yang dag par rdzogs pa'i byang chub mngon par rdzogs par sangs rgyas par gyur lags so/ /mngon par rdzogs par sangs rgyas lags so/ /mngon par rdzogs par
55a3(khri brgyad): 'tshang rgya bar 'gyur lags so/ /bcom ldan 'das de lta lags bas/ byang chub sems dpa' sems dpa' chen po chos thams cad kyi pha rol tu phyin par 'tshal ba rnams kyis shes rab kyi pha rol tu phyin pa la brtson par bgyi'o/ /bcom ldan 'das byang chub sems dpa' sems dpa'
55a4(khri brgyad): chen po shes rab kyi pha rol tu phyin pa 'di la spyod pa gang lags pa de dag ni lha dang mi dang lha ma yin du bcas pa'i 'jig rten gyis phyag bgyi ba'i gnas lags so/ /de skad ces gsol pa dang / bcom ldan 'das kyis nyan thos chen po de dag dang / byang chub sems dpa' sems dpa'
55a5(khri brgyad): chen po rab tu mang po de dag la 'di skad ces bka' stsal to/ /rigs kyi bu dag de de bzhin te/ de de bzhin no/ /rigs kyi bu dag khyed ji skad zer ba bzhin te/ byang chub sems dpa' sems dpa' chen po shes rab kyi pha rol tu phyin pa la spyod pa gang yin pa de dag ni lha dang mi dang lha ma
55a6(khri brgyad): yin du bcas pa'i 'jig rten gyis phyag bya ba'i gnas yin no/ /shA ri'i bu byang chub sems dpa' sems dpa' chen po la brten nas/ 'jig rten du mi'i 'jig rten 'byung ngo / /'jig rten du lha'i 'jig rten 'byung ngo / /de bzhin du rgyal rigs shing sA la chen po lta bu dag dang
55a7(khri brgyad): bram ze'i rigs shing sA la chen po lta bu dag dang / khyim bdag gi rigs shing sA la chen po lta bu dag dang / 'khor los sgyur ba'i rgyal po dag dang / rgyal chen bzhi'i ris kyi lha rnams dang / sum cu rtsa gsum pa dang / 'thab bral dang / dga' ldan dang / 'phrul dga' dang /
55b1(khri brgyad): gzhan 'phrul dbang byed dang / tshangs pa'i mdun na 'don dang / tshangs ris dang / tshangs 'khor dang / 'od chung dang / tshad med 'od dang / 'od gsal dang / dge chung dang / tshad med dge dang / dge rgyas dang / 'bras bu che dang / sems can 'du shes med
55b2(khri brgyad): pa dang / gnas gtsang ma mi che ba dang / shin tu mthong dang / gya nom snang dang / mi gdung dang / 'og min dang / nam mkha' mtha' yas skye mched du nye bar 'gro ba dang / rnam shes mtha' yas skye mched du nye bar 'gro ba dang / ci yang med pa'i skye mched du nye bar 'gro ba dang / 'du shes
55b3(khri brgyad): med 'du shes med min skye mched du nye bar 'gro ba'i lha rnams 'jig rten du 'byung ngo / /rgyun du zhugs pa rnams dang / lan cig phyir 'ong ba rnams dang / phyir mi 'ong ba rnams dang / dgra bcom pa rnams dang / rang sangs rgyas rnams dang / byang chub sems dpa' rnams dang /
55b4(khri brgyad): de bzhin gshegs pa dgra bcom pa yang dag par rdzogs pa'i sangs rgyas rnams 'jig rten du 'byung ngo / /shA ri'i bu byang chub sems dpa' la brten nas/ dkon mchog gsum 'jig rten du 'byung ngo / /'jig rten pa'i 'tsho ba'i yo byad zas dang / skom dang / mal cha dang /
55b5(khri brgyad): stan dang / na ba'i gso sman dang / 'tshog chas dang / nor bu dang / mu tig dang / bai dUr+ya dang / dung dang / man shel dang / byi ru dang / dngul dang / gser 'jig rten du 'byung ngo / /shA ri'i bu lha rnams dang / mi rnams kyi bde ba'i yo byad ji snyed pa rnams dang /
55b6(khri brgyad): srid pa'i bde ba rnams dang / mya ngan las 'das pa'i bde ba de dag thams cad kyang / shA ri'i bu byang chub sems dpa' sems dpa' chen po la brten te 'jig rten du 'byung ba yin no/ /de ci'i phyir zhe na/ shA ri'i bu byang chub sems dpa' ni/ byang chub sems dpa'i spyad pa spyod pa
55b7(khri brgyad): na pha rol tu phyin pa drug po dag la gnas te/ bdag nyid kyang sbyin pa sbyin par byed la/ gzhan dag kyang sbyin pa la sbyor bar byed/ bdag nyid kyang tshul khrims srung la/ gzhan dag kyang tshul khrims la sbyor bar byed/ bdag nyid kyang bzod pa sgom la/ gzhan dag kyang bzod pa la
56a1(khri brgyad): sbyor bar byed/ bdag nyid kyang brtson 'grus rtsom la/ gzhan dag kyang brtson 'grus la sbyor bar byed/ bdag nyid kyang bsam gtan rnams skyed la/ gzhan dag kyang bsam gtan rnams la sbyor bar byed/ bdag nyid kyang shes rab sgom la/ gzhan
56a2(khri brgyad): dag kyang shes rab sgom pa la sbyor bar byed pa'i phyir ro/ /shA ri'i bu de bas na byang chub sems dpa' sems dpa' chen po ni sems can thams cad la phan pa dang bde ba bya ba'i phyir zhugs pa yin no/ /shes rab kyi pha rol tu phyin pa khri brgyad stong pa las mi mnyam pa dang
56a3(khri brgyad): mnyam pa'i le'u zhes bya ste/ bzhi pa'o// //shes rab kyi pha rol tu phyin pa khri brgyad stong pa/ bam po lnga pa/ de nas de'i tshe/ bcom ldan 'das kyi zhal gyi sgo nas ljags kyi dbang po phyung nas stong gsum gyi stong chen po'i 'jig rten gyi khams
56a4(khri brgyad): 'di khyab par mdzad do/ /de nas ljags kyi dbang po de las 'od 'phro ba kha dog du ma kha dog sna tshogs byung ngo / /de byung nas shar phyogs su 'jig rten gyi khams gang gA'i klung gi bye ma snyed dag snang ba chen pos khyab par gyur to/ /de bzhin du lho dang / nub dang / byang dang /
56a5(khri brgyad): byang shar dang / shar lho dang / lho nub dang / nub byang dang / 'og dang / steng gi phyogs kyi 'jig rten gyi khams gang gA'i klung gi bye ma snyed dag snang ba chen pos khyab par gyur to/ /de nas shar phyogs kyi 'jig rten gyi khams gang gA'i klung gi bye ma snyed po de dag gi byang chub
56a6(khri brgyad): sems dpa' sems dpa' chen po dpag tu med grangs med pa dag gis 'od kyi bkod pa de mthong nas/ rang rang gi sangs rgyas kyi zhing gi sangs rgyas bcom ldan 'das rnams la zhus pa/ bcom ldan 'das 'di ltar 'jig rten gyi khams 'di dag snang ba chen pos khyab par gda' ba 'di su'i mthu
56a7(khri brgyad): lags/ sangs rgyas bcom ldan 'das de dag gis byang chub sems dpa' sems dpa' chen po de dag la bka' stsal pa/ rigs kyi bu dag 'di ni nub phyogs logs na/ 'jig rten gyi khams mi mjed ces bya ba zhig yod de/ de na de bzhin gshegs pa dgra bcom pa yang dag par
56b1(khri brgyad): rdzogs pa'i sangs rgyas shAkya thub pa zhes bya ba bzhugs te/ des 'di lta ste/ byang chub sems dpa' sems dpa' chen po rnams la shes rab kyi pha rol tu phyin pa bstan pa'i phyir/ ljags kyi dbang po phyung ste/ phyogs bcu dag tu phyogs re rer yang 'jig rten gyi khams gang
56b2(khri brgyad): gA'i klung gi bye ma snyed po 'di dag snang ba chen pos khyab par mdzad do/ /de bzhin du lho dang / nub dang / byang dang / 'og dang / steng dang / phyogs bcu kun gyi bar gyi 'jig rten gyi khams gang gA'i klung gi bye ma snyed dag tu yang de bzhin du sbyar bar bya'o/ /de nas byang chub
56b3(khri brgyad): sems dpa' sems dpa' chen po de dag gis sangs rgyas bcom ldan 'das de dag la 'di skad ces gsol to/ /bcom ldan 'das bdag cag kyang / bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa de la blta ba dang /
56b4(khri brgyad): phyag bgyi ba dang / bsnyen bkur bgyi ba dang / byang chub sems dpa' sems dpa' chen po phyogs bcu nas 'dus pa de dag kyang blta ba dang / shes rab kyi pha rol tu phyin pa de yang mnyan pa'i slad du 'jig rten gyi khams mi mjed der mchi bar 'tshal lo/ /sangs rgyas bcom ldan
56b5(khri brgyad): 'das de dag gis bka' stsal pa/ rigs kyi bu dag de'i dus la dbab par shes na deng shig /de nas byang chub sems dpa' sems dpa' chen po de dag de bzhin gshegs pa dgra bcom pa yang dag par rdzogs pa'i sangs rgyas de dag gi zhabs la mgo bos phyag 'tshal nas/
56b6(khri brgyad): lan bdun bskor ba byas te/ phyogs bcu nas gdugs dang / rgyal mtshan dang / ba dan dang / me tog dang / me tog phreng dang / spos dang / byug pa dang / phye ma dang / na bza' dang / gser gyi me tog dang / dngul gyi me tog rnam pa du ma dag khyer nas/ sil
56b7(khri brgyad): snyan dang / pheg rdob pa dang / rol mo'i sgra dang chas te/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa ga la ba der dong ngo / /de nas rgyal chen bzhi'i ris kyi lha rnams dang / 'og min gyi bar gyi lha rnams kyis lha'i me tog
57a1(khri brgyad): dang / me tog phreng dang / spos dang / byug pa dang / phye ma dang / lha'i me tog ud pa la dang / pad ma dang / ku mu da dang / pad ma dkar po dang / man dA ra ba dang / man dA ra ba chen po dang / klu shing gi me tog dang / ta ma la'i lo ma rnams khyer
57a2(khri brgyad): te/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa ga la ba der dong ngo / /de nas byang chub sems dpa' sems dpa' chen po de dag dang / lha de dag gis me tog dang / me tog phreng dang / spos dang / byug pa dang /
57a3(khri brgyad): phye ma dang / na bza' dang / gdugs dang / rgyal mtshan dang / ba dan de dag gis/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa la gtor/ mngon par gtor/ mngon par rab tu gtor to/ /
57a4(khri brgyad): de nas me tog la sogs pa de dag ni steng gi nam mkha' la mngon par 'phags nas stong gsum gyi stong chen po'i 'jig rten gyi khams 'dir me tog gi khang pa brtsegs pa/ gru bzhi lham pa/ ka ba bzhi zug pa/ cha mnyam pa/ shin tu rnam par phye ba/ nyams dga' ba yid du
57a5(khri brgyad): 'ong ba zhig tu red de 'dug par gyur to/ /de nas 'khor de las srog chags bye ba khrag khrig phrag 'bum stan las langs te/ bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das de bzhin gshegs
57a6(khri brgyad): pa dgra bcom pa yang dag par rdzogs pa'i sangs rgyas kyis chos ci lta bu dag brnyes pa'i chos de lta bu dag bdag cag gis kyang ma 'ongs pa'i dus na thob par gyur cig / da ltar de bzhin gshegs pa ji ltar chos ston pa de bzhin du nyan thos kyi dge 'dun la lung 'bogs shing / 'khor 'di
57a7(khri brgyad): lta bu dag la chos ston par yang gyur cig / de nas bcom ldan 'das kyis rigs kyi bu de dag gi bsam pa thugs su chud de/ chos thams cad skye ba med pa dang / mngon par 'du byed pa med pa dang / chos thams cad 'byung ba med par bzod par gyur par mkhyen nas 'dzum pa mdzad
57b1(khri brgyad): do/ /de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das 'dzum pa mdzad pa'i rgyu gang lags/ rkyen gang lags/ bcom ldan 'das kyis bka' stsal pa/ kun dga' bo 'khor 'di las srog chags bye ba khrag khrig
57b2(khri brgyad): phrag 'bum gyis mi skye ba'i chos la bzod pa thob ste/ 'di dag ni ma 'ongs pa'i dus na bskal pa bye ba phrag drug cu rtsa bzhi na/ bskal pa me tog 'byung gnas zhes bya ba la/ de bzhin gshegs pa dgra bcom pa yang dag par rdzogs pa'i sangs rgyas byang chub kyi yan lag gi
57b3(khri brgyad): me tog ces bya ba dag 'jig rten du 'byung bar 'gyur ro/ /shes rab kyi pha rol tu phyin pa khri brgyad stong pa las/ ljags kyi dbang po'i le'u zhes bya ste lnga pa'o// //de nas bcom ldan 'das kyis tshe dang ldan pa rab 'byor la bka' stsal pa/ rab 'byor ci
57b4(khri brgyad): nas byang chub sems dpa' sems dpa' chen po rnams shes rab kyi pha rol tu phyin pa la nges par 'byung bar 'gyur bar shes rab kyi pha rol tu phyin pa las brtsams te/ byang chub sems dpa' sems dpa' chen po rnams la chos kyi gtam bya bar khyod spobs par gyis shig /de nas
57b5(khri brgyad): byang chub sems dpa' sems dpa' chen po de dag dang / nyan thos chen po de dag dang / lha'i bu de dag 'di snyam du sems te/ ci tshe dang ldan pa rab 'byor 'di rang gi shes rab dang / spobs pa'i stobs bskyed pa'i go chas/ byang chub sems dpa' sems dpa' chen po rnams la
57b6(khri brgyad): shes rab kyi pha rol tu phyin pa ston par byed dam/ 'on te sangs rgyas kyi mthus ston par byed snyam mo/ /de nas sangs rgyas kyi mthus/ tshe dang ldan pa rab 'byor gyis/ byang chub sems dpa' sems dpa' chen po de dag dang / nyan thos chen po de dag dang / lha'i bu de dag gi
57b7(khri brgyad): sems kyi yongs su rtog pa sems kyis shes nas/ tshe dang ldan pa shA ri'i bu la smras pa/ tshe dang ldan pa shA ri'i bu bcom ldan 'das kyi nyan thos rnams smra ba dang / ston pa dang / rjod pa gang ci yang rung ste/ de dag thams cad ni de bzhin gshegs pa'i mthu yin no/ /de bzhin
58a1(khri brgyad): gshegs pas chos bstan pa gang yin pa de dag thams cad ni chos nyid dang mi 'gal lo/ /rigs kyi bu de dag chos bstan pa de la slob na yang chos nyid de mngon sum du byed do/ /shA ri'i bu de bzhin gshegs pa 'di nyid thabs la mkhas pa'i tshul gyis
58a2(khri brgyad): byang chub sems dpa' sems dpa' chen po rnams la shes rab kyi pha rol tu phyin pa ston gyi/ tshe dang ldan pa shA ri'i bu 'di la nyan thos dang / rang sangs rgyas dang / byang chub sems dpa' sems dpa' chen po thams cad ni shes rab kyi pha rol tu phyin pa ston par mi nus te/
58a3(khri brgyad): yul ma yin no/ /de nas bcom ldan 'das la tshe dang ldan pa rab 'byor gyis/ 'di skad ces gsol to/ /bcom ldan 'das 'di lta ste/ byang chub sems dpa' sems dpa' chen po zhes bgyi na/ byang chub sems dpa' sems dpa' chen po zhes bgyi ba de chos gang
58a4(khri brgyad): gi tshig lags/ bcom ldan 'das bdag gis ni 'di lta ste/ byang chub sems dpa' zhes bgyi ba'i ming gi chos de yang dag par rjes su ma mthong ste/ bcom ldan 'das byang chub sems dpa' sems dpa' chen po de dag dang / shes rab kyi pha rol tu phyin pa de dang
58a5(khri brgyad): byang chub sems dpa'i ming de yang bdag gis yang dag par rjes su ma mthong lags na/ byang chub sems dpa' sems dpa' chen po gang zhig shes rab kyi pha rol tu phyin pa gang la gdams par bgyi/ rjes su bstan par bgyi/ bcom ldan 'das kyis bka' stsal pa/
58a6(khri brgyad): rab 'byor 'di lta ste/ shes rab kyi pha rol tu phyin pa dang / byang chub sems dpa' dang / byang chub sems dpa'i ming de ni ming tsam du zad de/ ming de yang nang na yang med/ phyi rol na yang med gnyi ga med par yang mi dmigs so/ /rab 'byor 'di lta ste dper na/ sems
58a7(khri brgyad): can sems can zhes bya bar ming du brjod kyang / sems can gang yang mi dmigs te/ de ni ming du btags pa tsam du zad la/ btags pa'i chos gang yin pa de la ni ming dang brda tsam gyis tha snyad gdags pa ma gtogs par skye ba med 'gag pa med do/ /de bzhin du bdag dang /
58b1(khri brgyad): srog dang / skye ba po dang / gso ba po dang / skyes bu dang / gang zag dang / shed las skyes pa dang / shed bu dang / byed pa po dang / byed du 'jug pa po dang / slong ba po dang / kun nas slong ba po dang / tshor ba po dang / tshor bar byed du 'jug pa po dang / shes pa
58b2(khri brgyad): po dang / mthong ba po de dag thams cad kyang btags pa'i chos yin la/ btags pa'i chos gang yin pa de la ni skye ba med 'gag pa med de/ 'di ltar ming dang brda tsam gyis tha snyad du gdags par zad do/ /ming de yang nang na yang med/ phyi rol na yang med/ gnyi ga
58b3(khri brgyad): med par yang mi dmigs so/ /rab 'byor de bzhin du shes rab kyi pha rol tu phyin pa gang yin pa dang / byang chub sems dpa' gang yin pa dang / byang chub sems dpa'i ming gang yin pa de dag thams cad ni btags pa'i chos yin la/ btags pa'i chos de la ni ming dang
58b4(khri brgyad): brdas tha snyad du gdags pa ma gtogs par skye ba med 'gag pa med de/ rab 'byor 'di lta ste dper na/ nang gi lus gang yin pa de la/ gzugs zhes bya ba 'di ni chos su btags pa tsam du zad la/ chos su btags pa de la ni ming dang brda tsam gyis tha snyad du gdags
58b5(khri brgyad): pa ma gtogs par skye ba med/ 'gag pa med de/ ming de yang nang na yang med phyi rol na yang med gnyi ga med par yang mi dmigs so/ /de bzhin du tshor ba dang / 'du shes dang / 'du byed rnams dang / rnam par shes pa zhes bya ba 'di ni chos su btags pa tsam du zad
58b6(khri brgyad): la/ chos su btags pa de la ni ming dang brda tsam gyis tha snyad du gdags pa ma gtogs par skye ba med 'gag pa med de/ ming de yang nang na yang med/ phyi rol na yang med/ gnyi ga med par yang mi dmigs so/ /rab 'byor de bzhin du shes rab kyi pha rol tu phyin pa
58b7(khri brgyad): dang / byang chub sems dpa' dang / byang chub sems dpa'i ming zhes bya ba gang yin pa de dag thams cad ni btags pa'i chos yin la/ btags pa'i chos gang yin pa de la ni ming dang brda tsam gyis tha snyad du gdags pa ma gtogs par skye ba med 'gag pa med do/ /rab 'byor 'di lta
59a1(khri brgyad): ste mig ces bya ba de ni chos su btags pa tsam du zad la/ chos su btags pa de la ni ming dang brda tsam gyis tha snyad du gdags pa ma gtogs par skye ba med/ 'gag pa med de/ /'di lta ste mig ces bya ba'i ming de yang nang na yang med phyi rol na yang med/ gnyi
59a2(khri brgyad): ga med par yang mi dmigs so/ /rab 'byor de bzhin du rna ba dang / sna dang / lce dang / lus dang / yid ces bya ba de ni/ 'di lta ste/ chos su btags pa tsam du zad la/ chos su btags pa de la ni ming dang brda tsam gyis tha snyad du gdags pa ma gtogs par
59a3(khri brgyad): skye ba med 'gag pa med do/ /'di lta ste yid ces bya ba'i ming de yang nang na yang med phyi rol na yang med gnyi ga med par yang mi dmigs so/ /rab 'byor gzugs zhes bya ba de ni chos su btags pa tsam du zad la/ chos su btags pa de la ni ming dang brda tsam gyis tha snyad du
59a4(khri brgyad): gdags pa ma gtogs par skye ba med 'gag pa med de/ ming de yang nang na yang med/ phyi rol na yang med/ gnyi ga med par yang mi dmigs so/ /rab 'byor de bzhin du sgra dang / dri dang / ro dang / reg bya dang / chos zhes bya ba de ni chos su btags pa tsam du zad la
59a5(khri brgyad): chos su btags pa de la ni ming dang brda tsam gyis tha snyad du gdags pa ma gtogs par skye ba med/ 'gag pa med de/ chos zhes bya ba'i ming de yang nang na yang med/ phyi rol na yang med/ gnyi ga med par yang mi dmigs so/ /rab 'byor mig gi khams zhes bya ba de ni chos
59a6(khri brgyad): su btags pa tsam du zad la/ chos su btags pa de la ni ming dang brda tsam gyis tha snyad du gdags pa ma gtogs par skye ba med 'gag pa med de/ mig gi khams zhes bya ba'i ming de yang nang na yang med/ phyi rol na yang med/ gnyi ga med par yang mi dmigs so/ /rab 'byor
59a7(khri brgyad): gzugs kyi khams zhes bya ba de ni chos su btags pa tsam du zad la/ chos su btags pa de la ni ming dang brda tsam gyis tha snyad du gdags pa ma gtogs par skye ba med 'gag pa med do/ /gzugs kyi khams zhes bya ba'i ming de yang nang na yang med/ phyi rol na yang med/ gnyi ga
59b1(khri brgyad): med par yang mi dmigs so/ /rab 'byor mig gi rnam par shes pa'i khams zhes bya ba de ni chos su btags pa tsam du zad la/ chos su btags pa de la ni ming dang brda tsam gyis tha snyad du gdags pa ma gtogs par skye ba med/ 'gag pa med de/ mig gi rnam par shes pa'i
59b2(khri brgyad): khams zhes bya ba'i ming de yang nang na yang med/ phyi rol na yang med/ gnyi ga med par yang mi dmigs so/ /rab 'byor de bzhin du rna ba'i khams dang / sgra'i khams dang / rna ba'i rnam par shes pa'i khams dang / sna'i khams dang / dri'i khams dang / sna'i
59b3(khri brgyad): rnam par shes pa'i khams dang / lce'i khams dang / ro'i khams dang / lce'i rnam par shes pa'i khams dang / lus kyi khams dang / reg bya'i khams dang / lus kyi rnam par shes pa'i khams dang / yid kyi khams dang / chos kyi khams dang / yid kyi
59b4(khri brgyad): rnam par shes pa'i khams zhes bya ba de ni chos su btags pa tsam du zad la/ chos su btags pa de la ni ming dang brda tsam gyis tha snyad du gdags pa ma gtogs par skye ba med/ 'gag pa med de/ yid kyi rnam par shes pa'i khams zhes bya ba'i ming de yang nang na yang med/
59b5(khri brgyad): phyi rol na yang med/ gnyi ga med par yang mi dmigs so/ /rab 'byor de bzhin du 'di lta ste/ shes rab kyi pha rol tu phyin pa zhes bya ba dang / byang chub sems dpa' zhes bya ba dang / byang chub sems dpa'i ming zhes bya ba de ni 'di ltar btags pa'i chos yin la/
59b6(khri brgyad): btags pa'i chos de la ni ming dang brda tsam gyis tha snyad du gdags pa ma gtogs par skye ba med/ 'gag pa med de/ shes rab kyi pha rol tu phyin pa zhes bya ba dang / byang chub sems dpa' zhes bya ba dang / byang chub sems dpa'i ming zhes bya ba de yang nang na yang med/ phyi
59b7(khri brgyad): rol na yang med/ gnyi ga med par yang mi dmigs so/ /rab 'byor 'di lta ste dper na/ nang gi lus zhes bya ba 'di ni ming tsam gyis tha snyad gdags pa ste/ mgo bo dang / mjing ba dang / phrag pa dang / lag pa dang / rgal tshigs dang / rtsib ma dang / dpyi dang / brla dang /
60a1(khri brgyad): rje ngar dang / rkang pa'i rus pa zhes bya bar ming gis tha snyad du 'dogs pa de dag ni chos su btags pa tsam du zad la/ chos su btags pa de dag ni ming dang brda tsam gyis tha snyad du gdags pa ma gtogs par skye ba med 'gag pa med de/ ming de yang
60a2(khri brgyad): nang na yang med phyi rol na yang med/ gnyi ga med par yang mi dmigs so/ /rab 'byor de bzhin du 'di lta ste/ shes rab kyi pha rol tu phyin pa zhes bya ba dang / byang chub sems dpa' zhes bya ba dang / byang chub sems dpa'i ming zhes bya ba de dag thams cad ni btags pa'i
60a3(khri brgyad): chos yin la/ btags pa'i chos de dag la ni ming dang brda tsam gyis tha snyad du gdags pa ma gtogs par skye ba med/ 'gag pa med de/ ming de yang nang na yang med/ phyi rol na yang med/ gnyi ga med par yang mi dmigs so/ /rab 'byor 'di lta ste dper na/ phyi rol gyi
60a4(khri brgyad): rtswa dang / shing dang / yal ga dang / lo ma dang / 'dab ma zhes bya ba gang yin pa de dag thams cad ni ming sna tshogs kyis tha snyad du gdags par zad la/ ming de dag kyang ming dang brda tsam gyis tha snyad du gdags pa ma gtogs par skye ba med/ 'gag pa med de/ ming de dag
60a5(khri brgyad): kyang nang na yang med/ phyi rol na yang med/ gnyi ga med par yang mi dmigs so/ /rab 'byor de bzhin du 'di lta ste/ shes rab kyi pha rol tu phyin pa zhes bya ba dang / byang chub sems dpa' zhes bya ba dang / byang chub sems dpa'i ming zhes bya ba de dag thams cad ni btags
60a6(khri brgyad): pa'i chos yin la/ btags pa'i chos de dag la ni ming dang brda tsam gyis tha snyad du gdags pa ma gtogs par skye ba med/ 'gag pa med de/ ming de yang nang na yang med/ phyi rol na yang med/ gnyi ga med par yang mi dmigs so/ /rab 'byor 'di lta ste dper na 'das
60a7(khri brgyad): pa'i sangs rgyas bcom ldan 'das rnams kyi mtshan ni ming dang brda tsam gyis tha snyad du gdags pa ma gtogs par skye ba med/ 'gag pa med de/ mtshan de dag kyang nang na yang med/ phyi rol na yang med/ gnyi ga med par yang mi dmigs so/ /rab 'byor 'di lta ste dper na/
60b1(khri brgyad): rmi lam dang / brag ca dang / mig yor dang / sgyu ma dang / smig rgyu dang / chu zla dang / de bzhin gshegs pa'i sprul pa zhes bya ba'i chos de dag thams cad ni btags pa tsam du zad la/ btags pa de dag la ni ming dang brda tsam gyis tha snyad du gdags pa ma gtogs par
60b2(khri brgyad): skye ba med/ 'gag pa med de/ ming de yang nang na yang med/ phyi rol na yang med/ gnyi ga med par yang mi dmigs so/ /rab 'byor de bzhin du 'di lta ste/ shes rab kyi pha rol tu phyin pa zhes bya ba dang / byang chub sems dpa' zhes bya ba dang / byang chub sems dpa'i ming
60b3(khri brgyad): zhes bya ba'i chos 'di dag thams cad ni btags pa tsam du zad la/ btags pa'i chos de la ni ming dang brda tsam gyis tha snyad du gdags pa ma gtogs par skye ba med 'gag pa med de/ ming de yang nang na yang med/ phyi rol na yang med/ gnyi ga med par yang mi dmigs so/ /
60b4(khri brgyad): rab 'byor byang chub sems dpa' sems dpa' chen po shes rab kyi pha rol tu phyin pa la de ltar spyod pas ming gi brdar btags pa dang / gdams ngag tu btags pa dang / chos su btags pa la bslab par bya'o/ /rab 'byor byang chub sems dpa' sems dpa' chen po shes rab kyi
60b5(khri brgyad): pha rol tu phyin pa la de ltar spyod pa ni gzugs rtag ces bya bar yang dag par rjes su mi mthong ngo / /gzugs mi rtag ces bya bar yang dag par rjes su mi mthong ngo / /gzugs bde zhes bya ba dang / sdug bsngal zhes bya ba dang / bdag yod ces bya ba dang / bdag med ces bya ba dang /
60b6(khri brgyad): zhi zhes bya ba dang / ma zhi zhes bya ba dang / stong zhes bya ba dang / mi stong zhes bya ba dang / mtshan ma yod ces bya ba dang / mtshan ma med ces bya ba dang / smon pa yod ces bya ba dang / smon pa med ces bya ba dang / 'dus byas zhes bya ba dang / 'dus ma byas zhes bya ba dang /
60b7(khri brgyad): skye ba zhes bya ba dang / 'gag pa ces bya ba dang / dben pa zhes bya ba dang / mi dben pa zhes bya ba dang / dge ba dang / mi dge ba dang / kha na ma tho ba dang bcas pa dang / kha na ma tho ba med pa dang / zag pa dang bcas pa dang / zag pa med pa dang /
61a1(khri brgyad): nyon mongs pa dang bcas pa dang / nyon mongs pa med pa dang / 'jig rten pa dang / 'jig rten las 'das pa dang / kun nas nyon mongs pa dang / rnam par byang ba dang / gzugs 'khor ba zhes bya bar yang dag par rjes su mi mthong ngo / /gzugs
61a2(khri brgyad): mya ngan las 'das pa zhes bya bar yang dag par rjes su mi mthong ngo / /de bzhin du tshor ba dang / 'du shes dang / 'du byed rnams dang / rnam par shes pa rtag ces bya bar yang dag par rjes su mi mthong ngo / /mi rtag ces bya bar yang dag par rjes su mi mthong ngo / /
61a3(khri brgyad): de bzhin du bde ba dang / sdug bsngal ba dang / bdag yod pa dang / bdag med pa dang / zhi ba dang / ma zhi ba dang / stong pa dang / mi stong pa dang / mtshan ma yod pa dang / mtshan ma med pa dang / smon pa yod pa dang / smon pa med pa dang / 'dus byas dang / 'dus
61a4(khri brgyad): ma byas dang / skye ba dang / 'gag pa dang / dben pa dang / mi dben pa dang / dge ba dang / mi dge ba dang / kha na ma tho ba dang bcas pa dang / kha na ma tho ba med pa dang / zag pa dang bcas pa dang / zag pa med pa dang / nyon mongs pa dang bcas pa dang / nyon mongs pa
61a5(khri brgyad): med pa dang / 'jig rten pa dang / 'jig rten las 'das pa dang / kun nas nyon mongs pa dang / rnam par byang ba dang / 'khor ba dang / mya ngan las 'das pa zhes bya bar yang dag par rjes su mi mthong ngo / /de bzhin du mig gi khams rtag ces bya ba dang / mi rtag ces bya ba dang /
61a6(khri brgyad): gzugs kyi khams rtag ces bya ba dang / mi rtag ces bya ba dang / mig gi rnam par shes pa'i khams rtag ces bya ba dang / mi rtag ces bya bar yang dag par rjes su mi mthong ste/ 'khor ba zhes bya ba dang / mya ngan las 'das pa zhes bya ba'i bar du yang dag par rjes su mi mthong ngo / /
61a7(khri brgyad): de bzhin du rna ba'i khams dang / sgra'i khams dang / rna ba'i rnam par shes pa'i khams dang / sna'i khams dang / dri'i khams dang / sna'i rnam par shes pa'i khams dang / lce'i khams dang / ro'i khams dang / lce'i rnam par shes pa'i khams dang / lus kyi khams
61b1(khri brgyad): dang / reg bya'i khams dang / lus kyi rnam par shes pa'i khams dang / yid kyi khams dang / chos kyi khams dang / yid kyi rnam par shes pa'i khams rtag ces bya ba dang / mi rtag ces bya bar yang dag par rjes su mi mthong ste/ 'khor ba zhes bya ba dang / mya ngan las 'das
61b2(khri brgyad): pa zhes bya ba'i bar du yang dag par rjes su mi mthong ngo / /mig dang / gzugs dang / mig gi rnam par shes pa 'dus te reg pa'i rkyen gyis byung ba'i tshor ba bde ba'am/ sdug bsngal ba'am/ bde ba yang ma yin/ sdug bsngal ba yang ma yin pa gang yin pa de yang rtag ces bya ba
61b3(khri brgyad): dang / mi rtag ces bya bar yang dag par rjes su mi mthong ste/ 'khor ba dang / mya ngan las 'das pa zhes bya ba'i bar du yang dag par rjes su mi mthong ngo / /de bzhin du rna ba dang / sgra dang / rna ba'i rnam par shes pa dang / sna dang / dri dang / sna'i rnam par shes pa dang /
61b4(khri brgyad): lce dang / ro dang / lce'i rnam par shes pa dang / lus dang / reg bya dang / lus kyi rnam par shes pa dang / yid dang / chos dang / yid kyi rnam par shes pa 'dus te reg pa'i rkyen gyis byung ba'i tshor ba bde ba'am/ sdug bsngal ba'am/ bde ba yang ma yin sdug bsngal
61b5(khri brgyad): ba yang ma yin pa de yang rtag ces bya ba dang mi rtag ces bya bar yang dag par rjes su mi mthong ste/ 'khor ba zhes bya ba dang / mya ngan las 'das pa zhes bya ba'i bar du yang dag par rjes su mi mthong ngo / /de ci'i phyir zhe na/ 'di ltar byang chub sems dpa' de shes rab kyi pha rol tu phyin
61b6(khri brgyad): pa la spyod pas shes rab kyi pha rol tu phyin pa de dang / byang chub sems dpa' de dang / byang chub sems dpa'i ming de 'dus byas kyi khams sam/ 'dus ma byas kyi khams na yang dag par rjes su mi mthong ba'i phyir ro/ /de ci'i phyir zhe na/ rab 'byor 'di ltar byang chub sems
61b7(khri brgyad): dpa' sems dpa' chen po shes rab kyi pha rol tu phyin pa la spyod pa chos de dag thams cad la mi rtog cing rnam par mi rtog pa'i phyir ro/ /rnam par mi rtog pa'i chos la gnas te/ dran pa nye bar gzhag pa rnams sgom zhing / shes rab kyi pha rol tu phyin pa la spyod pa de/ shes rab kyi
62a1(khri brgyad): pha rol tu phyin pa dang / shes rab kyi pha rol tu phyin pa'i ming yang / yang dag par rjes su mi mthong ngo / /byang chub sems dpa' dang / byang chub sems dpa'i ming yang yang dag par rjes su mi mthong ngo / /de bzhin du yang dag par spong ba dang / rdzu 'phrul gyi rkang pa dang /
62a2(khri brgyad): dbang po dang / stobs dang / byang chub kyi yan lag dang / lam dang / sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi
62a3(khri brgyad): pha rol tu phyin pa dang / stobs dang / mi 'jigs pa dang / sangs rgyas kyi chos ma 'dres pa'i bar du sgom zhing / shes rab kyi pha rol tu phyin pa la spyod pa'i tshe/ rnam pa thams cad mkhyen pa nyid yid la byed pa ma gtogs par shes rab kyi pha rol tu phyin pa dang / shes rab kyi pha
62a4(khri brgyad): rol tu phyin pa'i ming dang / byang chub sems dpa' dang / byang chub sems dpa'i ming yang yang dag par rjes su mi mthong ngo / /byang chub sems dpa' sems dpa' chen po shes rab kyi pha rol tu phyin pa la spyod pa des chos rnams kyi mtshan nyid shin tu rtogs par 'gyur te/ chos rnams
62a5(khri brgyad): kyi chos kyi mtshan nyid gang yin pa de yang kun nas nyon mongs par mi 'gyur/ rnam par byang bar mi 'gyur ro/ /rab 'byor byang chub sems dpa' sems dpa' chen po shes rab kyi pha rol tu phyin pa la de ltar spyod pas chos su btags pa'i ming dang brda tsam yin par khong du chud par bya'o/ /
62a6(khri brgyad): des chos su btags pa'i ming dang brda tsam yin par khong du chud na gzugs la mngon par zhen par mi 'gyur ro/ /tshor ba dang / 'du shes dang / 'du byed rnams dang / rnam par shes pa la mngon par zhen par mi 'gyur ro/ /mig la mngon par zhen par mi 'gyur ro/ /
62a7(khri brgyad): gzugs dang / mig gi rnam par shes pa dang / mig gi 'dus te reg pa la mngon par zhen par mi 'gyur ro/ /mig gi 'dus te reg pa'i rkyen gyis byung ba'i tshor ba bde ba 'am sdug bsngal ba 'am/ sdug bsngal ba yang ma yin/ bde ba yang ma yin pa de la yang mngon par zhen par mi 'gyur
62b1(khri brgyad): ro/ /de bzhin du rna ba dang / sna dang / lce dang / lus dang / yid dang / chos dang / yid kyi rnam par shes pa dang / yid kyi 'dus te reg pa la mngon par zhen par mi 'gyur ro/ /yid kyi 'dus te reg pa'i rkyen gyis byung ba'i tshor ba bde ba 'am/ sdug bsngal ba 'am/
62b2(khri brgyad): sdug bsngal ba yang ma yin/ bde ba yang ma yin pa gang yin pa de la yang mngon par zhen par mi 'gyur ro/ /'dus byas kyi khams dang / 'dus ma byas kyi khams la yang mngon par zhen par mi 'gyur ro/ /sbyin pa'i pha rol tu phyin pa la yang mngon par zhen par mi 'gyur ro/ /
62b3(khri brgyad): tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa la yang mngon par zhen par mi 'gyur ro/ /de dag gi ming dang / mtshan nyid la yang mngon par zhen par mi 'gyur ro/ /byang chub sems dpa'i lus la yang mngon
62b4(khri brgyad): par zhen par mi 'gyur ro/ /sha'i mig dang / lha'i mig dang / shes rab kyi mig dang / chos kyi mig dang / sangs rgyas kyi mig la yang mngon par zhen par mi 'gyur ro/ /de bzhin du mngon par shes pa'i pha rol tu phyin pa dang / nang stong pa nyid dang / phyi stong
62b5(khri brgyad): pa nyid dang / phyi nang stong pa nyid la yang mngon par zhen par mi 'gyur ro/ /dngos po med pa'i ngo bo nyid stong pa nyid kyi bar la yang mngon par zhen par mi 'gyur ro/ /de bzhin nyid la yang mngon par zhen par mi 'gyur ro/ /yang dag pa'i mtha' la yang mngon par zhen par mi
62b6(khri brgyad): 'gyur ro/ /chos kyi dbyings la yang mngon par zhen par mi 'gyur ro/ /sems can yongs su smin par bya ba dang / sangs rgyas kyi zhing yongs su dag par bya ba dang / thabs la mkhas pa la yang mngon par zhen par mi 'gyur ro/ /de ci'i phyir zhe na/ 'di ltar gang mngon par
62b7(khri brgyad): zhen par 'gyur ba dang / gang gis mngon par zhen par 'gyur ba dang / gang la mngon par zhen par 'gyur ba'i chos de dag thams cad med pa'i phyir ro/ /rab 'byor byang chub sems dpa' sems dpa' chen po shes rab kyi pha rol tu phyin pa la de ltar spyod pa ni chos thams cad la mngon
63a1(khri brgyad): par zhen pa med pas/ sbyin pa'i pha rol tu phyin pas rnam par 'phel lo/ /tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pas rnam par 'phel te/ byang chub sems dpa'i skyon med pa la 'jug
63a2(khri brgyad): cing / phyir mi ldog pa'i sa gnon te/ mngon par shes pa yongs su rdzogs par byed do/ /de mngon par shes pa yongs su rdzogs par byas nas sangs rgyas kyi zhing yongs su dag par bya ba dang / sangs rgyas bcom ldan 'das rnams la blta ba'i phyir sems can rnams ni yongs
63a3(khri brgyad): su smin par byed/ sangs rgyas bcom ldan 'das rnams la ni bsti stang du byed/ bla mar byed/ ri mor byed/ mchod pa byed cing sangs rgyas kyi zhing nas sangs rgyas kyi zhing du 'gro bar 'gyur te/ sangs rgyas bcom ldan 'das de dag mthong nas kyang / dge ba'i rtsa ba gang dag
63a4(khri brgyad): gis sangs rgyas bcom ldan 'das de dag la bsti stang du bya ba dang / bla mar bya ba dang / ri mor bya ba dang / mchod pa bya bar 'dod pa'i dge ba'i rtsa ba de dag kyang de la 'byung bar 'gyur te/ dge ba'i rtsa ba de nyid kyis sangs rgyas bcom ldan 'das de dag gi thad du skye bar 'gyur ro/ /
63a5(khri brgyad): sangs rgyas bcom ldan 'das de dag las chos kyang thos par 'gyur ro/ /des chos thos pa de dag kyang byang chub kyi snying po la thug gi bar du nams kyang rgyun chad par mi 'gyur ro/ /gzungs kyi sgo rnams kyang 'thob par 'gyur ro/ /ting nge 'dzin gyi sgo rnams kyang 'thob par 'gyur ro/ /
63a6(khri brgyad): rab 'byor byang chub sems dpa' sems dpa' chen po shes rab kyi pha rol tu phyin pa la de ltar spyod pas chos su btags pa ming dang brda can yin par khong du chud par bya'o/ /rab 'byor 'di ji snyam du sems/ gang byang chub sems dpa' zhes bya ba gzugs byang chub sems dpa'
63a7(khri brgyad): yin snyam 'am/ gzugs las gzhan zhig byang chub sems dpa' yin snyam 'am/ gzugs la byang chub sems dpa' yod snyam 'am/ byang chub sems dpa' la gzugs yod snyam 'am/ gzugs can ma yin pa zhig byang chub sems dpa' yin snyam 'am/ gsol pa/
63b1(khri brgyad): bcom ldan 'das de ni ma lags so/ /bcom ldan 'das kyis bka' stsal pa/ rab 'byor 'di ji snyam du sems/ tshor ba dang / 'du shes dang / 'du byed rnams dang / rnam par shes pa byang chub sems dpa' yin snyam 'am/ rnam par shes pa las gzhan zhig byang chub
63b2(khri brgyad): sems dpa' yin snyam 'am/ rnam par shes pa la byang chub sems dpa' yod snyam 'am/ byang chub sems dpa' la rnam par shes pa yod snyam 'am/ rnam par shes pa med pa zhig byang chub sems dpa' yin snyam 'am/ gsol pa/ bcom ldan 'das de ni ma lags so/ /
63b3(khri brgyad): bcom ldan 'das kyis bka' stsal pa/ rab 'byor 'di ji snyam du sems/ mig byang chub sems dpa' yin snyam 'am/ mig las gzhan zhig byang chub sems dpa' yin snyam 'am/ mig la byang chub sems dpa' yod snyam 'am/ byang chub sems dpa' la mig yod
63b4(khri brgyad): snyam 'am/ mig med pa zhig byang chub sems dpa' yin snyam 'am/ gsol pa bcom ldan 'das de ni ma lags so/ /bcom ldan 'das kyis bka' stsal pa/ rab 'byor 'di ji snyam du sems/ rna ba dang / sna dang / lce dang / lus dang / yid byang chub sems
63b5(khri brgyad): dpa' yin snyam 'am/ yid las gzhan zhig byang chub sems dpa' yin snyam 'am/ yid la byang chub sems dpa' yod snyam 'am/ byang chub sems dpa' la yid yod snyam 'am/ yid med pa zhig byang chub sems dpa' yin snyam 'am/ gsol pa/ bcom ldan
63b6(khri brgyad): 'das de ni ma lags so/ /bcom ldan 'das kyis bka' stsal pa/ rab 'byor 'di ji snyam du sems/ gzugs byang chub sems dpa' yin snyam 'am/ gzugs las gzhan zhig byang chub sems dpa' yin snyam 'am/ gzugs la byang chub sems dpa' yod snyam 'am/
63b7(khri brgyad): byang chub sems dpa' la gzugs yod snyam 'am/ gzugs med pa zhig byang chub sems dpa' yin snyam 'am/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor 'di ji snyam du sems/ sgra dang / dri dang / ro dang /
64a1(khri brgyad): reg bya dang / chos rnams byang chub sems dpa' yin snyam 'am/ chos rnams las gzhan zhig byang chub sems dpa' yin snyam 'am/ chos rnams la byang chub sems dpa' yod snyam 'am/ byang chub sems dpa' la chos rnams yod snyam 'am/ chos
64a2(khri brgyad): rnams med pa zhig byang chub sems dpa' yin snyam 'am/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor 'di ji snyam du sems/ mig dang / gzugs dang / mig gi rnam par shes pa rnams byang chub sems dpa'
64a3(khri brgyad): yin snyam 'am/ de dag las gzhan zhig yin snyam 'am/ de dag la de yod snyam 'am/ de la de dag yod snyam 'am/ mig dang / gzugs dang / mig gi rnam par shes pa rnams med pa zhig byang chub sems dpa' yin snyam 'am/ gsol pa/ bcom ldan 'das de ni
64a4(khri brgyad): ma lags so/ /bcom ldan 'das kyis bka' stsal pa/ rab 'byor 'di ji snyam du sems/ rna ba dang / sgra dang / rna ba'i rnam par shes pa dang / sna dang / dri dang / sna'i rnam par shes pa dang / lce dang / ro dang / lce'i rnam par shes pa dang / lus dang / reg bya dang /
64a5(khri brgyad): lus kyi rnam par shes pa dang / yid dang / chos dang / yid kyi rnam par shes pa rnams byang chub sems dpa' yin snyam 'am/ de dag las gzhan zhig yin snyam 'am/ de dag la de yod snyam 'am/ de la de dag yod snyam 'am/ yid dang / chos dang / yid kyi rnam par
64a6(khri brgyad): shes pa rnams med pa zhig byang chub sems dpa' yin snyam 'am/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor 'di ji snyam du sems/ sa'i khams byang chub sems dpa' yin snyam 'am/ sa'i khams las gzhan
64a7(khri brgyad): zhig byang chub sems dpa' yin snyam 'am/ sa'i khams la byang chub sems dpa' yod snyam 'am/ byang chub sems dpa' la sa'i khams yod snyam 'am/ sa'i khams med pa zhig byang chub sems dpa' yin snyam 'am/ gsol pa/ bcom ldan 'das de ni ma lags so/ /
64b1(khri brgyad): bcom ldan 'das kyis bka' stsal pa/ rab 'byor 'di ji snyam du sems/ chu'i khams dang / me'i khams dang / rlung gi khams dang / nam mkha'i khams dang / rnam par shes pa'i khams byang chub sems dpa' yin snyam 'am/ rnam par shes pa'i khams
64b2(khri brgyad): las gzhan zhig byang chub sems dpa' yin snyam 'am/ rnam par shes pa'i khams la byang chub sems dpa' yod snyam 'am/ byang chub sems dpa' la rnam par shes pa'i khams yod snyam 'am/ rnam par shes pa'i khams med pa zhig byang chub sems dpa' yin
64b3(khri brgyad): snyam 'am/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor 'di ji snyam du sems/ ma rig pa byang chub sems dpa' yin snyam 'am/ ma rig pa las gzhan zhig byang chub sems dpa' yin snyam 'am/ ma
64b4(khri brgyad): rig pa la byang chub sems dpa' yod snyam 'am/ byang chub sems dpa' la ma rig pa yod snyam 'am/ ma rig pa med pa zhig byang chub sems dpa' yin snyam 'am/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/
64b5(khri brgyad): rab 'byor 'di ji snyam du sems/ 'du byed dang / rnam par shes pa dang / ming dang gzugs dang / skye mched drug dang / reg pa dang / tshor ba dang / sred pa dang / len pa dang / srid pa dang / skye ba dang / rga shi byang chub sems dpa' yin snyam 'am/ rga shi las
64b6(khri brgyad): gzhan zhig byang chub sems dpa' yin snyam 'am/ rga shi la byang chub sems dpa' yod snyam 'am/ byang chub sems dpa' la rga shi yod snyam 'am/ rga shi med pa zhig byang chub sems dpa' yin snyam 'am/ gsol pa/ bcom ldan 'das de ni ma lags so/ /bcom
64b7(khri brgyad): ldan 'das kyis bka' stsal pa/ rab 'byor 'di ji snyam du sems/ gzugs kyi de bzhin nyid gang yin pa de byang chub sems dpa' yin snyam 'am/ gzugs kyi de bzhin nyid las gzhan zhig byang chub sems dpa' yin snyam 'am/ gzugs kyi de bzhin nyid la byang chub sems dpa'
65a1(khri brgyad): yod snyam 'am/ byang chub sems dpa' la gzugs kyi de bzhin nyid yod snyam 'am/ gzugs kyi de bzhin nyid med pa zhig byang chub sems dpa' yin snyam 'am/ gsol pa/ bcom ldan 'das de ni ma lags so/ /bcom ldan 'das kyis bka'
65a2(khri brgyad): stsal pa/ de bzhin du tshor ba dang / 'du shes dang / 'du byed rnams dang / rnam par shes pa'i de bzhin nyid byang chub sems dpa' yin snyam 'am/ rnam par shes pa'i de bzhin nyid las gzhan zhig byang chub sems dpa' yin snyam 'am/ rnam par shes pa'i de bzhin nyid
65a3(khri brgyad): la byang chub sems dpa' yod snyam 'am/ byang chub sems dpa' la rnam par shes pa'i de bzhin nyid yod snyam 'am/ rnam par shes pa'i de bzhin nyid med pa zhig byang chub sems dpa' yin snyam 'am/ gsol pa/ bcom ldan 'das de ni ma lags so/ /bcom
65a4(khri brgyad): ldan 'das kyis bka' stsal pa/ de bzhin du khams dang / skye mched dang / rten cing 'brel par 'byung ba rga shi'i bar gyi de bzhin nyid byang chub sems dpa' yin snyam 'am/ rga shi'i de bzhin nyid las gzhan zhig byang chub sems dpa' yin snyam 'am/ rga shi'i de bzhin
65a5(khri brgyad): nyid la byang chub sems dpa' yod snyam 'am/ byang chub sems dpa' la rga shi'i de bzhin nyid yod snyam 'am/ rga shi'i de bzhin nyid med pa zhig byang chub sems dpa' yin snyam 'am/ rab 'byor gyis gsol pa/ bcom ldan 'das de ni ma lags so/ /bcom ldan 'das
65a6(khri brgyad): kyis bka' stsal pa/ rab 'byor khyod don gyi dbang gang nye bar bzung nas gzugs byang chub sems dpa' ma yin/ phung po dang / khams dang / skye mched dang / rten cing 'brel bar 'byung ba rga shi'i bar gyi de bzhin nyid byang chub sems dpa' ma yin zhes zer/ rab
65a7(khri brgyad): 'byor gyis gsol pa/ bcom ldan 'das sems can gtan ma mchis shing mi dmigs na/ gzugs de byang chub sems dpar 'gyur ba lta ga la mchis/ gzugs las gzhan zhig byang chub sems dpar 'gyur ba lta ga la mchis/ gzugs la byang chub sems dpa'
65b1(khri brgyad): mchis par 'gyur ba lta ga la mchis/ byang chub sems dpa' la gzugs mchis par 'gyur ba lta ga la mchis/ gzugs ma mchis pa zhig byang chub sems dpar 'gyur ba lta ga la mchis/ tshor ba dang / 'du shes dang / 'du byed rnams dang / rnam par shes pa
65b2(khri brgyad): byang chub sems dpar 'gyur ba lta ga la mchis/ rnam par shes pa las gzhan zhig byang chub sems dpar 'gyur ba lta ga la mchis/ rnam par shes pa la byang chub sems dpa' mchis par 'gyur ba lta ga la mchis/ byang chub sems dpa' la rnam par shes pa
65b3(khri brgyad): mchis par 'gyur ba lta ga la mchis/ rnam par shes pa ma mchis pa zhig byang chub sems dpar 'gyur ba lta ga la mchis/ khams dang / skye mched dang / rten cing 'brel par 'byung ba rnams la yang de bzhin du sbyar te/ bcom ldan 'das sems can gtan ma
65b4(khri brgyad): mchis shing mi dmigs na/ rga shi byang chub sems dpar 'gyur ba lta ga la mchis/ rga shi las gzhan zhig byang chub sems dpar 'gyur ba lta ga la mchis/ rga shi la byang chub sems dpa' mchis par 'gyur ba lta ga la mchis/ byang chub sems dpa' la rga shi mchis
65b5(khri brgyad): par 'gyur ba lta ga la mchis/ rga shi ma mchis pa zhig byang chub sems dpar 'gyur ba lta ga la mchis/ bcom ldan 'das sems can gtan ma mchis shing mi dmigs na/ 'di la gzugs kyi de bzhin nyid dmigs par 'gyur ba lta ga la mchis/ phung po dang /
65b6(khri brgyad): khams dang / skye mched dang / rten cing 'brel par 'byung ba rnams la yang de bzhin du sbyar te/ bcom ldan 'das sems can gtan ma mchis shing mi dmigs na/ de la rga shi'i de bzhin nyid dmigs par 'gyur ba lta ga la mchis te/ de ni gnas ma mchis so/ /
65b7(khri brgyad): bcom ldan 'das kyis bka' stsal pa/ rab 'byor legs so legs so/ /rab 'byor byang chub sems dpa' sems dpa' chen pos sems can mi dmigs pas/ shes rab kyi pha rol tu phyin pa la de ltar bslab par bya'o/ /rab 'byor khyod gang yang 'di skad du/ bcom ldan 'das
66a1(khri brgyad): 'di lta ste/ byang chub sems dpa' sems dpa' chen po zhes bgyi na/ byang chub sems dpa' sems dpa' chen po zhes bgyi ba de chos gang gi tshig lags zhes zer ba la/ rab 'byor 'di ji snyam du sems/ byang chub sems dpa' zhes bya ba de gzugs kyi
66a2(khri brgyad): tshig yin snyam 'am/ byang chub sems dpa' zhes bya ba de tshor ba dang / 'du shes dang / 'du byed rnams dang / rnam par shes pa'i tshig yin snyam 'am/ rab 'byor gyis gsol pa/ bcom ldan 'das de ni ma lags so/ /bcom ldan 'das kyis
66a3(khri brgyad): bka' stsal pa/ rab 'byor 'di ji snyam du sems/ byang chub sems dpa' zhes bya ba de gzugs rtag pa nyid kyi tshig yin snyam 'am/ byang chub sems dpa' zhes bya ba de gzugs mi rtag pa nyid kyi tshig yin snyam 'am/ de bzhin du byang chub sems dpa' zhes bya ba de
66a4(khri brgyad): gzugs bde ba nyid dang / gzugs sdug bsngal ba nyid dang / gzugs bdag yod pa nyid dang / gzugs bdag med pa nyid dang / gzugs zhi ba nyid dang / gzugs ma zhi ba nyid kyi tshig yin snyam 'am/ de bzhin du byang chub sems dpa' zhes bya ba de tshor ba dang /
66a5(khri brgyad): 'du shes dang / 'du byed rnams dang / rnam par shes pa rtag pa nyid dang / rnam par shes pa mi rtag pa nyid dang / rnam par shes pa bde ba nyid dang / rnam par shes pa sdug bsngal ba nyid dang / rnam par shes pa bdag yod pa nyid dang / rnam par shes pa bdag med pa nyid dang /
66a6(khri brgyad): rnam par shes pa zhi ba nyid dang / rnam par shes pa ma zhi ba nyid kyi tshig yin snyam 'am/ rab 'byor 'di ji snyam du sems/ byang chub sems dpa' zhes bya ba de gzugs stong pa nyid dang / gzugs mi stong pa nyid dang / gzugs mtshan ma yod pa nyid dang / gzugs
66a7(khri brgyad): mtshan ma med pa nyid dang / gzugs smon pa yod pa nyid dang / gzugs smon pa med pa nyid kyi tshig yin snyam 'am/ rab 'byor 'di ji snyam du sems/ byang chub sems dpa' zhes bya ba de tshor ba dang / 'du shes dang / 'du byed rnams dang / rnam par shes pa stong
66b1(khri brgyad): pa nyid dang / rnam par shes pa mi stong pa nyid dang / rnam par shes pa mtshan ma yod pa nyid dang / rnam par shes pa mtshan ma med pa nyid dang / rnam par shes pa smon pa yod pa nyid dang / rnam par shes pa smon pa med pa nyid kyi tshig yin snyam 'am/ rab 'byor gyis gsol
66b2(khri brgyad): pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor khyod don gyi dbang gang nye bar bzung nas/ 'di skad du byang chub sems dpa' zhes bya ba de gzugs rtag pa'i tshig ma yin/ mi rtag pa'i tshig ma yin/
66b3(khri brgyad): de bzhin du byang chub sems dpa' zhes bya ba de gzugs bde ba dang / sdug bsngal ba'i tshig ma yin/ bdag yod pa'i tshig ma yin/ bdag med pa'i tshig ma yin/ zhi ba'i tshig ma yin/ ma zhi ba'i tshig ma yin/ stong pa
66b4(khri brgyad): nyid kyi tshig ma yin/ mi stong pa'i tshig ma yin/ mtshan ma yod pa'i tshig ma yin/ mtshan ma med pa'i tshig ma yin/ smon pa yod pa'i tshig ma yin/ smon pa med pa'i tshig ma yin/ de bzhin du byang chub sems
66b5(khri brgyad): dpa' tshor ba dang / 'du shes dang / 'du byed rnams dang / rnam par shes pa rtag pa'i tshig ma yin/ mi rtag pa'i tshig ma yin/ bde ba dang / sdug bsngal ba dang / bdag yod pa dang / bdag med pa dang / zhi ba dang / ma zhi ba dang / stong pa dang /
66b6(khri brgyad): mi stong pa dang / mtshan ma yod pa dang / mtshan ma med pa dang / smon pa yod pa dang / smon pa med pa'i tshig ma yin zhes zer/ rab 'byor gyis gsol pa/ bcom ldan 'das gzugs gtan ma mchis shing mi dmigs na/ byang chub sems dpa' gzugs
66b7(khri brgyad): kyi tshig su 'gyur ba lta ga la mchis/ bcom ldan 'das tshor ba dang / 'du shes dang / 'du byed rnams dang / rnam par shes pa gtan ma mchis shing mi dmigs na/ byang chub sems dpa' rnam par shes pa'i tshig su 'gyur ba lta ga la mchis/ bcom
67a1(khri brgyad): ldan 'das rtag pa dang / mi rtag pa gtan ma mchis shing mi dmigs na/ byang chub sems dpa' gzugs rtag pa'i tshig su 'gyur ba dang / mi rtag pa'i tshig su 'gyur ba lta ga la mchis/ de bzhin du bde ba dang / sdug bsngal ba
67a2(khri brgyad): dang / bdag mchis pa dang / bdag ma mchis pa dang / zhi ba dang / ma zhi ba dang / stong pa dang / mi stong pa dang / mtshan ma mchis pa dang / mtshan ma ma mchis pa dang / smon pa mchis pa dang / smon pa ma mchis pa gtan ma mchis shing mi dmigs
67a3(khri brgyad): na/ byang chub sems dpa' gzugs smon pa ma mchis pa'i tshig su 'gyur ba lta ga la mchis/ bcom ldan 'das de bzhin du rtag pa dang / mi rtag pa gtan ma mchis shing mi dmigs na/ byang chub sems dpa' rnam par shes pa rtag pa dang mi rtag pa'i tshig
67a4(khri brgyad): su 'gyur ba lta ga la mchis/ de bzhin du bde ba dang / sdug bsngal ba dang / bdag mchis pa dang / bdag ma mchis pa dang / zhi ba dang / ma zhi ba dang / stong pa dang / mi stong pa dang / mtshan ma mchis pa dang / mtshan ma ma mchis pa dang /
67a5(khri brgyad): smon pa mchis pa dang / smon pa ma mchis pa gtan ma mchis shing mi dmigs na/ byang chub sems dpa' smon pa ma mchis pa'i tshig su 'gyur ba lta ga la mchis/ bcom ldan 'das kyis bka' stsal pa/ rab 'byor legs so legs so/ /byang chub
67a6(khri brgyad): sems dpa' sems dpa' chen po shes rab kyi pha rol tu phyin pa la de ltar spyod pas gzugs kyi tshig mi dmigs/ tshor ba dang / 'du shes dang / 'du byed rnams dang / rnam par shes pa mi rtag pa'i tshig mi dmigs/ gzugs rtag pa dang / mi rtag
67a7(khri brgyad): pa dang / bde ba dang / sdug bsngal ba dang / bdag yod pa dang / bdag med pa dang / zhi ba dang / ma zhi ba dang / stong pa dang / mi stong pa dang / mtshan ma yod pa dang / mtshan ma med pa dang / smon pa yod pa dang / smon pa med pa'i tshig mi dmigs/ tshor
67b1(khri brgyad): ba dang / 'du shes dang / 'du byed rnams dang / rnam par shes pa rtag pa'i tshig mi dmigs/ rnam par shes pa mi rtag pa dang / bde ba dang / sdug bsngal ba dang / bdag yod pa dang / bdag med pa dang / zhi ba dang / ma zhi ba dang / stong pa dang / mi
67b2(khri brgyad): stong pa dang / mtshan ma yod pa dang / mtshan ma med pa dang / smon pa yod pa dang / smon pa med pa'i bar gyi tshig mi dmigs par shes rab kyi pha rol tu phyin pa la bslab par bya'o/ /rab 'byor khyod kyis 'di lta ste/ byang chub sems dpa' zhes bgyi ba'i chos de bdag
67b3(khri brgyad): gis yang dag par rjes su ma mthong ngo zhes de skad ces zer ba yang rab 'byor chos kyis chos kyi dbyings yang dag par rjes su mi mthong ngo / /chos kyi dbyings kyis chos yang dag par rjes su mi mthong ngo / /rab 'byor gzugs kyi khams kyis chos kyi dbyings yang dag par rjes su mi mthong ngo / /chos
67b4(khri brgyad): kyi dbyings kyis kyang gzugs kyi khams yang dag par rjes su mi mthong ngo / /rab 'byor de bzhin du tshor ba'i khams dang / 'du shes kyi khams dang / 'du byed kyi khams dang / rnam par shes pa'i khams kyis chos kyi dbyings yang dag par rjes su mi mthong ngo / /chos kyi dbyings kyis
67b5(khri brgyad): kyang rnam par shes pa'i khams yang dag par rjes su mi mthong ngo / /mig gi khams kyis chos kyi dbyings yang dag par rjes su mi mthong ngo / /de bzhin du rna ba'i khams dang / sna'i khams dang / lce'i khams dang / lus kyi khams dang / yid kyi khams kyis chos kyi dbyings yang
67b6(khri brgyad): dag par rjes su mi mthong ngo / /chos kyi dbyings kyis kyang yid kyi khams yang dag par rjes su mi mthong ngo / /rab 'byor 'dus byas kyi khams kyis 'dus ma byas kyi khams yang dag par rjes su mi mthong ngo / /'dus ma byas kyi khams kyis kyang 'dus byas kyi khams yang dag par
67b7(khri brgyad): rjes su mi mthong ngo / /de ci'i phyir zhe na/ 'dus byas la ma gtogs par yang 'dus ma byas gdags par mi nus la/ 'dus ma byas la ma gtogs par yang 'dus byas gdags par mi nus pa'i phyir ro/ /rab 'byor byang chub sems dpa' sems dpa' chen po shes rab kyi pha rol tu phyin
68a1(khri brgyad): pa la de ltar spyod pas chos gang yang yang dag par rjes su mi mthong ste/ yang dag par rjes su ma mthong bas/ mi skrag mi dngang zhing dngang bar mi 'gyur te/ chos gang la yang de'i sems mi zhum mi 'gong zhing / de'i yid 'gyod par yang mi 'gyur ro/ /de ci'i
68a2(khri brgyad): phyir zhe na/ rab 'byor 'di ltar byang chub sems dpa' sems dpa' chen pos shes rab kyi pha rol tu phyin pa la spyod pas gzugs yang dag par rjes su mi mthong / tshor ba dang / 'du shes dang / 'du byed rnams dang / rnam par shes pa yang dag par rjes su mi mthong /
68a3(khri brgyad): mig yang dag par rjes su mi mthong / rna ba dang / sna dang / lce dang / lus dang / yid yang dag par rjes su mi mthong / gzugs yang dag par rjes su mi mthong / sgra dang / dri dang / ro dang / reg bya dang / chos yang dag par rjes su mi mthong / ma rig pa
68a4(khri brgyad): yang dag par rjes su mi mthong / 'du byed dang / rnam par shes pa dang / ming dang gzugs dang / skye mched drug dang / reg pa dang / tshor ba dang / sred pa dang / len pa dang / srid pa dang / skye ba dang / rga shi yang dag par rjes su mi mthong / 'dod chags yang
68a5(khri brgyad): dag par rjes su mi mthong / zhe sdang dang / gti mug yang dag par rjes su mi mthong / bdag yang dag par rjes su mi mthong / sems can dang / srog dang / gso ba dang / skyes bu dang / gang zag dang / skye ba po dang / shed las skyes dang / shed bu dang /
68a6(khri brgyad): byed pa po dang / tshor ba po dang / shes pa po dang / mthong ba po yang dag par rjes su mi mthong / 'dod pa'i khams yang dag par rjes su mi mthong / gzugs kyi khams dang / gzugs med pa'i khams yang dag par rjes su mi mthong / nyan thos dang / nyan thos
68a7(khri brgyad): kyi chos rnams yang dag par rjes su mi mthong / rang sangs rgyas dang / rang sangs rgyas kyi chos rnams yang dag par rjes su mi mthong / byang chub sems dpa' yang dag par rjes su mi mthong / byang chub sems dpa'i chos rnams yang dag par rjes su mi mthong / sangs rgyas yang
68b1(khri brgyad): dag par rjes su mi mthong / sangs rgyas kyi chos rnams yang dag par rjes su mi mthong / byang chub yang dag par rjes su mi mthong / chos thams cad kyi bar du yang dag par rjes su mi mthong ba'i phyir ro/ /de chos thams cad yang dag par rjes su ma mthong bas/ mi skrag
68b2(khri brgyad): mi dngang zhing dngang bar mi 'gyur ro/ /rab 'byor gyis gsol pa/ bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pa ci'i slad du chos thams cad la sems mi zhum mi 'gong ba lags/ bcom ldan 'das kyis bka' stsal pa/
68b3(khri brgyad): rab 'byor 'di ltar byang chub sems dpa' sems dpa' chen pos sems dang sems las byung ba'i chos rnams mi dmigs shing yang dag par rjes su mi mthong ste/ rab 'byor de'i phyir byang chub sems dpa' sems dpa' chen po shes rab kyi pha rol tu phyin pa la spyod pa/ chos
68b4(khri brgyad): thams cad la sems zhum par mi 'gyur zhing 'gong bar mi 'gyur ro/ /rab 'byor gyis gsol pa/ bcom ldan 'das ji ltar na/ byang chub sems dpa' sems dpa' chen po'i yid skrag par mi 'gyur ba lags/ bcom ldan 'das kyis bka' stsal pa/ rab 'byor 'di
68b5(khri brgyad): ltar byang chub sems dpa' sems dpa' chen pos sems dang sems kyi chos rnams dang / yid dang yid kyi chos rnams mi dmigs shing yang dag par rjes su mi mthong ste/ rab 'byor de ltar na byang chub sems dpa' sems dpa' chen po'i yid skrag par mi 'gyur ro/ /rab
68b6(khri brgyad): 'byor byang chub sems dpa' sems dpa' chen pos de ltar chos thams cad mi dmigs pas shes rab kyi pha rol tu phyin pa la spyad par bya'o/ /rab 'byor byang chub sems dpa' sems dpa' chen pos shes rab kyi pha rol tu phyin pa la spyod pa gal te shes rab kyi pha rol tu phyin pa mi dmigs
68b7(khri brgyad): shing / byang chub sems dpa' de dang / byang chub sems dpa'i ming de dang / byang chub kyi sems de yang mi dmigs na/ 'di nyid byang chub sems dpa' sems dpa' chen po'i shes rab kyi pha rol tu phyin pa la gdams pa yin te/ 'di nyid rjes su bstan pa yin no/ /
69a1(khri brgyad): shes rab kyi pha rol tu phyin pa khri brgyad stong pa las/ rab 'byor gyi le'u zhes bya ste/ drug pa'o// //de nas bcom ldan 'das la/ tshe dang ldan pa rab 'byor gyis 'di skad ces gsol to/ /bcom ldan 'das byang chub sems dpa' sems dpa'
69a2(khri brgyad): chen po gzugs yongs su rtogs par 'tshal bas shes rab kyi pha rol tu phyin pa la bslab par bgyi'o/ /byang chub sems dpa' sems dpa' chen po tshor ba dang / 'du shes dang / 'du byed rnams dang / rnam par shes pa yongs su rtogs par 'tshal bas shes rab kyi pha rol tu phyin
69a3(khri brgyad): pa la bslab par bgyi'o/ /byang chub sems dpa' sems dpa' chen po mig yongs su rtogs par 'tshal bas shes rab kyi pha rol tu phyin pa la bslab par bgyi'o/ /de bzhin du byang chub sems dpa' sems dpa' chen po/ rna ba dang / sna dang / lce dang / lus dang / yid yongs su
69a4(khri brgyad): rtogs par 'tshal bas/ shes rab kyi pha rol tu phyin pa la bslab par bgyi'o/ /byang chub sems dpa' sems dpa' chen po gzugs yongs su rtogs par 'tshal bas/ shes rab kyi pha rol tu phyin pa la bslab par bgyi'o/ /de bzhin du byang chub sems dpa' sems dpa' chen
69a5(khri brgyad): po sgra dang / dri dang / ro dang / reg bya dang / chos yongs su rtogs par 'tshal bas/ shes rab kyi pha rol tu phyin pa la bslab par bgyi'o/ /byang chub sems dpa' sems dpa' chen po mig gi rnam par shes pa yongs su rtogs par 'tshal bas shes rab kyi pha rol tu phyin pa la
69a6(khri brgyad): bslab par bgyi'o/ /byang chub sems dpa' sems dpa' chen po yid kyi rnam par shes pa'i bar du yongs su rtogs par 'tshal bas/ shes rab kyi pha rol tu phyin pa la bslab par bgyi'o/ /byang chub sems dpa' sems dpa' chen po mig gi 'dus te reg pa yongs su rtogs par
69a7(khri brgyad): 'tshal ba dang / yid kyi 'dus te reg pa'i bar du yongs su rtogs par 'tshal bas/ shes rab kyi pha rol tu phyin pa la bslab par bgyi'o/ /byang chub sems dpa' sems dpa' chen po mig gi 'dus te reg pa las byung ba'i tshor ba yongs su rtogs par 'tshal ba dang / yid kyi
69b1(khri brgyad): 'dus te reg pa las byung ba'i tshor ba'i bar du yongs su rtogs par 'tshal bas/ shes rab kyi pha rol tu phyin pa la bslab par bgyi'o/ /byang chub sems dpa' sems dpa' chen po ma rig pa yongs su rtogs par 'tshal bas/ shes rab kyi pha rol tu phyin pa la bslab par bgyi'o/ /
69b2(khri brgyad): de bzhin du byang chub sems dpa' sems dpa' chen po 'du byed dang / rnam par shes pa dang / ming dang gzugs dang / skye mched drug dang / reg pa dang / tshor ba dang / sred pa dang / len pa dang / srid pa dang / skye ba dang / rga shi yongs su rtogs par 'tshal
69b3(khri brgyad): bas/ shes rab kyi pha rol tu phyin pa la bslab par bgyi'o/ /byang chub sems dpa' sems dpa' chen po 'dod chags dang / zhe sdang dang / gti mug spang bar 'tshal bas/ shes rab kyi pha rol tu phyin pa la bslab par bgyi'o/ /byang chub sems dpa' sems dpa' chen
69b4(khri brgyad): po 'jig tshogs la lta ba spang bar 'tshal ba dang / the tshom dang / tshul khrims dang / brtul zhugs mchog tu 'dzin pa dang / 'dod pa'i 'dod chags dang / gnod sems spang bar 'tshal ba dang / 'dod pa'i 'dod chags dang / gzugs kyi 'dod chags dang /
69b5(khri brgyad): gzugs med pa'i 'dod chags yongs su rtogs par 'tshal ba dang / kun tu sbyor ba dang / bag la nyal dang / kun nas ldang ba rnams spang bar 'tshal bas/ shes rab kyi pha rol tu phyin pa la bslab par bgyi'o/ /gzhan yang byang chub sems dpa' sems dpa' chen po sbyor
69b6(khri brgyad): ba bzhi dang / chu bo bzhi dang / mdud pa bzhi dang / len pa bzhi dang / phyin ci log bzhi'i bar du spang bar 'tshal bas/ shes rab kyi pha rol tu phyin pa la bslab par bgyi'o/ /byang chub sems dpa' sems dpa' chen po mi dge ba'i las kyi lam bcu spang bar 'tshal bas/
69b7(khri brgyad): shes rab kyi pha rol tu phyin pa la bslab par bgyi'o/ /byang chub sems dpa' sems dpa' chen po dge ba bcu'i las kyi lam yongs su rdzogs par bgyi bar 'tshal bas/ shes rab kyi pha rol tu phyin pa la bslab par bgyi'o/ /byang chub sems dpa' sems dpa' chen po sbyin pa'i
70a1(khri brgyad): pha rol tu phyin pa yongs su rdzogs par bgyi bar 'tshal bas/ shes rab kyi pha rol tu phyin pa la bslab par bgyi'o/ /de bzhin du byang chub sems dpa' sems dpa' chen po tshul khrims kyi pha rol tu phyin pa dang / bzod pa'i pha rol tu phyin pa dang / brtson
70a2(khri brgyad): 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa yongs su rdzogs par bgyi bar 'tshal bas shes rab kyi pha rol tu phyin pa la bslab par bgyi'o/ /byang chub sems dpa' sems dpa' chen po bsam gtan bzhi dang / tshad
70a3(khri brgyad): med pa bzhi dang / gzugs med pa'i snyoms par 'jug pa bzhi dang / dran pa nye bar gzhag pa bzhi dang / yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa dang / so so yang
70a4(khri brgyad): dag par rig pa bzhi dang / mi 'jigs pa bzhi dang / mngon par shes pa drug dang / de bzhin gshegs pa'i stobs bcu dang / sangs rgyas kyi chos ma 'dres pa brgyad yongs su rdzogs par bgyi bar 'tshal bas/ shes rab kyi pha rol tu phyin pa la bslab par bgyi'o/ /byang chub
70a5(khri brgyad): sems dpa' sems dpa' chen po byang chub kyi yan lag yod pa'i ting nge 'dzin la snyoms par 'jug par 'tshal bas shes rab kyi pha rol tu phyin pa la bslab par bgyi'o/ /byang chub sems dpa' sems dpa' chen po seng ge rnam par rtse ba'i ting nge 'dzin la snyoms par 'jug par 'tshal ba dang /
70a6(khri brgyad): seng ge rnam par bsgyings pa'i ting nge 'dzin la snyoms par 'jug par 'tshal ba dang / gzungs kyi sgo dang / ting nge 'dzin gyi sgo thams cad thob par 'tshal ba dang / dpa' bar 'gro ba'i ting nge 'dzin la snyoms par 'jug par 'tshal ba dang / rin chen phyag rgya'i ting nge 'dzin dang / zla
70a7(khri brgyad): ba'i 'od kyi ting nge 'dzin dang / zla ba'i rgyal mtshan tog gi ting nge 'dzin dang / chos thams cad kyi phyag rgyar gyur pa'i ting nge 'dzin dang / kun tu lta ba'i phyag rgya'i ting nge 'dzin dang / chos kyi dbyings su nges pa'i ting nge 'dzin dang / nges pa'i rgyal mtshan tog gi ting nge 'dzin dang /
70b1(khri brgyad): rdo rje lta bu'i ting nge 'dzin dang / chos thams cad la 'jug pa'i sgo'i ting nge 'dzin dang / ting nge 'dzin gyi rgyal po'i ting nge 'dzin dang / rgyal po'i phyag rgya'i ting nge 'dzin dang / dpung bkod pa'i ting nge 'dzin dang / yang dag par 'phags pa'i ting nge 'dzin dang / chos thams cad kyi nges pa'i
70b2(khri brgyad): tshig la gdon mi za bar 'jug pa'i ting nge 'dzin dang / chos thams cad shes pa'i bzod pa la 'jug pa'i ting nge 'dzin dang / phyogs bcur rnam par lta ba'i ting nge 'dzin dang / chos thams cad kyi gzungs kyi sgo'i phyag rgya'i ting nge 'dzin dang / chos thams cad brjed pa med pa'i ting nge 'dzin
70b3(khri brgyad): dang / chos thams cad yang dag par 'du ba'i rnam pa'i phyag rgya'i ting nge 'dzin dang / nam mkha'i gnas la gnas pa'i ting nge 'dzin dang / 'khor gsum yongs su dag pa'i ting nge 'dzin dang / mngon par shes pa mi nyams pa'i ting nge 'dzin dang / snod du gyur pa'i ting nge 'dzin dang /
70b4(khri brgyad): rgyal mtshan gyi rtse mo'i dpung rgyan gyi ting nge 'dzin dang / nyon mongs pa thams cad nges par sreg pa'i ting nge 'dzin dang / bdud bzhi'i dpung stobs med par byed pa'i ting nge 'dzin dang / ye shes sgron ma'i ting nge 'dzin dang / stobs bcu'i stobs kyis 'phags pa'i ting nge 'dzin dang /
70b5(khri brgyad): nam mkha' ltar chags pa med pas rnam par grol zhing gos pa med pa'i ting nge 'dzin la snyoms par 'jug par 'tshal bas/ shes rab kyi pha rol tu phyin pa la bslab par bgyi'o/ /byang chub sems dpa' sems dpa' chen po ting nge 'dzin gyi sgo de dag dang / gzhan dag kyang thob
70b6(khri brgyad): par 'tshal bas/ shes rab kyi pha rol tu phyin pa la bslab par bgyi'o// //shes rab kyi pha rol tu phyin pa khri brgyad stong pa/ bam po drug pa/ bcom ldan 'das gzhan yang byang chub sems dpa' sems dpa' chen po sems can thams cad kyi bsam
70b7(khri brgyad): pa yongs su rdzogs par bgyi bar 'tshal bas/ shes rab kyi pha rol tu phyin pa la bslab par bgyi'o/ /bcom ldan 'das gzhan yang byang chub sems dpa' sems dpa' chen po dge ba'i rtsa ba gang dag yongs su rdzogs pas ngan song rnams su mi ltung ba dang / rigs dma' ba
71a1(khri brgyad): rnams su mi skye ba dang / nyan thos dang / rang sangs rgyas kyi sar mi ltung ba dang / byang chub sems dpa'i skyon gyi spyi gtsug tu mi ltung ba'i dge ba'i rtsa ba thams cad yongs su rdzogs par bgyi bar 'tshal bas/ shes rab kyi pha rol tu phyin pa la bslab par bgyi'o/ /de
71a2(khri brgyad): nas tshe dang ldan pa shA ri'i bus/ tshe dang ldan pa rab 'byor la 'di skad ces smras so/ /tshe dang ldan pa rab 'byor ji ltar na byang chub sems dpa'i skyon gyi spyi gtsug tu ltung ba yin/ rab 'byor gyis smras pa/ tshe dang ldan pa shA ri'i bu byang chub sems dpa' sems dpa' chen po
71a3(khri brgyad): thabs la mi mkhas pas pha rol tu phyin pa drug la spyod cing / thabs la mi mkhas pas stong pa nyid dang / mtshan ma med pa dang / smon pa med pa'i ting nge 'dzin la brten te nyan thos kyis dang / rang sangs rgyas kyi sar yang mi ltung la/ byang chub sems dpa'i skyon med par yang
71a4(khri brgyad): mi 'jug pa 'di ni byang chub sems dpa'i skyon zhes bya'o/ /shA ri'i bus smras pa/ tshe dang ldan pa rab 'byor ci'i phyir/ 'di byang chub sems dpa' sems dpa' chen po'i skyon du 'gyur/ rab 'byor gyis smras pa/ tshe dang ldan pa shA ri'i bu byang chub sems dpa' sems dpa'
71a5(khri brgyad): chen po'i skyon zhes bya ba ni 'di lta ste/ chos la sred pa'o/ /shA ri'i bus smras pa/ tshe dang ldan pa rab 'byor chos la sred pa gang yin/ rab 'byor gyis smras pa/ tshe dang ldan pa shA ri'i bu 'di la byang chub sems dpa' sems dpa' chen po shes rab kyi pha rol tu phyin pa
71a6(khri brgyad): la spyod pa na gzugs la stong zhes bya bar mngon par zhen cing gnas te/ kun tu shes pa dang / de bzhin du tshor ba dang / 'du shes dang / 'du byed rnams dang / rnam par shes pa la stong zhes bya bar mngon par zhen cing gnas te/ kun tu shes pa de ni tshe dang ldan pa shA ri'i bu byang
71a7(khri brgyad): chub sems dpa' sems dpa' chen po'i 'thun pa'i chos la sred pa ste/ skyon zhes bya'o/ /tshe dang ldan pa shA ri'i bu gzhan yang byang chub sems dpa' gzugs la mi rtag ces bya bar mngon par zhen cing gnas te kun tu shes pa dang / gzugs sdug bsngal ba dang / bdag
71b1(khri brgyad): med pa dang mi sdug pa dang / zhi ba dang / stong pa dang / mtshan ma med pa dang / smon pa med pa zhes bya bar mngon par zhen cing gnas te kun tu shes pa de ni tshe dang ldan pa shA ri'i bu byang chub sems dpa'i 'thun pa'i chos la sred pa ste skyon no/ /de bzhin du tshor ba dang / 'du shes
71b2(khri brgyad): dang / 'du byed rnams dang / rnam par shes pa la mi rtag ces bya bar mngon par zhen cing gnas te kun tu shes pa dang / sdug bsngal ba dang / bdag med pa dang / mi sdug pa dang / zhi ba dang / stong pa dang / mtshan ma med pa dang / smon pa med pa zhes bya bar mngon par zhen cing
71b3(khri brgyad): gnas te kun tu shes pa de ni tshe dang ldan pa shA ri'i bu byang chub sems dpa'i sems dpa' chen po'i rjes su 'thun pa'i chos la sred pa ste skyon no/ /gal te 'di ltar gzugs spang bar bya'o/ /'dis gzugs spang bar bya'o/ /'di ltar tshor ba dang / 'du shes dang / 'du byed rnams dang /
71b4(khri brgyad): rnam par shes pa spang bar bya'o/ /'dis spang bar bya'o/ /'di ltar sdug bsngal yongs su shes par bya'o/ /'dis sdug bsngal ba yongs su shes par bya'o/ /'di ltar kun 'byung ba spang bar bya'o/ /'dis kun 'byung ba spang bar bya'o/ /'di ltar 'gog pa mngon sum du
71b5(khri brgyad): bya'o/ /'dis 'gog pa mngon sum du bya'o/ /'di ltar lam bsgom par bya'o/ /'dis lam bsgom par bya'o/ /'di ni kun nas nyon mongs pa'o/ /'di ni rnam par byang ba'o/ /chos 'di dag ni bsten par bya ba'o/ /chos 'di dag ni bsten par mi bya ba'o/ /'di la ni byang chub
71b6(khri brgyad): sems dpas spyad par bya'o/ /'di la ni spyad par mi bya'o/ /'di ni byang chub sems dpa'i lam mo/ /'di ni lam ma yin no/ /'di ni byang chub sems dpa'i bslab pa'o/ /'di ni bslab pa ma yin no/ /'di ni byang chub sems dpa'i sbyin pa'i pha rol tu phyin pa'o/ /'di ni tshul
71b7(khri brgyad): khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa'o/ /'di ni byang chub sems dpa'i sbyin pa dang / tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa ma yin no/ /
72a1(khri brgyad): 'di ni byang chub sems dpa'i thabs la mkhas pa'o/ /'di ni thabs la mkhas pa ma yin no/ /'di ni byang chub sems dpa'i skyon med pa'o/ /'di ni skyon no zhes bya bar chos de dag la mngon par zhen cing gnas te kun tu shes na/ de ni byang chub sems dpa' sems dpa'
72a2(khri brgyad): chen po'i 'thun pa'i chos la sred pa ste skyon no/ /shA ri'i bus smras pa/ tshe dang ldan pa rab 'byor byang chub sems dpa' sems dpa' chen po'i skyon med pa gang yin/ rab 'byor gyis smras pa/ tshe dang ldan pa shA ri'i bu 'di la byang chub sems dpa' sems dpa' chen po shes rab
72a3(khri brgyad): kyi pha rol tu phyin pa la spyod pa nang stong pa nyid la phyi stong pa nyid yang dag par rjes su mi mthong / phyi stong pa nyid la nang stong pa nyid yang dag par rjes su mi mthong / phyi nang stong pa nyid la stong pa nyid stong pa nyid yang dag par rjes su mi mthong / stong pa nyid stong pa nyid la phyi nang stong pa nyid
72a4(khri brgyad): yang dag par rjes su mi mthong / stong pa nyid stong pa nyid la chen po stong pa nyid yang dag par rjes su mi mthong / chen po stong pa nyid la stong pa nyid stong pa nyid yang dag par rjes su mi mthong / chen po stong pa nyid la don dam pa stong pa nyid yang dag par rjes su mi mthong / don dam pa stong pa nyid
72a5(khri brgyad): la chen po stong pa nyid yang dag par rjes su mi mthong / don dam pa stong pa nyid la 'dus byas stong pa nyid yang dag par rjes su mi mthong / 'dus byas stong pa nyid la don dam pa stong pa nyid yang dag par rjes su mi mthong / 'dus byas stong pa nyid la 'dus ma byas stong pa nyid yang dag par rjes
72a6(khri brgyad): su mi mthong / 'dus ma byas stong pa nyid la 'dus byas stong pa nyid yang dag par rjes su mi mthong / 'dus ma byas stong pa nyid la thog ma dang tha ma med pa stong pa nyid yang dag par rjes su mi mthong / thog ma dang tha ma med pa stong pa nyid la 'dus ma byas stong pa nyid yang dag par rjes su mi
72a7(khri brgyad): mthong / thog ma dang tha ma med pa stong pa nyid la dor ba med pa stong pa nyid yang dag par rjes su mi mthong / dor ba med pa stong pa nyid la thog ma dang tha ma med pa stong pa nyid yang dag par rjes su mi mthong / dor ba med pa stong pa nyid la rang bzhin gyis stong pa nyid yang dag par rjes su mi mthong /
72b1(khri brgyad): rang bzhin gyis stong pa nyid la dor ba med pa stong pa nyid yang dag par rjes su mi mthong / rang bzhin gyis stong pa nyid la rang gi mtshan nyid stong pa nyid yang dag par rjes su mi mthong / rang gi mtshan nyid stong pa nyid la rang bzhin gyis stong pa nyid yang dag par rjes su mi mthong / rang gi
72b2(khri brgyad): mtshan nyid stong pa nyid la chos thams cad stong pa nyid yang dag par rjes su mi mthong / chos thams cad stong pa nyid la rang gi mtshan nyid stong pa nyid yang dag par rjes su mi mthong / chos thams cad stong pa nyid la dngos po med pa stong pa nyid yang dag par rjes su mi mthong /
72b3(khri brgyad): dngos po med pa stong pa nyid la chos thams cad stong pa nyid yang dag par rjes su mi mthong / dngos po med pa stong pa nyid la ngo bo nyid stong pa nyid yang dag par rjes su mi mthong / ngo bo nyid stong pa nyid la dngos po med pa stong pa nyid yang dag par rjes su mi mthong / ngo bo nyid stong
72b4(khri brgyad): pa nyid la dngos po med pa'i ngo bo nyid stong pa nyid yang dag par rjes su mi mthong / dngos po med pa'i ngo bo nyid stong pa nyid la ngo bo nyid stong pa nyid yang dag par rjes su mi mthong ste/ tshe dang ldan pa shA ri'i bu byang chub sems dpa' sems dpa' chen po shes rab kyi pha rol tu phyin pa la
72b5(khri brgyad): de ltar spyod na/ byang chub sems dpa'i skyon med pa la 'jug pa yin no/ /tshe dang ldan pa shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la de ltar slob pas gzugs shes par bya ste/ des rlom sems su yang mi bya'o/ /
72b6(khri brgyad): tshor ba dang / 'du shes dang / 'du byed rnams dang / rnam par shes pa shes par bya ste/ des rlom sems su yang mi bya'o/ /mig dang / rna ba dang / sna dang / lce dang / lus dang / yid shes par bya ste/ des rlom sems su yang mi bya'o/ /gzugs
72b7(khri brgyad): dang / sgra dang / dri dang / ro dang / reg bya dang / chos rnams shes par bya ste/ des rlom sems su yang mi bya'o/ /sbyin pa'i pha rol tu phyin pa shes par bya ste/ des rlom sems su yang mi bya'o/ /tshul khrims dang / bzod pa dang / brtson 'grus dang / bsam
73a1(khri brgyad): gtan dang / shes rab kyi pha rol tu phyin pa shes par bya ste/ de dag gis rlom sems su yang mi bya'o/ /bsam gtan dang / tshad med pa dang / gzugs med pa'i snyoms par 'jug pa rnams shes par bya ste/ de dag gis rlom sems su yang mi bya'o/ /de bzhin
73a2(khri brgyad): du mngon par shes pa lnga dang / mig lnga dang / dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam dang / mi 'jigs pa bzhi dang / so so yang dag par rig pa bzhi dang / sangs
73a3(khri brgyad): rgyas kyi chos ma 'dres pa brgyad po dag shes par bya ste/ de dag gis rlom sems su yang mi bya'o/ /tshe dang ldan pa shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pas byang chub kyi sems kyis kyang rlom sems su mi bya'o/ /mi mnyam pa
73a4(khri brgyad): dang mnyam pa'i sems dang / rlabs po che'i sems kyis kyang rlom sems su mi bya'o/ /de ci'i phyir zhe na/ 'di ltar sems de sems ma yin te/ sems kyi rang bzhin 'od gsal ba'i phyir ro/ /shA ri'i bus smras pa/ tshe dang ldan pa rab 'byor sems kyi rang bzhin 'od gsal ba gang
73a5(khri brgyad): yin/ rab 'byor gyis smras pa/ tshe dang ldan pa shA ri'i bu sems gang 'dod chags dang ldan pa yang ma yin/ bral ba yang ma yin/ zhe sdang dang / gti mug dang ldan pa yang ma yin/ bral ba yang ma yin/ kun nas ldang ba rnams dang / sgrib pa rnams dang / bag la nyal ba
73a6(khri brgyad): rnams dang / kun tu sbyor ba rnams dang lta bar gyur pa rnams dang / nyan thos dang / rang sangs rgyas kyi sems rnams dang ldan pa yang ma yin/ bral ba yang ma yin pa ste/ tshe dang ldan pa shA ri'i bu de ni byang chub sems dpa' sems dpa' chen po'i sems kyi rang bzhin 'od gsal ba'o/ /
73a7(khri brgyad): shA ri'i bus smras pa/ tshe dang ldan pa rab 'byor sems gang la sems ma yin no zhes bya ba'i sems de yod dam/ rab 'byor gyis smras pa/ tshe dang ldan pa shA ri'i bu ci gang sems ma yin pa de la yod pa'am med pa dmigs pa yod par 'gyur ram/ shA ri'i bus smras pa/ tshe dang ldan
73b1(khri brgyad): pa rab 'byor de ni med do/ /rab 'byor gyis smras pa/ tshe dang ldan pa shA ri'i bu gal te sems ma yin pa de la yod pa'am med pa med cing mi dmigs na/ tshe dang ldan pa shA ri'i bu khyod kyis 'di skad smras te/ sems gang la sems ma yin pa zhes bya ba'i sems de yod dam zhes brgal
73b2(khri brgyad): zhing brtag pa 'di ji ga rigs sam/ shA ri'i bus smras pa/ tshe dang ldan pa rab 'byor sems ma yin pa de gang yin/ rab 'byor gyis smras pa/ tshe dang ldan pa shA ri'i bu sems ma yin pa ni 'gyur ba med cing rnam par mi rtog pa ste/ de ni chos thams cad kyi de bzhin nyid de/
73b3(khri brgyad): 'di ni sems ma yin pa bsam gyis mi khyab pa zhes bya'o/ /shA ri'i bus smras pa/ tshe dang ldan pa rab 'byor ji ltar sems 'gyur ba med cing rnam par rtog pa med pa de bzhin du gzugs kyang 'gyur ba med cing rnam par rtog pa med pa yin nam/ de bzhin du tshor ba dang / 'du shes
73b4(khri brgyad): dang / 'du byed rnams dang / rnam par shes pa yang 'gyur ba med cing rnam par rtog pa med pa yin nam/ ji ltar sems la 'gyur ba med cing rnam par rtog pa med pa de bzhin du mig gi khams dang / gzugs kyi khams dang / mig gi rnam par shes pa'i khams kyang 'gyur
73b5(khri brgyad): ba med cing rnam par rtog pa med dam/ de bzhin du rna ba'i khams dang / sna'i khams dang / lce'i khams dang / lus kyi khams dang / yid kyi khams dang / chos kyi khams dang / yid kyi rnam par shes pa'i khams kyang 'gyur ba med cing rnam par rtog pa med dam/ de bzhin du skye mched
73b6(khri brgyad): rnams dang / rten cing 'brel par 'byung ba dang / pha rol tu phyin pa rnams dang / mngon par shes pa rnams dang / dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam dang / mi 'jigs
73b7(khri brgyad): pa dang / so so yang dag par rig pa dang / stobs dang / sangs rgyas kyi chos ma 'dres pa dang / bla na med pa yang dag par rdzogs pa'i byang chub kyang 'gyur ba med cing rnam par rtog pa med pa yin nam/ rab 'byor gyis smras pa/ tshe dang ldan pa shA ri'i bu de de bzhin te/
74a1(khri brgyad): ji ltar sems 'gyur ba med cing rnam par rtog pa med pa de bzhin du phung po dang / khams dang / skye mched dang / rten cing 'brel par 'byung ba dang / pha rol tu phyin pa dang / mngon par shes pa dang / byang chub kyi phyogs kyi chos rnams dang / stobs dang /
74a2(khri brgyad): mi 'jigs pa dang / sangs rgyas kyi chos ma 'dres pa dang / bla na med pa yang dag par rdzogs pa'i byang chub kyi bar yang 'gyur ba med cing rnam par rtog pa med do/ /shA ri'i bus smras pa/ tshe dang ldan pa rab 'byor legs so legs so/ /'di lta ste khyod ni bcom ldan
74a3(khri brgyad): 'das kyi sras thugs las skyes pa/ zhal nas skyes pa/ chos las skyes pa/ chos kyis sprul pa/ chos kyi bgo skal la spyod pa/ zang zing gi bgo skal la spyod pa ma yin pa/ chos rnams la mngon sum gyi mig dang ldan pa lus mngon sum du gyur pa ste nyan thos
74a4(khri brgyad): nyon mongs pa med par gnas pa rnams kyi mchog tu bcom ldan 'das kyis gsungs te/ bstan pa 'di'ang de'i tshul dang 'dra'o/ /tshe dang ldan pa rab 'byor byang chub sems dpa' sems dpa' chen pos kyang shes rab kyi pha rol tu phyin pa la de ltar bslab par bya'o/ /
74a5(khri brgyad): byang chub sems dpa' sems dpa' chen po phyir mi ldog pa yang 'di las yongs su shes par bya'o/ /de ltar na byang chub sems dpa' sems dpa' chen po shes rab kyi pha rol tu phyin pa dang ma bral bar shes par bya'o/ /tshe dang ldan pa rab 'byor byang chub sems dpa' sems dpa' chen
74a6(khri brgyad): po nyan thos kyi sa la slob par 'dod pas kyang bsgrims te/ shes rab kyi pha rol tu phyin pa 'di nyid mnyan par bya/ gzung bar bya/ bcang bar bya/ bklag par bya/ kun chub par bya/ tshul bzhin du yid la bya'o/ /byang chub sems dpa' sems dpa' chen po rang sangs rgyas kyi
74a7(khri brgyad): sa dang / byang chub sems dpa'i sa dang / sangs rgyas kyi sa la slob par 'dod pas kyang bsgrims te/ shes rab kyi pha rol tu phyin pa 'di nyid mnyan par bya/ gzung bar bya/ bcang bar bya/ bklag par bya/ kun chub par bya/ tshul bzhin du yid la bya'o/ /de ci'i phyir
74b1(khri brgyad): zhe na/ 'di ltar byang chub sems dpa' sems dpa' chen po rnams kyis nyan thos dang rang sangs rgyas dang / byang chub sems dpa' dang / sangs rgyas kyis gang dag la bslab par bya ba'i theg pa gsum po dag shes rab kyi pha rol tu phyin pa 'di las rgya cher bstan pa'i phyir ro/ /
74b2(khri brgyad): shes rab kyi pha rol tu phyin pa khri brgyad stong pa las/ skyon med pa la 'jug pa'i le'u zhes bya ste/ bdun pa'o// //de nas bcom ldan 'das la/ tshe dang ldan pa rab 'byor gyis 'di skad ces gsol to/ /bcom ldan 'das bdag gis byang chub sems dpa'
74b3(khri brgyad): dang / shes rab kyi pha rol tu phyin pa ma 'tshal ma dmigs yang dag par rjes su ma mthong na/ byang chub sems dpa' gang zhig shes rab kyi pha rol tu phyin pa gang la gdams shing rjes su bstan par bgyi/ bcom ldan 'das bdag gis dngos po ma 'tshal ma dmigs yang
74b4(khri brgyad): dag par rjes su ma mthong ste/ bcom ldan 'das bdag gis dngos po ma 'tshal ma dmigs yang dag par rjes su ma mthong bzhin du chos gang gis chos gang la gdams shing rjes su bstan par bgyi ste/ 'di nyid bdag gi 'gyod par 'gyur lags so/ /bcom ldan 'das
74b5(khri brgyad): 'di ltar bdag gis chos thams cad ma 'tshal ma dmigs yang dag par rjes su ma mthong na/ byang chub sems dpa' zhes bgyi ba'am/ shes rab kyi pha rol tu phyin pa zhes bgyi ba'i ming tsam gyis ji ltar 'phel ba dang 'grib par bgyi ste/ 'di nyid bdag gi 'gyod par
74b6(khri brgyad): 'gyur lags so/ /bcom ldan 'das ming de yang gnas pa ma mchis thug pa ma mchis pa lags so/ /de ci'i slad du zhe na/ ming de ma mchis pas/ de ltar na ming de gnas pa ma mchis/ thug pa ma mchis pa lags so/ /bcom ldan 'das bdag gis gzugs kyi 'phel
74b7(khri brgyad): ba dang 'grib pa ma dmigs yang dag par rjes su ma mthong / bcom ldan 'das bdag gis tshor ba dang / 'du shes dang / 'du byed rnams dang / rnam par shes pa'i 'phel ba dang 'grib pa ma dmigs yang dag par rjes su ma mthong na/ byang chub sems dpa' zhes gang la ming du
75a1(khri brgyad): gdags par bgyi/ bcom ldan 'das rnam grangs des na ming de yang gnas pa ma mchis thug pa ma mchis pa lags so/ /de ci'i slad du zhe na/ ming de ma mchis pas/ de ltar na ming de gnas pa ma mchis thug pa ma mchis pa lags so/ /bcom ldan 'das
75a2(khri brgyad): bdag gis mig gi 'phel ba dang 'grib pa ma dmigs yang dag par rjes su ma mthong / bcom ldan 'das bdag gis rna ba dang / sna dang / lce dang / lus dang / yid kyi 'phel ba dang 'grib pa ma dmigs yang dag par rjes su ma mthong / de bzhin du khams dang / skye mched
75a3(khri brgyad): dang / rten cing 'brel par 'byung ba rnams kyi 'phel ba dang 'grib pa ma dmigs yang dag par rjes su ma mthong na/ byang chub sems dpa' zhes ji ltar ming du gdags par bgyi/ bcom ldan 'das gzugs kyi ming dang / tshor ba dang / 'du shes dang / 'du byed rnams dang /
75a4(khri brgyad): rnam par shes pa dang / mig dang / rna ba dang / sna dang / lce dang / lus dang / yid kyi ming de dag ni gnas pa ma mchis thug pa ma mchis pa lags so/ /de ci'i slad du zhe na/ ming de dag ma mchis pas de ltar na ming de gnas pa ma mchis/ thug pa ma mchis pa lags
75a5(khri brgyad): so/ /bcom ldan 'das bdag gis mig gi rnam par shes pa'i 'phel ba dang 'grib pa ma dmigs yang dag par rjes su ma mthong / bcom ldan 'das bdag gis rna ba dang / sna dang / lce dang / lus dang / yid kyi rnam par shes pa'i 'phel ba dang 'grib pa ma dmigs
75a6(khri brgyad): yang dag par rjes su ma mthong ste/ bcom ldan 'das bdag gis mig gi rnam par shes pa dang / rna ba dang / sna dang / lce dang / lus dang / yid kyi rnam par shes pa ma dmigs yang dag par rjes su ma mthong bzhin du/ ji ltar byang chub sems dpa' zhes ming du
75a7(khri brgyad): gdags par bgyi/ bcom ldan 'das ming gang lags pa de yang gnas pa ma mchis thug pa ma mchis pa lags so/ /de ci'i slad du zhe na/ ming de ma mchis pas/ de ltar na ming de gnas pa ma mchis/ thug pa ma mchis pa lags so/ /bcom ldan 'das bdag gis
75b1(khri brgyad): mig gi 'dus te reg pa dang / rna ba dang / sna dang / lce dang / lus dang / yid kyi 'dus te reg pa dang / mig gi 'dus te reg pa'i rkyen gyis tshor ba'i 'phel ba dang 'grib pa ma dmigs yang dag par rjes su ma mthong / bcom ldan 'das bdag gis rna ba dang /
75b2(khri brgyad): sna dang / lce dang / lus dang / yid kyi 'dus te reg pa'i rkyen gyis tshor ba'i 'phel ba dang / 'grib pa ma dmigs yang dag par rjes su ma mthong / bcom ldan 'das bdag gis sa'i khams kyi 'phel ba dang 'grib pa ma dmigs yang dag par rjes su ma mthong /
75b3(khri brgyad): bcom ldan 'das bdag gis chu'i khams dang / me'i khams dang / rlung gi khams dang / nam mkha'i khams dang / rnam par shes pa'i khams kyi 'phel ba dang 'grib pa ma dmigs yang dag par rjes su ma mthong / bcom ldan 'das bdag gis ma rig pa'i 'phel ba dang /
75b4(khri brgyad): 'grib pa ma dmigs yang dag par rjes su ma mthong / bcom ldan 'das bdag gis 'du byed rnams dang / rnam par shes pa dang / ming dang gzugs dang / skye mched drug dang / reg pa dang / tshor ba dang / sred pa dang / len pa dang / srid pa dang / skye ba dang / rga shi'i
75b5(khri brgyad): 'phel ba dang 'grib pa ma dmigs yang dag par rjes su ma mthong / bcom ldan 'das bdag gis 'dod chags dang / zhe sdang dang / gti mug gi 'phel ba dang 'grib pa ma dmigs yang dag par rjes su ma mthong / bcom ldan 'das bdag gis kun nas ldang ba rnams dang / sgrib
75b6(khri brgyad): pa rnams dang / bag la nyal ba rnams dang / kun tu sbyor ba rnams kyi 'phel ba dang 'grib pa ma dmigs yang dag par rjes su ma mthong / bcom ldan 'das bdag gis lta ba'i rnam pa drug cu rtsa gnyis kyi 'phel ba dang 'grib pa ma dmigs yang dag par rjes su ma mthong / bcom ldan
75b7(khri brgyad): 'das bdag gis bdag gi 'phel ba dang 'grib pa ma dmigs yang dag par rjes su ma mthong / bcom ldan 'das bdag gis sems can dang / srog dang / gso ba dang / skyes bu dang / gang zag dang / skye ba po dang / shed las skyes dang / shed bu dang / byed pa po dang /
76a1(khri brgyad): tshor ba po dang / shes pa po dang / mthong ba po rnams kyi 'phel ba dang / 'grib pa ma dmigs yang dag par rjes su ma mthong / bcom ldan 'das bdag gis sbyin pa'i pha rol tu phyin pa'i 'phel ba dang 'grib pa ma dmigs yang dag par rjes su ma mthong / bcom ldan
76a2(khri brgyad): 'das bdag gis tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa'i 'phel ba dang 'grib pa ma dmigs yang dag par rjes su ma mthong / bcom ldan 'das bdag gis stong pa nyid thams cad kyi 'phel ba dang 'grib pa ma
76a3(khri brgyad): dmigs yang dag par rjes su ma mthong / bcom ldan 'das bdag gis dran pa nye bar gzhag pa rnams kyi 'phel ba dang 'grib pa ma dmigs yang dag par rjes su ma mthong / bcom ldan 'das de bzhin du bdag gis yang dag par spong ba dang / rdzu 'phrul gyi rkang pa dang / dbang po
76a4(khri brgyad): dang / stobs dang / byang chub kyi yan lag dang / lam rnams kyi 'phel ba dang 'grib pa ma dmigs yang dag par rjes su ma mthong / bcom ldan 'das bdag gis rnam par thar pa'i sgo stong pa nyid dang / mtshan ma med pa dang / smon pa med pa'i 'phel ba dang / 'grib pa ma
76a5(khri brgyad): dmigs yang dag par rjes su ma mthong / bcom ldan 'das bdag gis bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi po dag gi 'phel ba dang 'grib pa ma dmigs yang dag par rjes su ma mthong / bcom ldan 'das bdag gis
76a6(khri brgyad): sangs rgyas rjes su dran pa dang / chos rjes su dran pa dang / dge 'dun rjes su dran pa dang / tshul khrims rjes su dran pa dang / gtong ba rjes su dran pa dang / lha rjes su dran pa dang / lus su gtogs pa rjes su dran pa dang / skyo ba rjes su dran pa dang / dbugs rngub pa dang /
76a7(khri brgyad): 'byung ba rjes su dran pa dang / 'chi ba rjes su dran pa'i 'phel ba dang 'grib pa ma dmigs yang dag par rjes su ma mthong / bcom ldan 'das bdag gis mig lnga dang / mngon par shes pa drug dang / stobs bcu dang / mi 'jigs pa bzhi dang / so so yang dag par rig pa bzhi dang /
76b1(khri brgyad): sangs rgyas kyi chos ma 'dres pa brgyad kyi 'phel ba dang 'grib pa ma dmigs yang dag par rjes su ma mthong na/ byang chub sems dpa' zhes gang la ming du gdags par bgyi/ bcom ldan 'das ming de yang gnas pa ma mchis thug pa ma mchis pa lags so/ /de ci'i slad du zhe na/
76b2(khri brgyad): ming de ma mchis pas/ de ltar na ming de gnas pa ma mchis/ thug pa ma mchis pa lags so/ /bcom ldan 'das bdag gis rmi lam lta bu'i nye bar len pa'i phung po lnga po dag gi 'phel ba dang 'grib pa ma dmigs yang dag par rjes su ma mthong / bcom ldan 'das bdag gis sgyu
76b3(khri brgyad): ma lta bu dang / smig rgyu lta bu dang / dri za'i grong khyer lta bu dang / brag ca lta bu dang / mig yor lta bu dang / gzugs brnyan lta bu dang / sprul pa lta bu'i phung po lnga po dag gi 'phel ba dang 'grib pa ma dmigs yang dag par rjes su ma mthong / bcom ldan 'das bdag gis
76b4(khri brgyad): dben pa dang / zhi ba dang / skye ba ma mchis pa dang / 'gag pa ma mchis pa dang / 'byung ba ma mchis pa dang / mngon par 'du bgyi ba ma mchis pa dang / kun nas nyon mongs pa ma mchis pa dang / rnam par byang ba ma mchis pa'i 'phel ba dang 'grib pa ma dmigs yang dag
76b5(khri brgyad): par rjes su ma mthong / bcom ldan 'das bdag gis de bzhin nyid dang / ma nor ba de bzhin nyid dang / gzhan ma yin pa de bzhin nyid dang / chos nyid dang / chos kyi dbyings dang / chos gnas pa nyid dang / chos skyon med pa nyid dang / yang dag pa'i mtha' dang / bsam
76b6(khri brgyad): gyis mi khyab pa'i dbyings kyi 'phel ba dang 'grib pa ma dmigs yang dag par rjes su ma mthong / bcom ldan 'das de bzhin du bdag gis dge ba dang / mi dge ba rnams dang / kha na ma tho ba dang bcas pa dang / kha na ma tho ba ma mchis pa rnams dang / zag pa dang bcas pa dang /
76b7(khri brgyad): zag pa ma mchis pa rnams dang / nyon mongs pa dang bcas pa dang / nyon mongs pa ma mchis pa rnams dang / 'jig rten pa dang / 'jig rten las 'das pa rnams dang / 'dus byas dang / 'dus ma byas rnams dang / kun nas nyon mongs pa dang / rnam par byang ba
77a1(khri brgyad): rnams dang / 'khor ba pa rnams dang / mya ngan las 'das pa'i chos rnams kyi 'phel ba dang 'grib pa ma dmigs yang dag par rjes su ma mthong / bcom ldan 'das bdag gis 'das pa dang ma 'ongs pa dang / da ltar byung ba'i chos rnams kyi 'phel ba dang 'grib pa
77a2(khri brgyad): ma dmigs yang dag par rjes su ma mthong / bcom ldan 'das bdag gis bcom ldan 'das kyi 'phel ba dang 'grib pa ma dmigs yang dag par rjes su ma mthong / bcom ldan 'das bdag gis shar phyogs kyi 'jig rten gyi khams gang gA'i klung gi bye ma snyed dag na de bzhin
77a3(khri brgyad): gshegs pa dgra bcom pa yang dag par rdzogs pa'i sangs rgyas nyan thos kyi dge 'dun dang bcas pa/ byang chub sems dpa'i tshogs dang bcas pa bzhugs pa rnams kyi 'phel ba dang 'grib pa ma dmigs yang dag par rjes su ma mthong / bcom ldan 'das bdag gis lho dang / nub
77a4(khri brgyad): dang / byang dang / byang shar dang / shar lho dang / lho nub dang / nub byang dang / 'og dang steng gi phyogs kyi 'jig rten gyi khams gang gA'i klung gi bye ma snyed dag na/ de bzhin gshegs pa dgra bcom pa yang dag par rdzogs pa'i sangs rgyas nyan thos kyi dge 'dun dang bcas pa/ byang
77a5(khri brgyad): chub sems dpa'i tshogs dang bcas pa bzhugs pa rnams kyi 'phel ba dang 'grib pa ma dmigs yang dag par rjes su ma mthong na/ byang chub sems dpa' gang zhig shes rab kyi pha rol tu phyin pa gang la gdams shing rjes su bstan par bgyi/ bcom ldan 'das ming de yang gnas pa ma
77a6(khri brgyad): mchis/ thug pa ma mchis pa lags so/ /de ci'i slad du zhe na/ ming de ma mchis pas/ de ltar na ming de gnas pa ma mchis thug pa ma mchis pa lags so/ /bcom ldan 'das 'di ltar bdag gis chos thams cad kyi de bzhin nyid kyi 'phel ba dang 'grib pa ma dmigs yang dag par
77a7(khri brgyad): rjes su ma mthong / chos thams cad kyi de bzhin nyid kyi ming yang ma dmigs yang dag par rjes su ma mthong na/ byang chub sems dpa' gang zhig shes rab kyi pha rol tu phyin pa gang la gdams shing rjes su bstan par bgyi/ bcom ldan 'das de bzhin nyid kyi ming de yang gnas pa ma
77b1(khri brgyad): mchis thug pa ma mchis pa lags so/ /de ci'i slad du zhe na/ ming de ma mchis pas/ de ltar na ming de gnas pa ma mchis/ thug pa ma mchis pa lags so/ /bcom ldan 'das 'di lta ste/ gang yang byang chub sems dpa' zhes chos nyid kyi brdar gdags pa de yang phung po rnams
77b2(khri brgyad): sam/ khams rnams sam/ skye mched rnams sam/ sangs rgyas kyi chos ma 'dres pa rnams kyi bar du gang du yang brjod du ma mchis te/ chos su gdags pa tsam du bas lags so/ /bcom ldan 'das 'di lta ste/ rmi lam zhes bgyi ba'i ming ni gang gis kyang brjod du ma mchis
77b3(khri brgyad): pa lags so/ /sgyu ma dang / brag ca dang / mig yor dang / smig rgyu dang / chu zla dang / sprul pa zhes bgyi ba'i ming ni gang gis kyang brjod du ma mchis pa lags so/ /nam mkha' zhes bgyi ba'i ming ni gang gis kyang brjod du ma mchis pa lags so/ /de bzhin du sa dang / chu
77b4(khri brgyad): dang / me dang / rlung zhes bgyi ba'i ming ni gang gis kyang brjod du ma mchis pa lags so/ /'di lta ste/ de bzhin nyid ces bgyi ba'i ming ni gang gis kyang brjod du ma mchis pa lags so/ /ma nor ba de bzhin nyid dang / gzhan ma yin pa de bzhin nyid dang / chos nyid dang / chos
77b5(khri brgyad): kyi dbyings dang / chos gnas pa nyid dang / chos skyon med pa nyid dang / yang dag pa'i mtha' zhes bgyi ba'i ming ni gang gis kyang brjod du ma mchis pa lags so/ /sbyin pa'i pha rol tu phyin pa dang / tshul khrims dang / bzod pa dang / brtson 'grus dang / bsam gtan
77b6(khri brgyad): dang / shes rab kyi pha rol tu phyin pa'i ming ni gang gis kyang brjod du ma mchis pa lags so/ /tshul khrims zhes bgyi ba dang / ting nge 'dzin ces bgyi ba dang / shes rab ces bgyi ba dang / rnam par grol ba zhes bgyi ba dang / rnam par grol ba'i ye shes mthong ba zhes bgyi ba'i
77b7(khri brgyad): ming ni gang gis kyang brjod du ma mchis pa lags so/ /rgyun du zhugs pa zhes bgyi ba'i ming ni gang gis kyang brjod du ma mchis pa lags so/ /rgyun du zhugs pa'i chos rnams zhes bgyi ba'i ming dang / lan cig phyir 'ong ba zhes bgyi ba dang / phyir mi 'ong ba zhes bgyi ba dang /
78a1(khri brgyad): dgra bcom pa zhes bgyi ba dang / rang sangs rgyas zhes bgyi ba dang byang chub sems dpa' zhes bgyi ba dang / byang chub sems dpa'i chos rnams zhes bgyi ba'i ming dang / sangs rgyas zhes bgyi ba'i ming dang / sangs rgyas kyi chos rnams zhes bgyi ba'i
78a2(khri brgyad): ming ni dge ba'am/ mi dge ba'am/ lung bstan du mchis pa'am/ lung du ma bstan pa'am/ kha na ma tho ba dang bcas pa'am/ kha na ma tho ba ma mchis pa'am/ rtag pa'am/ mi rtag pa'am/ bde ba'am/ sdug bsngal ba'am/ bdag gam/ bdag
78a3(khri brgyad): ma mchis pa'am/ zhi ba'am/ ma zhi ba'am/ dben pa'am/ mi dben pa'am/ dngos po'am/ dngos po ma mchis pa gang gis kyang brjod du ma mchis te/ bcom ldan 'das bdag gis don gyi dbang 'di mthong bas 'di skad du bdag gis chos thams cad kyi
78a4(khri brgyad): 'phel ba dang 'grib pa ma dmigs yang dag par rjes su ma mthong bzhin du/ 'di lta ste/ byang chub sems dpa' zhes bgyi ba'am/ shes rab kyi pha rol tu phyin pa zhes bgyi bar ming du gdags pa ni bdag gis 'gyod par 'gyur ba lags so zhes gsol to/ /bcom
78a5(khri brgyad): ldan 'das ming de yang gnas pa ma mchis thug pa ma mchis pa lags so/ /de ci'i slad du zhe na/ ming de ma mchis pas/ de ltar na ming de gnas pa ma mchis/ thug pa ma mchis pa lags so/ /bcom ldan 'das gal te byang chub sems dpa' la shes rab kyi pha rol tu phyin
78a6(khri brgyad): pa brjod pa'i tshe/ sems zhum par mi 'gyur/ kun tu zhum par mi 'gyur la 'gyod par mi 'gyur zhing / mi skrag /mi dngang la/ dngang bar mi 'gyur na/ byang chub sems dpa' sems dpa' chen po de ni phyir mi ldog pa'i sa la mi gnas pa'i tshul gyis gnas nas rnam pa
78a7(khri brgyad): thams cad mkhyen pa nyid du nges par 'byung bar rig par bgyi'o/ /bcom ldan 'das gzhan yang byang chub sems dpa' sems dpa' chen po shes rab kyi pha rol tu phyin pa la spyod pas gzugs la gnas par mi bgyi'o/ /tshor ba dang / 'du shes dang / 'du byed rnams dang /
78b1(khri brgyad): rnam par shes pa la gnas par mi bgyi'o/ /des mig la gnas par mi bgyi'o/ /rna ba dang / sna dang / lce dang / lus dang / yid la gnas par mi bgyi'o/ /des gzugs la gnas par mi bgyi'o/ /sgra dang / dri dang / ro dang / reg bya dang / chos la gnas par
78b2(khri brgyad): mi bgyi'o/ /des mig gi rnam par shes pa la gnas par mi bgyi'o/ /rna ba dang / sna dang / lce dang / lus dang / yid kyi rnam par shes pa la gnas par mi bgyi'o/ /des mig gi 'dus te reg pa la gnas par mi bgyi'o/ /mig gi 'dus te reg pa'i rkyen gyis tshor ba
78b3(khri brgyad): la gnas par mi bgyi'o/ /rna ba dang / sna dang / lce dang / lus dang / yid kyi 'dus te reg pa la gnas par mi bgyi'o/ /yid kyi 'dus te reg pa'i rkyen gyis tshor ba la gnas par mi bgyi'o/ /des sa'i khams la gnas par mi bgyi'o/ /chu'i khams dang / me'i
78b4(khri brgyad): khams dang / rlung gi khams dang / nam mkha'i khams dang / rnam par shes pa'i khams la gnas par mi bgyi'o/ /des ma rig pa la gnas par mi bgyi'o/ /'du byed dang / rnam par shes pa dang / ming dang gzugs dang / skye mched drug dang / reg pa dang /
78b5(khri brgyad): tshor dang / sred pa dang / len pa dang / srid pa dang / skye ba dang / rga shi la gnas par mi bgyi'o/ /de ci'i slad du zhe na/ bcom ldan 'das 'di ltar gzugs ni gzugs kyis stong zhing / tshor ba dang / 'du shes dang / 'du byed rnams dang / rnam par shes pa ni rnam par
78b6(khri brgyad): shes pas stong pa'i slad du'o/ /bcom ldan 'das gzugs kyi stong pa nyid gang lags pa de gzugs ma lags la/ gzugs las gud na yang stong pa nyid ma mchis te/ gzugs nyid kyang stong pa nyid lags/ stong pa nyid kyang gzugs lags so/ /bcom ldan 'das tshor ba'i stong
78b7(khri brgyad): pa nyid gang lags pa de tshor ba ma lags la/ tshor ba las gud na yang stong pa nyid ma mchis te/ tshor ba nyid kyang stong pa nyid lags/ stong pa nyid kyang tshor ba lags so/ /bcom ldan 'das 'du shes kyi stong pa nyid gang lags pa de 'du shes ma lags la/ 'du shes las gud
79a1(khri brgyad): na yang stong pa nyid ma mchis te/ 'du shes nyid kyang stong pa nyid lags/ stong pa nyid kyang 'du shes lags so/ /bcom ldan 'das 'du byed rnams kyi stong pa nyid gang lags pa de 'du byed rnams ma lags la/ 'du byed rnams las gud na yang stong pa nyid ma mchis
79a2(khri brgyad): te/ 'du byed rnams nyid kyang stong pa nyid lags/ stong pa nyid kyang 'du byed rnams lags so/ /bcom ldan 'das rnam par shes pa'i stong pa nyid gang lags pa de rnam par shes pa ma lags la/ rnam par shes pa las gud na yang stong pa nyid ma mchis te/ rnam par shes
79a3(khri brgyad): pa nyid kyang stong pa nyid lags/ stong pa nyid kyang rnam par shes pa lags so/ /bcom ldan 'das rnam grangs des na byang chub sems dpa' sems dpa' chen po shes rab kyi pha rol tu phyin pa la spyod pas gzugs la gnas par mi bgyi'o/ /tshor ba dang / 'du shes dang / 'du
79a4(khri brgyad): byed rnams dang / rnam par shes pa la gnas par mi bgyi'o/ /khams dang / skye mched rnams la yang de bzhin du sbyar ro/ /sa'i khams ni sa'i khams kyis stong ste/ sa'i khams kyi stong pa nyid gang lags pa de sa'i khams ma lags la/ sa'i khams las gud
79a5(khri brgyad): na yang stong pa nyid ma mchis te/ sa'i khams nyid kyang stong pa nyid lags/ stong pa nyid kyang sa'i khams lags so/ /chu'i khams dang / me'i khams dang / rlung gi khams dang / nam mkha'i khams dang / rnam par shes pa'i khams ni rnam par shes pa'i khams kyis
79a6(khri brgyad): stong ste/ rnam par shes pa'i khams kyi stong pa nyid gang lags pa de rnam par shes pa'i khams ma lags la/ rnam par shes pa'i khams las gud na yang stong pa nyid ma mchis te/ rnam par shes pa'i khams nyid kyang stong pa nyid lags/ stong pa nyid kyang rnam par shes pa'i khams
79a7(khri brgyad): lags so/ /ma rig pa ni ma rig pas stong ste/ ma rig pa'i stong pa nyid gang lags pa de ma rig pa ma lags la/ ma rig pa las gud na yang stong pa nyid ma mchis te/ ma rig pa nyid kyang stong pa nyid lags/ stong pa nyid kyang ma rig pa lags so/ /'du byed dang / rnam par
79b1(khri brgyad): shes pa dang / ming dang gzugs dang / skye mched drug dang / reg pa dang / tshor ba dang / sred pa dang / len pa dang / srid pa dang / skye ba dang / rga shi ni rga shis stong ste/ rga shi'i stong pa nyid gang lags pa de rga shi ma lags la/ rga shi las gud na yang stong pa nyid
79b2(khri brgyad): ma mchis te/ rga shi nyid kyang stong pa nyid lags/ stong pa nyid kyang rga shi lags so/ /bcom ldan 'das rnam grangs des na byang chub sems dpa' sems dpa' chen po shes rab kyi pha rol tu phyin pa la spyod pas/ ma rig pa dang rga shi'i bar la gnas par mi bgyi'o/ /
79b3(khri brgyad): bcom ldan 'das gzhan yang byang chub sems dpa' sems dpa' chen po shes rab kyi pha rol tu phyin pa la spyod pas/ dran pa nye bar gzhag pa rnams la gnas par mi bgyi'o/ /de ci'i slad du zhe na/ bcom ldan 'das 'di ltar dran pa nye bar gzhag pa rnams ni dran pa nye
79b4(khri brgyad): bar gzhag pas stong ste/ bcom ldan 'das dran pa nye bar gzhag pa rnams kyi stong pa nyid gang lags pa de dran pa nye bar gzhag pa rnams ma lags la/ dran pa nye bar gzhag pa rnams las gud na yang stong pa nyid ma mchis te/ dran pa nye bar gzhag pa rnams nyid kyang stong pa
79b5(khri brgyad): nyid lags/ stong pa nyid kyang dran pa nye bar gzhag pa rnams lags pa'i slad du'o/ /bcom ldan 'das rnam grangs des na byang chub sems dpa' sems dpa' chen po shes rab kyi pha rol tu phyin pa la spyod pas dran pa nye bar gzhag pa rnams la gnas par mi bgyi'o/ /de bzhin
79b6(khri brgyad): du yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam dang / 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa brgyad
79b7(khri brgyad): dang / mthar gyis gnas pa'i snyoms par 'jug pa dgu dang / stong pa nyid dang / mtshan ma ma mchis pa dang / smon pa ma mchis pa dang / mngon par shes pa dang / stobs bcu dang / mi 'jigs pa dang / so so yang dag par rig pa dang / byams pa chen po dang / snying rje
80a1(khri brgyad): chen po dang / sangs rgyas kyi chos ma 'dres pa rnams la gnas par mi bgyi'o/ /de ci'i slad du zhe na/ 'di ltar sangs rgyas kyi chos ma 'dres pa ni sangs rgyas kyi chos ma 'dres pas stong ste/ sangs rgyas kyi chos ma 'dres pa rnams kyi stong pa nyid gang lags pa de sangs
80a2(khri brgyad): rgyas kyi chos ma 'dres pa rnams ma lags la/ sangs rgyas kyi chos ma 'dres pa rnams las gud na yang stong pa nyid ma mchis te/ sangs rgyas kyi chos ma 'dres pa rnams nyid kyang stong pa nyid lags/ stong pa nyid kyang sangs rgyas kyi chos ma 'dres pa rnams lags pa'i slad du'o/ /bcom
80a3(khri brgyad): ldan 'das rnam grangs des na/ byang chub sems dpa' sems dpa' chen po shes rab kyi pha rol tu phyin pa la spyod pas/ sangs rgyas kyi chos ma 'dres pa rnams la gnas par mi bgyi'o/ /bcom ldan 'das gzhan yang byang chub sems dpa' sems dpa' chen po shes rab kyi pha
80a4(khri brgyad): rol tu phyin pa la spyod pas/ sbyin pa'i pha rol tu phyin pa la gnas par mi bgyi'o/ /de ci'i slad du zhe na/ bcom ldan 'das 'di ltar sbyin pa'i pha rol tu phyin pa ni/ sbyin pa'i pha rol tu phyin pas stong ste/ bcom ldan 'das sbyin pa'i pha rol tu phyin pa'i stong pa nyid gang lags
80a5(khri brgyad): pa de sbyin pa'i pha rol tu phyin pa ma lags la/ sbyin pa'i pha rol tu phyin pa las gud na yang stong pa nyid ma mchis te/ sbyin pa'i pha rol tu phyin pa nyid kyang stong pa nyid lags/ stong pa nyid kyang sbyin pa'i pha rol tu phyin pa lags pa'i slad du'o/ /de bzhin du tshul khrims kyi pha rol tu phyin
80a6(khri brgyad): pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la gnas par mi bgyi'o/ /de ci'i slad du zhe na/ bcom ldan 'das 'di ltar shes rab kyi pha rol tu phyin pa ni shes rab kyi pha
80a7(khri brgyad): rol tu phyin pas stong ste/ bcom ldan 'das shes rab kyi pha rol tu phyin pa'i stong pa nyid gang lags pa de shes rab kyi pha rol tu phyin pa ma lags la/ shes rab kyi pha rol tu phyin pa las gud na yang stong pa nyid ma mchis te/ shes rab kyi pha rol tu phyin pa nyid kyang stong pa nyid lags/ stong
80b1(khri brgyad): pa nyid kyang shes rab kyi pha rol tu phyin pa lags pa'i slad du'o/ /bcom ldan 'das rnam grangs des na/ byang chub sems dpa' sems dpa' chen po shes rab kyi pha rol tu phyin pa la spyod pas/ shes rab kyi pha rol tu phyin pa la gnas par mi bgyi'o/ /bcom ldan 'das
80b2(khri brgyad): gzhan yang byang chub sems dpa' sems dpa' chen po shes rab kyi pha rol tu phyin pa la spyod pas/ yi ge rnams la gnas par mi bgyi'o/ /yi ge mngon par bsgrub pa rnams la gnas par mi bgyi'o/ /gcig brjod pa dang / gnyis brjod pa dang / tha dad pa brjod pa
80b3(khri brgyad): la gnas par mi bgyi'o/ /de ci'i slad du zhe na/ bcom ldan 'das 'di ltar yi ge rnams ni yi ge rnams kyis stong ste/ bcom ldan 'das yi ge rnams kyi stong pa nyid gang lags pa de yi ge rnams ma lags la/ yi ge rnams las gud na yang stong pa nyid ma mchis te/ yi ge rnams
80b4(khri brgyad): nyid kyang stong pa nyid lags/ stong pa nyid kyang yi ge rnams lags pa'i slad du'o/ /bcom ldan 'das rnam grangs des na/ byang chub sems dpa' sems dpa' chen po shes rab kyi pha rol tu phyin pa la spyod pas/ yi ge rnams la gnas par mi bgyi'o/ /bcom ldan 'das gzhan
80b5(khri brgyad): yang byang chub sems dpa' sems dpa' chen po shes rab kyi pha rol tu phyin pa la spyod pas/ gzugs mi rtag go zhes bgyi bar gnas par mi bgyi'o/ /tshor ba dang / 'du shes dang / 'du byed rnams dang / rnam par shes pa mi rtag go zhes bgyi bar gnas par mi bgyi'o/ /
80b6(khri brgyad): de ci'i slad du zhe na/ bcom ldan 'das de ltar gzugs mi rtag pa ni gzugs mi rtag pa'i ngo bo nyid kyis stong ste/ mi rtag pa nyid kyi stong pa nyid gang lags pa de mi rtag pa nyid ma lags la/ stong pa nyid las gud na yang mi rtag pa nyid ma mchis te/ mi rtag pa nyid kyang stong pa nyid lags/
80b7(khri brgyad): stong pa nyid kyang mi rtag pa nyid lags pa'i slad du'o/ /bcom ldan 'das rnam grangs des na byang chub sems dpa' sems dpa' chen po shes rab kyi pha rol tu phyin pa la spyod pas/ gzugs mi rtag ces bgyi bar gnas par mi bgyi'o/ /de bzhin du tshor ba dang / 'du shes dang /
81a1(khri brgyad): 'du byed rnams dang / rnam par shes pa mi rtag ces bgyi bar gnas par mi bgyi'o/ /de ci'i slad du zhe na/ bcom ldan 'das rnam par shes pa mi rtag pa ni rnam par shes pa mi rtag pa'i ngo bo nyid kyis stong ste/ mi rtag pa nyid kyi stong pa nyid gang lags pa de mi rtag pa nyid ma
81a2(khri brgyad): lags la/ stong pa nyid las gud na yang mi rtag pa nyid ma mchis te/ mi rtag pa nyid kyang stong pa nyid lags/ stong pa nyid kyang mi rtag pa nyid lags pa'i slad du'o/ /bcom ldan 'das rnam grangs des na byang chub sems dpa' sems dpa' chen po shes rab kyi pha rol tu phyin pa la spyod
81a3(khri brgyad): pas rnam par shes pa la gnas par mi bgyi'o/ /de bzhin du gzugs sdug bsngal ba dang / bdag med pa dang / zhi ba dang / stong pa dang / mtshan ma med pa dang / smon pa med pa dang / dben pa zhes bgyi bar gnas par mi bgyi'o/ /de bzhin du tshor ba dang / 'du shes dang /
81a4(khri brgyad): 'du byed rnams dang / rnam par shes pa sdug bsngal ba dang / bdag med pa dang / zhi ba dang / stong pa dang / mtshan ma med pa dang / smon pa med pa dang / dben pa zhes bgyi bar gnas par mi bgyi'o/ /de ci'i slad du zhe na/ bcom ldan 'das 'di ltar rnam par shes pa'i
81a5(khri brgyad): dben pa ni rnam par shes pa'i dben pas stong ste/ rnam par shes pa'i dben pa nyid gang lags pa de rnam par shes pa ma lags la/ rnam par shes pa las gud na yang dben pa nyid ma mchis te/ rnam par shes pa nyid kyang dben pa nyid lags dben pa nyid kyang rnam par shes pa lags
81a6(khri brgyad): pa'i slad du'o/ /bcom ldan 'das rnam grangs des na/ byang chub sems dpa' sems dpa' chen po shes rab kyi pha rol tu phyin pa la spyod pas/ rnam par shes pa dben pa zhes bgyi bar gnas par mi bgyi'o/ /bcom ldan 'das gzhan yang byang chub sems dpa' sems dpa'
81a7(khri brgyad): chen po shes rab kyi pha rol tu phyin pa la spyod pas/ de bzhin nyid la gnas par mi bgyi'o/ /de ci'i slad du zhe na/ bcom ldan 'das 'di ltar de bzhin nyid ni de bzhin nyid kyis stong ste/ bcom ldan 'das de bzhin nyid kyi stong pa nyid gang lags pa de de bzhin nyid ma lags la/ stong
81b1(khri brgyad): pa nyid las gud na yang de bzhin nyid ma mchis te/ de bzhin nyid kyang stong pa nyid lags/ stong pa nyid kyang de bzhin nyid lags pa'i slad du'o/ /bcom ldan 'das rnam grangs des na/ byang chub sems dpa' sems dpa' chen po shes rab kyi pha rol tu phyin pa la spyod pas de bzhin
81b2(khri brgyad): nyid la gnas par mi bgyi'o/ /de bzhin du chos nyid dang / chos kyi dbyings dang / chos skyon med pa nyid dang / yang dag pa'i mtha' la gnas par mi bgyi'o/ /bcom ldan 'das gzhan yang byang chub sems dpa' sems dpa' chen po shes rab kyi pha rol tu phyin pa la
81b3(khri brgyad): spyod pas gzungs kyi sgo thams cad la gnas par mi bgyi'o/ /de ci'i slad du zhe na/ 'di ltar gzungs kyi sgo ni gzungs kyi sgos stong ste/ bcom ldan 'das gzungs kyi sgo'i stong pa nyid gang lags pa de gzungs kyi sgo ma lags la/ stong pa nyid las gud na yang gzungs kyi
81b4(khri brgyad): sgo ma mchis te/ gzungs kyi sgo nyid kyang stong pa nyid lags/ stong pa nyid kyang gzungs kyi sgo lags pa'i slad du'o/ /bcom ldan 'das rnam grangs des na/ byang chub sems dpa' sems dpa' chen po shes rab kyi pha rol tu phyin pa la spyod pas/ gzungs kyi sgo thams
81b5(khri brgyad): cad la gnas par mi bgyi'o/ /bcom ldan 'das gzhan yang byang chub sems dpa' sems dpa' chen po shes rab kyi pha rol tu phyin pa la spyod pa thabs la mi mkhas pas gal te ngar 'dzin pa dang / nga yir 'dzin par lhung ba'i yid kyis gzugs la gnas na/ de gzugs mngon
81b6(khri brgyad): par 'du bgyi ba la spyod pa lags kyi/ shes rab kyi pha rol tu phyin pa la spyod pa ma lags so/ /gal te tshor ba dang / 'du shes dang / 'du byed rnams dang / rnam par shes pa la gnas na/ de rnam par shes pa mngon par 'du bgyi ba la spyod pa lags kyi shes rab kyi pha rol tu
81b7(khri brgyad): phyin pa la spyod pa ma lags so/ /de ci'i slad du zhe na/ mngon par 'du bgyi ba la spyod pa'i byang chub sems dpa' sems dpa' chen po ni shes rab kyi pha rol tu phyin pa la sgom pa ma lags/ shes rab kyi pha rol tu phyin pa yongs su 'dzin pa ma lags/ shes rab kyi pha
82a1(khri brgyad): rol tu phyin pa'i rnal 'byor la snyoms par 'jug pa ma lags te/ shes rab kyi pha rol tu phyin pa yongs su rdzogs par ma gyur par rnam pa thams cad mkhyen pa nyid du nges par 'byung bar mi 'gyur ba'i slad du'o/ /bcom ldan 'das byang chub sems dpa' sems
82a2(khri brgyad): dpa' chen po shes rab kyi pha rol tu phyin pa la spyod pa thabs la mi mkhas pas/ gal te ngar 'dzin pa dang / nga yir 'dzin par lhung ba'i yid kyis gzungs kyi sgo rnams la gnas na/ de mngon par 'du bgyi ba la spyod pa lags kyi shes rab kyi pha rol tu phyin pa la spyod pa ma lags so/ /
82a3(khri brgyad): de ci'i slad du zhe na/ mngon par 'du bgyi ba la spyod pa'i byang chub sems dpa' sems dpa' chen po ni shes rab kyi pha rol tu phyin pa la sgom pa ma lags/ shes rab kyi pha rol tu phyin pa yongs su 'dzin pa ma lags/ shes rab kyi pha rol tu phyin pa'i rnal 'byor la snyoms par 'jug pa
82a4(khri brgyad): ma lags te/ shes rab kyi pha rol tu phyin pa yongs su rdzogs par ma gyur par rnam pa thams cad mkhyen pa nyid du nges par 'byung bar mi 'gyur ba'i slad du'o/ /bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pa thabs la mi mkhas pas
82a5(khri brgyad): gal te ngar 'dzin pa dang / nga yir 'dzin par lhung ba'i yid kyis de bzhin nyid dang / ma nor ba de bzhin nyid dang / gzhan ma yin pa de bzhin nyid dang / chos nyid dang / chos kyi dbyings dang / chos gnas pa nyid dang / chos skyon med pa nyid dang / yang dag pa'i mtha' la
82a6(khri brgyad): gnas na/ de mngon par 'du bgyi ba la spyod pa lags kyi/ shes rab kyi pha rol tu phyin pa la spyod pa ma lags so/ /de ci'i slad du zhe na/ mngon par 'du bgyi ba la spyod pa'i byang chub sems dpa' sems dpa' chen po ni shes rab kyi pha rol tu phyin pa la sgom pa ma lags/ shes
82a7(khri brgyad): rab kyi pha rol tu phyin pa yongs su 'dzin pa ma lags/ shes rab kyi pha rol tu phyin pa'i rnal 'byor la snyoms par 'jug pa ma lags te/ shes rab kyi pha rol tu phyin pa yongs su rdzogs par ma gyur par rnam pa thams cad mkhyen pa nyid du nges par 'byung bar mi 'gyur ba'i slad du'o/ /
82b1(khri brgyad): de ci'i slad du zhe na/ bcom ldan 'das 'di ltar gzugs ni yongs su bzung ba ma mchis/ tshor ba dang / 'du shes dang / 'du byed rnams dang / rnam par shes pa ni yongs su bzung ba ma mchis pa'i slad du'o/ /de ci'i slad du zhe na/ gzugs kyi yongs su bzung ba ma mchis pa gang lags pa de rang
82b2(khri brgyad): bzhin gyis stong pa nyid lags pas/ gzugs ma lags shing / tshor ba dang / 'du shes dang / 'du byed rnams dang / rnam par shes pa'i yongs su bzung ba ma mchis pa gang lags pa de/ rang bzhin gyis stong pa nyid lags pas rnam par shes pa ma lags pa'i slad du'o/ /
82b3(khri brgyad): yang dag pa'i mtha'i bar ni yongs su bzung ba ma mchis pa lags so/ /de ci'i slad du zhe na/ yang dag pa'i mtha'i yongs su bzung ba ma mchis pa gang lags pa de'i rang bzhin gyis stong pa nyid lags pas yang dag pa'i mtha' ma lags pa'i slad du'o/ /shes rab kyi pha rol tu phyin pa
82b4(khri brgyad): de yang rang bzhin gyis stong pa'i slad du yongs su bzung ba ma mchis pa lags so/ /bcom ldan 'das byang chub sems dpa' sems dpa' chen po shes rab kyi pha rol tu phyin pa la de ltar spyod pas chos thams cad rang bzhin gyis stong par brtag par bgyi ste/ ci nas chos gang la yang
82b5(khri brgyad): yid rnam par rgyu bar mi 'gyur ba de ltar yongs su brtag par bgyi'o/ /bcom ldan 'das 'di ni byang chub sems dpa' sems dpa' chen po'i ting nge 'dzin gyi dkyil 'khor chos thams cad yongs su ma bzung ba zhes bgyi ste/ rgya che ba phul du bgyi ba/ tshad ma mchis pa/ des pa
82b6(khri brgyad): mi 'phrogs pa/ nyan thos dang rang sangs rgyas thams cad dang thun mong ma lags pa ste/ ting nge 'dzin gyi dkyil 'khor de la gnas pa'i byang chub sems dpa' sems dpa' chen po ni rnam pa thams cad mkhyen pa nyid du nges par 'byung bar 'gyur lags so/ /rnam pa thams cad
82b7(khri brgyad): mkhyen pa nyid de yang nang stong pa nyid dang / phyi stong pa nyid dang / phyi nang stong pa nyid dang / stong pa nyid stong pa nyid dang / chen po stong pa nyid dang / don dam pa stong pa nyid dang / 'dus byas stong pa nyid dang / 'dus ma byas stong pa nyid dang / mtha' las 'das pa stong pa nyid dang /
83a1(khri brgyad): thog ma dang tha ma med pa stong pa nyid dang / dor ba med pa stong pa nyid dang / rang bzhin gyis stong pa nyid dang / chos thams cad stong pa nyid dang / rang gi mtshan nyid stong pa nyid dang / mi dmigs pa stong pa nyid dang / dngos po med pa stong pa nyid dang / ngo bo nyid stong pa
83a2(khri brgyad): nyid dang / dngos po med pa'i ngo bo nyid stong pa nyid kyi slad du yongs su bzung ba ma mchis pa lags so/ /de ci'i slad du zhe na/ de ni mtshan mar brjod pa ma lags te/ 'di ltar mtshan ma ni nyon mongs pa lags pa'i slad du'o/ /mtshan ma gang lags zhe na/ gzugs ni mtshan
83a3(khri brgyad): ma lags so/ /tshor ba dang / 'du shes dang / 'du byed rnams dang / rnam par shes pa ni mtshan ma lags so/ /mig ni mtshan ma lags so/ /rna ba dang / sna dang / lce dang / lus dang / yid ni mtshan ma lags so/ /gzugs ni mtshan ma lags so/ /sgra
83a4(khri brgyad): dang / dri dang / ro dang / reg bya dang / chos rnams ni mtshan ma lags so/ /mig gi rnam par shes pa ni mtshan ma lags so/ /rna ba'i rnam par shes pa dang / sna'i rnam par shes pa dang / lce'i rnam par shes pa dang / lus kyi rnam par shes pa dang / yid kyi rnam par
83a5(khri brgyad): shes pa ni mtshan ma lags so/ /mig gi 'dus te reg pa ni mtshan ma lags so/ /rna ba'i 'dus te reg pa dang / sna'i 'dus te reg pa dang / lce'i 'dus te reg pa dang / lus kyi 'dus te reg pa dang / yid kyi 'dus te reg pa ni mtshan ma lags so/ /mig gi
83a6(khri brgyad): 'dus te reg pa las byung ba'i tshor ba ni mtshan ma lags so/ /rna ba'i 'dus te reg pa las byung ba'i tshor ba dang / sna'i 'dus te reg pa las byung ba'i tshor ba dang / lce'i 'dus te reg pa las byung ba'i tshor ba dang / lus kyi 'dus te reg pa las byung ba'i tshor ba dang / yid
83a7(khri brgyad): kyi 'dus te reg pa las byung ba'i tshor ba ni mtshan ma lags so/ /sa'i khams ni mtshan ma lags so/ /chu'i khams dang / me'i khams dang / rlung gi khams dang / nam mkha'i khams dang / rnam par shes pa'i khams ni mtshan ma lags so/ /ma rig pa ni mtshan ma
83b1(khri brgyad): lags so/ /'du byed dang / rnam par shes pa dang / ming dang gzugs dang / skye mched drug dang / reg pa dang / tshor ba dang / sred pa dang / len pa dang / srid pa dang / skye ba dang / rga shi ni mtshan ma lags so/ /dran pa nye bar gzhag pa dang / yang dag par spong
83b2(khri brgyad): ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam dang / pha rol tu phyin pa rnams dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams dang / stong pa
83b3(khri brgyad): nyid dang / mtshan ma ma mchis pa dang / smon pa ma mchis pa dang / mngon par 'du bgyi ba ma mchis pa dang / chos kyi dbyings dang / chos nyid dang / chos skyon med pa nyid dang / ting nge 'dzin gyi sgo dang / gzungs kyi sgo rnams ni mtshan ma lags so/ /yi ge rnams ni mtshan ma
83b4(khri brgyad): lags so/ /gcig brjod pa ni mtshan ma lags so/ /gnyis brjod pa ni mtshan ma lags so/ /tha dad pa brjod pa ni mtshan ma lags so/ /mngon par shes pa ni mtshan ma lags so/ /gzungs kyi sgo dang / ting nge 'dzin gyi sgo thams cad ni mtshan ma lags te/ de ni nyon mongs
83b5(khri brgyad): pa zhes bgyi'o/ /gal te shes rab kyi pha rol tu phyin pa de mtshan mar gzung bar bgyi ba zhig lags na ni kun tu rgyu bzo sbyangs de bstan pa 'dir thams cad mkhyen pa'i ye shes de la dad pa thob par mi 'gyur lags so/ /dad pa gang zhe na/ 'di lta ste shes rab kyi pha rol tu phyin pa la yid
83b6(khri brgyad): ches pa dang / rtog pa dang / mos pa dang / rten pa dang / sems pa dang / 'jal ba dang / dpyod pa ste/ de yang mtshan ma'i tshul du ma lags/ mtshan ma ma mchis pa'i tshul du yang ma lags so/ /de ltar de ni mtshan ma dang / mtshan ma ma mchis pa dang / gzung ba ma
83b7(khri brgyad): mchis par bzung bar bgyi ba lags te/ kun tu rgyu bzo sbyangs kyang thams cad mkhyen pa'i ye shes 'di la mos nas/ dad pas rjes su 'brang bas nyi tshe ba'i shes pas zhugs te/ de zhugs nas gzugs yongs su ma bzung / de bzhin du tshor ba dang / 'du shes dang / 'du byed rnams
84a1(khri brgyad): dang / rnam par shes pa yongs su ma bzung lags so/ /de ci'i slad du zhe na/ 'di ltar des rang gi mtshan nyid kyis stong pa'i chos thams cad la yongs su 'dzin pa po ma dmigs pa'i slad du'o/ /de yang ci'i slad du zhe na/ 'di ltar des shes pa de thob pa dang / mngon
84a2(khri brgyad): par rtogs pa lags par nang du yang dag par rjes su ma mthong / phyi rol tu yang dag par rjes su ma mthong / shes pa de thob pa dang / mngon par rtogs pa lags par phyi nang du yang dag par rjes su ma mthong / shes pa de thob pa dang mngon par rtogs pa lags par gzhan du yang
84a3(khri brgyad): yang dag par rjes su ma mthong ba'i slad du'o/ /de ci'i slad du zhe na/ 'di ltar des gang gis rtogs par bgyid pa dang / gang rtogs par bgyid pa dang / gang rtogs par bgyi ba'i chos de ma dmigs yang dag par rjes su ma mthong ste/ shes pa de gzugs kyi nang du yang dag par
84a4(khri brgyad): rjes su ma mthong / shes pa de tshor ba dang / 'du shes dang / 'du byed rnams dang / rnam par shes pa'i nang du yang dag par rjes su ma mthong / shes pa de gzugs kyi phyi rol tu yang dag par rjes su ma mthong / shes pa de tshor ba dang / 'du shes dang / 'du byed rnams dang /
84a5(khri brgyad): rnam par shes pa'i phyi rol tu yang dag par rjes su ma mthong / shes pa de gzugs kyi nang dang phyi rol tu yang dag par rjes su ma mthong / shes pa de tshor ba dang / 'du shes dang / 'du byed rnams dang / rnam par shes pa'i nang dang phyi rol tu yang dag par rjes su ma mthong / phyi nang
84a6(khri brgyad): stong pa nyid kyi slad du shes pa de gzugs las gzhan du yang dag par rjes su ma mthong / shes pa de tshor ba dang / 'du shes dang / 'du byed rnams dang / rnam par shes pa las gzhan du yang yang dag par rjes su ma mthong ba'i slad du'o/ /de bzhin du shes pa de yang
84a7(khri brgyad): dag pa'i mtha'i bar gyi nang du yang dag par rjes su ma mthong / shes pa de yang dag pa'i mtha'i phyi rol tu yang dag par rjes su ma mthong / shes pa de yang dag pa'i mtha'i phyi nang du yang dag par rjes su ma mthong / phyi nang stong pa nyid kyi slad du shes pa de yang dag pa'i mtha'
84b1(khri brgyad): las gzhan du yang dag par rjes su ma mthong ba'i slad du'o/ /rnam grangs 'di la kun tu rgyu bzo sbyangs mos par gyur te/ de 'dir mos nas dad pas rjes su 'brang bas chos nyid tshad mar bgyi ste/ chos thams cad mi dmigs pa'i slad du/ rnam pa thams cad mkhyen pa nyid kyi ye
84b2(khri brgyad): shes la zhugs par gyur te/ de de ltar mos nas/ des chos gang yang mtshan ma ma mchis par yid la bgyid pa'i slad du chos gang yang yongs su gzung ba ma mchis lags so/ /chos thams cad gzung du ma mchis pa dang / gtang du ma mchis pa'i slad du/ des gang yongs su
84b3(khri brgyad): gzung bar bgyi ba'am gtang bar bgyi ba'i chos gang yang ma dmigs te/ chos thams cad la rlom sems ma mchis pa'i slad du de ni mya ngan las 'das pas kyang rlom sems su 'gyur ba ma mchis lags so/ /bcom ldan 'das chos thams cad yongs su gzung ba ma mchis pa'i
84b4(khri brgyad): slad du gang gzugs yongs su mi 'dzin pa dang / tshor ba dang / 'du shes dang / 'du byed rnams dang / rnam par shes pa yongs su mi 'dzin pa dang / chos thams cad yongs su gzung ba ma mchis pa'i slad du yang dag pa'i mtha'i bar du yongs su mi 'dzin pa de ni gzhan
84b5(khri brgyad): gyi pha rol tu mchi bas byang chub sems dpa' sems dpa' chen po'i shes rab kyi pha rol tu phyin pa lags so/ /de ni smon lam dag yongs su ma rdzogs shing / sangs rgyas kyi chos ma 'dres pa brgyad kyi bar dag yongs su ma rdzogs kyi bar du bar ma dor yongs su mya ngan las
84b6(khri brgyad): mi 'da' lags so/ /de ci'i slad du zhe na/ smon lam de dag smon lam ma lags/ stobs de dag stobs ma lags/ mi 'jigs pa de dag mi 'jigs pa ma lags/ so so yang dag par rig pa de dag so so yang dag par rig pa ma lags shing / sangs rgyas kyi chos ma 'dres pa
84b7(khri brgyad): rnams kyi bar du sangs rgyas kyi chos rnams ma lags te/ de dag ni chos kyang ma lags/ chos ma lags pa yang ma lags pa'i slad du'o/ /bcom ldan 'das chos thams cad yongs su gzung ba ma mchis pa'i slad du gang gzugs yongs su mi 'dzin pa dang / yang dag pa'i mtha'i
85a1(khri brgyad): bar du yongs su mi 'dzin pa de ni gzhan gyi pha rol tu mchi bas/ byang chub sems dpa' sems dpa' chen po'i shes rab kyi pha rol tu phyin pa lags so// //shes rab kyi pha rol tu phyin pa khri brgyad stong pa/ bam po bdun pa/ bcom
85a2(khri brgyad): ldan 'das gzhan yang byang chub sems dpa' sems dpa' chen po shes rab kyi pha rol tu phyin pa la spyod pas/ 'di ltar yongs su brtag par bgyi ste/ shes rab kyi pha rol tu phyin pa 'di ni gang / shes rab kyi pha rol tu phyin pa 'di ni gang gi /shes rab kyi pha rol tu phyin pa 'di ni
85a3(khri brgyad): ci'i phyir shes rab kyi pha rol tu phyin pa 'di ni ci zhig na zhes yongs su brtag par bgyi'o/ /de de ltar yongs su rtog cing / de ltar nges par sems pa'i tshe/ gal te chos ma mchis shing mi dmigs pa gang lags pa de shes rab kyi pha rol tu phyin pa lags par yang dag par rjes su
85a4(khri brgyad): mthong na/ de legs par mthong ba lags te/ bcom ldan 'das 'di ltar chos thams cad ni ma mchis shing mi dmigs pa'i slad du'o/ /de nas tshe dang ldan pa shA ri'i bus/ tshe dang ldan pa rab 'byor la 'di skad ces smras so/ /tshe dang ldan pa rab 'byor chos gang dag med cing
85a5(khri brgyad): mi dmigs pa yin/ rab 'byor gyis smras pa/ tshe dang ldan pa shA ri'i bu nang stong pa nyid dang / phyi stong pa nyid dang / phyi nang stong pa nyid dang / stong pa nyid stong pa nyid dang / chen po stong pa nyid dang / don dam pa stong pa nyid dang / 'dus byas stong pa nyid dang / 'dus ma byas stong
85a6(khri brgyad): pa nyid dang / mtha' las 'das pa stong pa nyid dang / thog ma dang tha ma med pa stong pa nyid dang / dor ba med pa stong pa nyid dang / rang bzhin gyis stong pa nyid dang / chos thams cad stong pa nyid dang / rang gi mtshan nyid stong pa nyid dang / mi dmigs pa stong pa nyid dang / dngos po med pa
85a7(khri brgyad): stong pa nyid dang / ngo bo nyid stong pa nyid dang / dngos po med pa'i ngo bo nyid stong pa nyid kyi phyir/ tshe dang ldan pa shA ri'i bu shes rab kyi pha rol tu phyin pa med cing mi dmigs so/ /bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin
85b1(khri brgyad): pa dang / tshul khrims kyi pha rol tu phyin pa dang / sbyin pa'i pha rol tu phyin pa med cing mi dmigs so/ /tshe dang ldan pa shA ri'i bu nang stong pa nyid kyang med cing mi dmigs so/ /tshe dang ldan pa shA ri'i bu dngos po med pa'i ngo bo nyid stong pa nyid kyi bar yang med cing mi dmigs so/ /tshe dang
85b2(khri brgyad): ldan pa shA ri'i bu nang stong pa nyid dang / dngos po med pa'i ngo bo nyid stong pa nyid kyi bar gyi phyir gzugs med cing mi dmigs so/ /tshe dang ldan pa shA ri'i bu tshor ba dang / 'du shes dang / 'du byed rnams dang / rnam par shes pa med cing mi dmigs so/ /byang chub kyi phyogs kyi
85b3(khri brgyad): chos sum cu rtsa bdun gyi bar du med cing mi dmigs so/ /mngon par shes pa med cing mi dmigs so/ /sangs rgyas kyi chos ma 'dres pa brgyad kyi bar du med cing mi dmigs so/ /tshe dang ldan pa shA ri'i bu de bzhin nyid med cing mi dmigs so/ /tshe dang ldan pa shA ri'i bu chos nyid
85b4(khri brgyad): dang / chos kyi dbyings dang / chos gnas pa nyid dang / chos skyon med pa nyid dang / yang dag pa'i mtha'i bar du med cing mi dmigs so/ /tshe dang ldan pa shA ri'i bu rgyun du zhugs pa yang med cing mi dmigs so/ /tshe dang ldan pa shA ri'i bu dgra bcom pa dang rang sangs rgyas dang byang
85b5(khri brgyad): chub sems dpa' dang / sangs rgyas kyi bar du yang med cing mi dmigs so/ /nang stong pa nyid dang / dngos po med pa'i ngo bo nyid stong pa nyid kyi bar gyi phyir/ thams cad shes pa nyid kyang med cing mi dmigs so/ /lam gyi rnam pa shes pa nyid med cing mi dmigs so/ /tshe dang ldan
85b6(khri brgyad): pa shA ri'i bu rnam pa thams cad mkhyen pa nyid kyang med cing mi dmigs so/ /tshe dang ldan pa shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa gal te sems mi zhum mi 'gong la mi skrag mi dngang zhing dngang bar mi 'gyur na/ byang chub sems
85b7(khri brgyad): dpa' sems dpa' chen po de ni rnam pa thams cad mkhyen pa nyid dang ma bral bar rig par bya'o/ /de nas tshe dang ldan pa shA ri'i bus/ tshe dang ldan pa rab 'byor la 'di skad ces smras so/ /tshe dang ldan pa rab 'byor ci'i phyir/ byang chub sems dpa' sems dpa' chen po rnam pa thams
86a1(khri brgyad): cad mkhyen pa nyid dang ma bral bar rig par bya'o/ /rab 'byor gyis smras pa/ tshe dang ldan pa shA ri'i bu gzugs ni gzugs kyi rang bzhin dang bral ba ste/ byang chub sems dpa' sems dpa' chen po shes rab kyi pha rol tu phyin pa la spyod pas de yang dag pa ji lta ba
86a2(khri brgyad): bzhin du rab tu shes so/ /tshe dang ldan pa shA ri'i bu tshor ba dang / 'du shes dang / 'du byed rnams dang / rnam par shes pa ni rnam par shes pa'i rang bzhin dang bral ba'o/ /tshe dang ldan pa shA ri'i bu sbyin pa'i pha rol tu phyin pa ni sbyin pa'i pha rol tu phyin pa'i rang bzhin dang bral
86a3(khri brgyad): ba'o/ /tshe dang ldan pa shA ri'i bu tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa ni shes rab kyi pha rol tu phyin pa'i rang bzhin dang bral
86a4(khri brgyad): ba'o/ /de bzhin du sbyar te/ tshe dang ldan pa shA ri'i bu sangs rgyas kyi chos ma 'dres pa brgyad ni sangs rgyas kyi chos kyi rang bzhin dang bral ba'o/ /yang dag pa'i mtha' ni yang dag pa'i mtha'i rang bzhin dang bral ba'o/ /shA ri'i bus smras pa/ tshe dang ldan pa rab 'byor
86a5(khri brgyad): gzugs kyi rang bzhin ji lta bu yin/ tshor ba dang / 'du shes dang / 'du byed rnams dang / rnam par shes pa'i rang bzhin ji lta bu yin/ tshe dang ldan pa rab 'byor yang dag pa'i mtha'i bar gyi rang bzhin ji lta bu yin/ rab 'byor gyis smras pa/ tshe dang ldan pa shA ri'i bu gzugs
86a6(khri brgyad): kyi rang bzhin ni dngos po med pa'o/ /tshor ba dang / 'du shes dang / 'du byed rnams dang / rnam par shes pa'i rang bzhin ni dngos po med pa'o/ /tshe dang ldan pa shA ri'i bu yang dag pa'i mtha'i bar gyi rang bzhin ni dngos po med pa ste/ tshe dang ldan pa shA ri'i bu rnam grangs des na/ 'di
86a7(khri brgyad): ltar gzugs ni gzugs kyi rang bzhin dang bral ba'o/ /tshor ba dang / 'du shes dang / 'du byed rnams dang / rnam par shes pa ni rnam par shes pa'i rang bzhin dang bral ba'o/ /de bzhin du yang dag pa'i mtha'i bar ni yang dag pa'i mtha'i rang bzhin dang bral bar rig par bya'o/ /tshe
86b1(khri brgyad): dang ldan pa shA ri'i bu gzhan yang gzugs ni gzugs kyi mtshan nyid dang bral ba'o/ /tshor ba dang / 'du shes dang / 'du byed rnams dang / rnam par shes pa ni rnam par shes pa'i mtshan nyid dang bral ba'o/ /de bzhin du yang dag pa'i mtha'i bar ni yang dag pa'i mtha'i mtshan nyid dang bral
86b2(khri brgyad): ba'o/ /mtshan nyid kyang mtshan nyid kyi rang bzhin dang bral ba'o/ /mtshan nyid kyi rang bzhin yang mtshan nyid kyi rang bzhin dang bral ba'o/ /shA ri'i bus smras pa tshe dang ldan pa rab 'byor byang chub sems dpa' sems dpa' chen po gang bslab pa 'di la slob pa de rnam pa thams cad mkhyen
86b3(khri brgyad): pa nyid du nges par 'byung bar 'gyur ram/ rab 'byor gyis smras pa/ tshe dang ldan pa shA ri'i bu de de bzhin no/ /de de bzhin te/ byang chub sems dpa' sems dpa' chen po gang bslab pa 'di la slob pa de ni rnam pa thams cad mkhyen pa nyid du nges par 'byung bar 'gyur ro/ /de ci'i phyir
86b4(khri brgyad): zhe na/ tshe dang ldan pa shA ri'i bu 'di ltar chos thams cad ma skyes shing byung ba med pa'i phyir ro/ /shA ri'i bus smras pa/ tshe dang ldan pa rab 'byor ci'i phyir chos thams cad ma skyes shing nges par byung ba med pa yin/ rab 'byor gyis smras pa/ tshe dang ldan pa shA ri'i bu gzugs ni
86b5(khri brgyad): gzugs kyis stong ste/ de la skye ba dang nges par 'byung ba mi dmigs so/ /de bzhin du tshor ba dang / 'du shes dang / 'du byed rnams dang / rnam par shes pa ni rnam par shes pas stong ste/ de la skye ba dang 'byung ba mi dmigs so/ /de bzhin du yang dag pa'i mtha'i bar ni yang
86b6(khri brgyad): dag pa'i mthas stong ste/ de la skye ba dang / nges par 'byung ba mi dmigs so/ /tshe dang ldan pa shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni bla na med pa yang dag par rdzogs pa'i byang chub dang nye ba yin no/ /de ji lta ji ltar bla na
86b7(khri brgyad): med pa yang dag par rdzogs pa'i byang chub dang nye bar gyur pa de lta de ltar lus yongs su dag pa dang / ngag yongs su dag pa dang / sems yongs su dag pa dang / mtshan yongs su dag pa thob par 'gyur ro/ /byang chub sems dpa' sems dpa' chen po ji lta ji ltar lus yongs
87a1(khri brgyad): su dag pa dang / ngag yongs su dag pa dang / sems yongs su dag pa dang / mtshan yongs su dag pa thob par 'gyur ba de lta de ltar 'dod chags dang ldan pa'i sems mi bskyed do/ /zhe sdang dang ldan pa dang / gti mug dang ldan pa dang / nga rgyal dang ldan pa
87a2(khri brgyad): dang / sgyu dang g.yo dang ldan pa dang / phrag dog dang / ser sna dang ldan pa dang / chags pa dang ldan pa dang / lta ba dang ldan pa'i sems mi bskyed do/ /de 'dod chags dang ldan pa'i sems mi bskyed cing / zhe sdang dang / gti mug dang / nga rgyal dang / sgyu dang / g.yo
87a3(khri brgyad): dang / phrag dog dang / ser sna dang / chags pa dang / lta ba dang ldan pa'i sems ma bskyed pas nam yang ma'i mngal du mi skye zhing / rtag par rgyun du rdzus te skye bar 'gyur ro/ /sems can yongs su smin par bya ba'i ched ma gtogs par nam yang ngan song rnams su
87a4(khri brgyad): mi skye'o/ /de sems can rnams yongs su smin par byed la/ sangs rgyas kyi zhing yongs su dag par byed cing / sangs rgyas kyi zhing nas sangs rgyas kyi zhing du 'gro ste/ bla na med pa yang dag par rdzogs pa'i byang chub mngon par rdzogs par sangs rgyas kyi bar du nam yang
87a5(khri brgyad): sangs rgyas bcom ldan 'das rnams dang bral bar mi 'gyur ro/ /tshe dang ldan pa shA ri'i bu de lta bas na/ byang chub sems dpa' sems dpa' chen po yon tan dang phan yon de dag thob par 'dod pas/ shes rab kyi pha rol tu phyin pa 'di la brtson pa mi gtang bar spyad par bya
87a6(khri brgyad): ste/ tshe dang ldan pa shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni bla na med pa yang dag par rdzogs pa'i byang chub dang nye ba yin no/ /shes rab kyi pha rol tu phyin pa khri brgyad stong pa las/ kun tu rgyu bzo sbyangs kyi le'u zhes
87a7(khri brgyad): bya ste/ brgyad pa'o// //de nas bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pa gal te thabs la mi mkhas pas
87b1(khri brgyad): gzugs la spyod na mtshan ma la spyod pa lags te/ shes rab kyi pha rol tu phyin pa la spyod pa ma lags so/ /tshor ba dang / 'du shes dang / 'du byed rnams dang / rnam par shes pa la spyod na/ mtshan ma la spyod pa lags te/ shes rab kyi pha rol tu phyin pa la spyod pa ma lags
87b2(khri brgyad): so/ /gal te gzugs la rtag ces bgyi ba'am mi rtag ces bgyi bar spyod na mtshan ma la spyod pa lags te/ shes rab kyi pha rol tu phyin pa la spyod pa ma lags so/ /tshor ba dang / 'du shes dang / 'du byed rnams dang / rnam par shes pa la rtag ces bgyi ba'am mi rtag ces bgyi bar spyod
87b3(khri brgyad): na mtshan ma la spyod pa lags te/ shes rab kyi pha rol tu phyin pa la spyod pa ma lags so/ /gal te gzugs la bde zhes bgyi ba'am sdug bsngal zhes bgyi bar spyod na mtshan ma la spyod pa lags/ gal te tshor ba dang / 'du shes dang / 'du byed rnams dang / rnam par
87b4(khri brgyad): shes pa la bde zhes bgyi ba 'am sdug bsngal zhes bgyi bar spyod na/ mtshan ma la spyod pa lags/ gal te gzugs la bdag ces bgyi ba'am bdag ma mchis zhes bgyi bar spyod na mtshan ma la spyod pa lags/ gal te tshor ba dang / 'du shes dang / 'du byed rnams dang /
87b5(khri brgyad): rnam par shes pa la bdag ces bgyi ba'am/ bdag ma mchis zhes bgyi bar spyod na/ mtshan ma la spyod pa lags/ gal te gzugs la zhi zhes bgyi ba'am/ ma zhi zhes bgyi bar spyod na mtshan ma la spyod pa lags/ gal te tshor ba dang / 'du shes dang / 'du byed rnams dang /
87b6(khri brgyad): rnam par shes pa la zhi zhes bgyi ba'am ma zhi zhes bgyi bar spyod na/ mtshan ma la spyod pa lags/ gal te gzugs la dben zhes bgyi ba'am mi dben zhes bgyi bar spyod na mtshan ma la spyod pa lags/ gal te tshor ba dang / 'du shes dang / 'du byed rnams
87b7(khri brgyad): dang / rnam par shes pa la dben zhes bgyi ba'am mi dben zhes bgyi bar spyod na mtshan ma la spyod pa lags te/ shes rab kyi pha rol tu phyin pa la spyod pa ma lags so/ /bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pa
88a1(khri brgyad): thabs la mi mkhas pas/ gal te byang chub kyi phyogs kyi chos sum cu rtsa bdun la spyod na mtshan ma la spyod pa lags/ de bzhin du mngon par shes pa rnams dang / pha rol tu phyin pa rnams dang / mig lnga dang / stobs rnams dang / mi 'jigs pa rnams
88a2(khri brgyad): dang / sangs rgyas kyi chos ma 'dres pa rnams kyi bar dag la spyod na mtshan ma la spyod pa lags te/ shes rab kyi pha rol tu phyin pa la spyod pa ma lags so/ /bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pa gal te 'di snyam du
88a3(khri brgyad): bdag ni/ shes rab kyi pha rol tu phyin pa la spyod do snyam du sems na/ dmigs pa la spyod pa lags te/ byang chub sems dpa' sems dpa' chen po de ni mtshan ma nyid la spyod pa lags so/ /bcom ldan 'das byang chub sems dpa' sems dpa' chen po gal te 'di snyam du gang
88a4(khri brgyad): de ltar spyod pa de ni shes rab kyi pha rol tu phyin pa la spyod pa yin/ de ni shes rab kyi pha rol tu phyin pa la sgom pa yin no snyam du sems na/ de mtshan ma nyid la spyod pa lags te/ de ni byang chub sems dpa' sems dpa' chen po'i thabs la mi mkhas par rig par bgyi ba lags so/ /
88a5(khri brgyad): shA ri'i bus smras pa/ tshe dang ldan pa rab 'byor ci'i phyir 'di byang chub sems dpa' sems dpa' chen po'i thabs la mi mkhas par rig par bya ba yin/ rab 'byor gyis smras pa/ tshe dang ldan pa shA ri'i bu byang chub sems dpa' sems dpa' chen po shes rab kyi pha rol tu phyin pa
88a6(khri brgyad): la spyod pa 'di ltar gzugs la gnas shing kun tu shes te mos/ tshor ba dang / 'du shes dang / 'du byed rnams dang / rnam par shes pa la gnas shing kun tu shes te mos na/ de gzugs mngon par 'du byed pa la spyod pa yin/ tshor ba dang / 'du shes dang / 'du byed
88a7(khri brgyad): rnams dang / rnam par shes pa mngon par 'du byed pa la spyod pa yin te/ de ni de'i skye ba dang / rga ba dang / na ba dang / 'chi ba dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa byed pa yin no/ /zhes kho bo smra'o/ /
88b1(khri brgyad): gzhan yang byang chub sems dpa' sems dpa' chen po shes rab kyi pha rol tu phyin pa la spyod pa thabs la mi mkhas pas/ gal te mig la gnas shing kun tu shes te mos/ rna ba dang / sna dang / lce dang / lus dang / yid la gnas shing kun tu shes te mos/ gzugs
88b2(khri brgyad): la gnas shing kun tu shes te mos/ sgra dang / dri dang / ro dang / reg bya dang / chos la gnas shing kun tu shes te mos/ mig gi rnam par shes pa la gnas shing kun tu shes te mos/ rna ba'i rnam par shes pa dang / sna'i rnam par shes pa dang / lce'i rnam par shes pa
88b3(khri brgyad): dang / lus kyi rnam par shes pa dang / yid kyi rnam par shes pa la gnas shing kun tu shes te mos/ gal te mig gi 'dus te reg pa la gnas shing kun tu shes te mos/ gal te rna ba dang / sna dang / lce dang / lus dang / yid kyi 'dus te reg pa la gnas shing
88b4(khri brgyad): kun tu shes te mos/ gal te mig gi 'dus te reg pa'i rkyen gyis byung ba'i tshor ba bde ba'am/ sdug bsngal ba'am/ sdug bsngal ba yang ma yin/ bde ba yang ma yin pa la gnas shing kun tu shes te mos/ gal te rna ba dang / sna dang / lce dang / lus dang / yid
88b5(khri brgyad): kyi 'dus te reg pa'i rkyen gyis byung ba'i tshor ba bde ba'am/ sdug bsngal ba'am/ sdug bsngal ba yang ma yin/ bde ba yang ma yin pa la gnas shing kun tu shes te mos/ gal te byang chub kyi phyogs kyi chos sum cu rtsa bdun la gnas shing kun tu shes te mos/ mig lnga
88b6(khri brgyad): dang / mngon par shes pa drug dang / pha rol tu phyin pa drug dang / mi 'jigs pa bzhi dang / tshad med pa bzhi dang / bsam gtan bzhi dang / gzugs med pa'i snyoms par 'jug pa bzhi dang / de bzhin gshegs pa'i stobs bcu la gnas shing kun tu shes te
88b7(khri brgyad): mos/ sangs rgyas kyi chos ma 'dres pa brgyad la gnas shing kun tu shes te mos/ dgra bcom pa nyid dang / rang sangs rgyas dang / byang chub sems dpa' dang / sangs rgyas kyi chos rnams la gnas shing kun tu shes te mos na/ mngon par 'du byed pa la spyod pa
89a1(khri brgyad): yin te/ mngon par 'du byed pa la spyod pa ni skye ba dang / rga ba dang / na ba dang / 'chi ba dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa dag las yongs su mi thar zhing / sdug bsngal la sogs pa
89a2(khri brgyad): las yongs su mi 'grol lo/ /zhes kho bo smra'o/ /tshe dang ldan pa shA ri'i bu byang chub sems dpa' de ni nyan thos kyi sa'am/ rang sangs rgyas kyis mngon sum du bya ba'i skal ba yang med na/ de bla na med pa yang dag par rdzogs pa'i byang chub mngon par rdzogs par 'tshang rgya
89a3(khri brgyad): bar lta ga la 'gyur te/ de ni gnas med do/ /tshe dang ldan pa shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni thabs la mi mkhas par rig par bya'o/ /shA ri'i bus smras pa/ tshe dang ldan pa rab 'byor byang chub sems dpa' sems
89a4(khri brgyad): dpa' chen po shes rab kyi pha rol tu phyin pa la ji ltar spyod na/ thabs mkhas par rig par bya/ rab 'byor gyis smras pa/ tshe dang ldan pa shA ri'i bu byang chub sems dpa' sems dpa' chen po shes rab kyi pha rol tu phyin pa la spyod pa gang gi tshe/ gzugs la mi spyod/ tshor ba dang /
89a5(khri brgyad): 'du shes dang / 'du byed rnams dang / rnam par shes pa la mi spyod/ gzugs kyi mtshan ma la mi spyod/ tshor ba dang / 'du shes dang / 'du byed rnams dang / rnam par shes pa'i mtshan ma la mi spyod/ gzugs rtag ces bya bar mi spyod/ de bzhin du gzugs mi rtag ces
89a6(khri brgyad): bya ba dang / bde zhes bya ba dang / sdug bsngal zhes bya ba dang / bdag ces bya ba dang / bdag med ces bya ba dang / zhi zhes bya ba dang / ma zhi zhes bya bar mi spyod/ tshor ba dang / 'du shes dang / 'du byed rnams dang / rnam par shes pa rtag ces bya ba dang / mi rtag ces
89a7(khri brgyad): bya ba dang / bde zhes bya ba dang / sdug bsngal zhes bya ba dang / bdag ces bya ba dang / bdag med ces bya ba dang / zhi zhes bya ba dang / ma zhi zhes bya bar mi spyod/ gzugs stong zhes bya bar mi spyod/ mi stong zhes bya ba dang / mtshan ma yod ces bya ba dang / mtshan ma med
89b1(khri brgyad): ces bya ba dang / smon pa yod ces bya ba dang / smon pa med ces bya bar mi spyod/ tshor ba dang / 'du shes dang / 'du byed rnams dang / rnam par shes pa stong zhes bya bar mi spyod/ mi stong zhes bya ba dang / mtshan ma yod ces bya ba dang / mtshan ma med ces bya ba dang /
89b2(khri brgyad): smon pa yod ces bya ba dang / smon pa med ces bya bar mi spyod/ gzugs dben zhes bya bar mi spyod/ mi dben zhes bya bar mi spyod/ tshor ba dang / 'du shes dang / 'du byed rnams dang / rnam par shes pa dben zhes bya bar mi spyod/ mi dben zhes bya bar mi spyod na/ tshe dang
89b3(khri brgyad): ldan pa shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni thabs la mkhas par rig par bya'o/ /de ci'i phyir zhe na/ tshe dang ldan pa shA ri'i bu 'di ltar gzugs kyi stong pa nyid gang yin pa de ni gzugs ma yin/ stong pa nyid las gud
89b4(khri brgyad): na yang gzugs med/ gzugs las gud na yang stong pa nyid med de/ gzugs nyid kyang stong pa nyid yin la stong pa nyid kyang gzugs yin pa dang / tshor ba dang / 'du shes dang / 'du byed rnams dang / rnam par shes pa'i stong pa nyid gang yin pa de yang rnam par shes pa ma yin/
89b5(khri brgyad): stong pa nyid las gud na yang rnam par shes pa med/ rnam par shes pa las gud na yang stong pa nyid med de/ rnam par shes pa nyid kyang stong pa nyid yin la stong pa nyid kyang rnam par shes pa yin pa'i phyir ro/ /tshe dang ldan pa shA ri'i bu de bzhin du/ khams rnams dang / skye mched rnams
89b6(khri brgyad): dang / rten cing 'brel par 'byung ba rnams dang / byang chub kyi phyogs kyi chos sum cu rtsa bdun dang / pha rol tu phyin pa rnams dang / mngon par shes pa rnams dang / de bzhin gshegs pa'i stobs rnams dang / mi 'jigs pa rnams dang / so so yang dag par rig pa rnams
89b7(khri brgyad): dang / sangs rgyas kyi chos ma 'dres pa rnams kyi bar gyi stong pa nyid gang yin pa de dag ni sangs rgyas kyi chos rnams ma yin/ stong pa nyid las gud na yang sangs rgyas kyi chos rnams med/ sangs rgyas kyi chos rnams las gud na yang stong pa nyid med de/ stong pa nyid kyang sangs
90a1(khri brgyad): rgyas kyi chos rnams yin la/ sangs rgyas kyi chos rnams kyang stong pa nyid yin pa'i phyir te/ tshe dang ldan pa shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni thabs la mkhas par rig par bya'o/ /tshe dang
90a2(khri brgyad): ldan pa shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni/ bla na med pa yang dag par rdzogs pa'i byang chub mngon par rdzogs par 'tshang rgya ba'i skal ba yod pa yin no/ /shes rab kyi pha rol tu phyin pa la spyod pa de gal te
90a3(khri brgyad): chos 'ga' zhig khas len na/ shes rab kyi pha rol tu phyin pa la spyod pa ma yin no/ /khas mi len na yang shes rab kyi pha rol tu phyin pa la spyod pa ma yin no/ /khas len kyang len la/ khas mi len kyang mi len na yang shes rab kyi pha rol tu phyin pa la spyod pa ma yin no/ /khas
90a4(khri brgyad): len pa yang ma yin/ khas mi len pa yang ma yin na yang shes rab kyi pha rol tu phyin pa la spyod pa ma yin no/ /shA ri'i bus smras pa/ tshe dang ldan pa rab 'byor byang chub sems dpa' sems dpa' chen po shes rab kyi pha rol tu phyin pa la spyod pas ci'i phyir khas mi len/ rab 'byor
90a5(khri brgyad): gyis smras pa/ tshe dang ldan pa shA ri'i bu 'di ltar shes rab kyi pha rol tu phyin pa ngo bo nyid med cing mi dmigs pa'i phyir ro/ /de ci'i phyir zhe na/ tshe dang ldan pa shA ri'i bu 'di ltar shes rab kyi pha rol tu phyin pa dngos po med pa'i phyir te/ rnam grangs des na/ byang chub sems dpa'
90a6(khri brgyad): sems dpa' chen po shes rab kyi pha rol tu phyin pa la spyod pa ni/ spyod do zhes bya bar khas mi len/ mi spyod do zhes bya bar khas mi len/ spyod kyang spyod la/ mi spyod kyang mi spyod do zhes bya bar khas mi len/ spyod pa yang ma yin/ mi spyod pa yang ma yin no zhes bya bar khas mi len
90a7(khri brgyad): to/ /de ci'i phyir zhe na/ 'di ltar des chos thams cad dngos po med pa'i rang bzhin du khong du chud cing ma blangs pa'i phyir te/ de ltar slob pa'i byang chub sems dpa' sems dpa' chen po de ni rnam pa thams cad mkhyen pa nyid dang nye ba yin no/ /rnam pa thams cad mkhyen pa nyid de
90b1(khri brgyad): yang chos thams cad dngos po med pa'i ngo bo nyid du mnyam pa nyid kyi phyir gnyis su med cing gnyis su dbyer med de/ de ni byang chub sems dpa' sems dpa' chen po rnams kyi ting nge 'dzin chos thams cad skye ba med pa zhes bya ste/ rgya che ba phul du bya ba/ tshad med pa/ nges pa/ mi
90b2(khri brgyad): 'phrogs pa/ nyan thos dang / rang sangs rgyas thams cad dang thun mong ma yin pa ste/ ting nge 'dzin 'dis gnas pa'i byang chub sems dpa' sems dpa' chen po ni myur du bla na med pa yang dag par rdzogs pa'i byang chub mngon par rdzogs par 'tshang rgya'o/ /shA ri'i bus smras pa/
90b3(khri brgyad): tshe dang ldan pa rab 'byor ting nge 'dzin 'di kho nas gnas pa'i byang chub sems dpa' sems dpa' chen po myur du bla na med pa yang dag par rdzogs pa'i byang chub mngon par rdzogs par 'tshang rgya 'am/ 'on te ting nge 'dzin gzhan dag gis kyang 'gyur/ rab 'byor gyis smras pa/ tshe dang
90b4(khri brgyad): ldan pa shA ri'i bu ting nge 'dzin gzhan dag gis gnas pas kyang / byang chub sems dpa' sems dpa' chen po myur du bla na med pa yang dag par rdzogs pa'i byang chub mngon par rdzogs par 'tshang rgya'o/ /shA ri'i bus smras pa/ tshe dang ldan pa rab 'byor ting nge 'dzin gzhan dag gis
90b5(khri brgyad): gnas pas/ byang chub sems dpa' sems dpa' chen po myur du bla na med pa yang dag par rdzogs pa'i byang chub mngon par rdzogs par 'tshang rgya ba de dag gang yin/ rab 'byor gyis smras pa/ tshe dang ldan pa shA ri'i bu byang chub sems dpa' sems dpa' chen po rnams kyi ting nge
90b6(khri brgyad): 'dzin dpa' bar 'gro ba zhes bya ba yod de/ ting nge 'dzin des gnas pa'i byang chub sems dpa' sems dpa' chen po ni myur du bla na med pa yang dag par rdzogs pa'i byang chub mngon par rdzogs par 'tshang rgya'o/ /de bzhin du rin chen phyag rgya zhes bya ba'i ting nge 'dzin dang / seng ge rnam
90b7(khri brgyad): par rtse ba zhes bya ba'i ting nge 'dzin dang / zla ba bzang po zhes bya ba'i ting nge 'dzin dang / zla ba'i rgyal mtshan tog ces bya ba'i ting nge 'dzin dang / chos thams cad las shin tu 'phags pa zhes bya ba'i ting nge 'dzin dang / chos thams cad kyi phyag rgya zhes bya ba'i ting nge 'dzin dang / spyi
91a1(khri brgyad): gtsug rnam par lta ba zhes bya ba'i ting nge 'dzin dang / chos kyi dbyings su nges pa zhes bya ba'i ting nge 'dzin dang / nges pa'i rgyal mtshan tog ces bya ba'i ting nge 'dzin dang / rdo rje rin po che zhes bya ba'i ting nge 'dzin dang / chos thams cad la 'jug pa'i phyag rgya zhes bya
91a2(khri brgyad): ba'i ting nge 'dzin dang / ting nge 'dzin gyi rgyal po la shin tu gnas pa zhes bya ba'i ting nge 'dzin dang / 'od zer rab tu 'gyed pa zhes bya ba'i ting nge 'dzin dang / dpung bkod pa zhes bya ba'i ting nge 'dzin dang / mnyam par gzhag pa'i gnas la gnas pa zhes bya ba'i ting nge 'dzin dang /
91a3(khri brgyad): rgyal po'i phyag rgya zhes bya ba'i ting nge 'dzin dang / brtson 'grus kyi stobs zhes bya ba'i ting nge 'dzin dang / yang dag par 'phags pa zhes bya ba'i ting nge 'dzin dang / nges pa'i tshig la gdon mi za bar 'jug pa zhes bya ba'i ting nge 'dzin dang / tshig la 'jug pa zhes bya ba'i ting nge
91a4(khri brgyad): 'dzin dang / phyogs la rnam par lta ba zhes bya ba'i ting nge 'dzin dang / phyag rgya yongs su 'dzin pa zhes bya ba'i ting nge 'dzin dang / brjed pa med pa zhes bya ba'i ting nge 'dzin dang / chos thams cad yang dag par 'du ba rgya mtsho zhes bya ba'i ting nge 'dzin dang / nam mkha' khyab par byed
91a5(khri brgyad): pa zhes bya ba'i ting nge 'dzin dang / rdo rje'i dkyil 'khor zhes bya ba'i ting nge 'dzin dang / rgyal mtshan gyi rtse mo'i dpung rgyan zhes bya ba'i ting nge 'dzin dang / dbang po tog ces bya ba'i ting nge 'dzin dang / rgyun gyi rjes su song ba zhes bya ba'i ting nge 'dzin dang / seng ge rnam par bsgyings pa
91a6(khri brgyad): zhes bya ba'i ting nge 'dzin dang / snrel zhi zhes bya ba'i ting nge 'dzin dang / rin po che spong ba zhes bya ba'i ting nge 'dzin dang / rnam par snang ba zhes bya ba'i ting nge 'dzin dang / tshol ba med pa zhes bya ba'i ting nge 'dzin dang / gnas la rten pa med pa zhes bya ba'i ting nge 'dzin dang /
91a7(khri brgyad): sems med pa zhes bya ba'i ting nge 'dzin dang / dri ma med pa'i sgron ma zhes bya ba'i ting nge 'dzin dang / 'od mtha' yas pa zhes bya ba'i ting nge 'dzin dang / 'od byed pa zhes bya ba'i ting nge 'dzin dang / kun tu snang ba zhes bya ba'i ting nge 'dzin dang / dag pa dam pa zhes bya ba'i ting nge
91b1(khri brgyad): 'dzin dang / 'od dri ma med pa zhes bya ba'i ting nge 'dzin dang / dga' ba byed pa zhes bya ba'i ting nge 'dzin dang / glog gi sgron ma zhes bya ba'i ting nge 'dzin dang / zad mi shes pa zhes bya ba'i ting nge 'dzin dang / mi pham pa zhes bya ba'i ting nge 'dzin dang / gzi brjid yod pa zhes bya ba'i ting
91b2(khri brgyad): nge 'dzin dang / zad pa dang bral ba zhes bya ba'i ting nge 'dzin dang / mi g.yo ba zhes bya ba'i ting nge 'dzin dang / 'gyur ba med pa zhes bya ba'i ting nge 'dzin dang / nyi ma'i sgron ma zhes bya ba'i ting nge 'dzin dang / zla ba dri ma med pa zhes bya ba'i ting nge 'dzin dang / shes rab sgron ma zhes bya
91b3(khri brgyad): ba'i ting nge 'dzin dang / snang ba dag pa zhes bya ba'i ting nge 'dzin dang / snang ba byed pa zhes bya ba'i ting nge 'dzin dang / bya ba byed pa zhes bya ba'i ting nge 'dzin dang / ye shes tog ces bya ba'i ting nge 'dzin dang / rdo rje lta bu zhes bya ba'i ting nge 'dzin dang / sems gnas pa zhes bya
91b4(khri brgyad): ba'i ting nge 'dzin dang / kun tu snang ba zhes bya ba'i ting nge 'dzin dang / rab tu gnas pa zhes bya ba'i ting nge 'dzin dang / rin chen mtha' zhes bya ba'i ting nge 'dzin dang / chos dam pa'i phyag rgya zhes bya ba'i ting nge 'dzin dang / chos thams cad mnyam pa nyid ces bya ba'i ting nge 'dzin
91b5(khri brgyad): dang / dga' ba spong ba zhes bya ba'i ting nge 'dzin dang / chos kyis 'phags zhing rdzogs pa zhes bya ba'i ting nge 'dzin dang / rnam par 'thor ba zhes bya ba'i ting nge 'dzin dang / chos thams cad kyi tshig rab tu 'byed pa zhes bya ba'i ting nge 'dzin dang / yi ge mnyam par 'god pa zhes bya ba'i ting
91b6(khri brgyad): nge 'dzin dang / yi ge dang bral ba zhes bya ba'i ting nge 'dzin dang / dmigs pa gcod pa zhes bya ba'i ting nge 'dzin dang / 'gyur ba med pa zhes bya ba'i ting nge 'dzin dang / rnam pa med pa zhes bya ba'i ting nge 'dzin dang / ming nges par 'jug pa zhes bya ba'i ting nge 'dzin dang / gnas med par
91b7(khri brgyad): spyod pa zhes bya ba'i ting nge 'dzin dang / rab rib med pa zhes bya ba'i ting nge 'dzin dang / spyod pa dang ldan pa zhes bya ba'i ting nge 'dzin dang / g.yo ba med pa zhes bya ba'i ting nge 'dzin dang / yul las rgal ba zhes bya ba'i ting nge 'dzin dang / yon tan thams cad kyi tshogs su gyur pa zhes bya ba'i
92a1(khri brgyad): ting nge 'dzin dang / sems med par gnas pa zhes bya ba'i ting nge 'dzin dang / dge ba'i me tog rgyas shing dag pa zhes bya ba'i ting nge 'dzin dang / byang chub kyi yan lag yod pa zhes bya ba'i ting nge 'dzin dang / spobs pa mtha' yas pa zhes bya ba'i ting nge 'dzin dang /
92a2(khri brgyad): mi mnyam pa dang mnyam pa zhes bya ba'i ting nge 'dzin dang / chos thams cad las 'da' ba zhes bya ba'i ting nge 'dzin dang / yongs su gcod pa zhes bya ba'i ting nge 'dzin dang / nem nur rnam par sel ba zhes bya ba'i ting nge 'dzin dang / gnas su bya ba med pa zhes bya ba'i ting nge 'dzin dang /
92a3(khri brgyad): bkod pa gcig pa zhes bya ba'i ting nge 'dzin dang / rnam pa mngon par sgrub pa zhes bya ba'i ting nge 'dzin dang / rnam pa gcig tu gyur pa zhes bya ba'i ting nge 'dzin dang / rnam pa dor ba med pa zhes bya ba'i ting nge 'dzin dang / rtogs pas srid pa'i mun pa thams cad dang bral ba zhes bya ba'i ting nge
92a4(khri brgyad): 'dzin dang / brda dang sgra thams cad la 'jug pa zhes bya ba'i ting nge 'dzin dang / sgra dbyangs kyi yi ge thams cad dang bral ba zhes bya ba'i ting nge 'dzin dang / me sgron zhes bya ba'i ting nge 'dzin dang / mtshan nyid yongs su sbyong ba zhes bya ba'i ting nge 'dzin dang / bzod pa rnyog pa med pa zhes
92a5(khri brgyad): bya ba'i ting nge 'dzin dang / rnam pa thams cad kyi mchog dang ldan pa zhes bya ba'i ting nge 'dzin dang / bde ba dang sdug bsngal thams cad la mngon par dga' ba med pa zhes bya ba'i ting nge 'dzin dang / zad mi shes pa'i za ma tog ces bya ba'i ting nge 'dzin dang / gzungs kyi blo gros zhes bya ba'i
92a6(khri brgyad): ting nge 'dzin dang / yang dag pa dang log pa thams cad yang dag par sel ba zhes bya ba'i ting nge 'dzin dang / 'gal ba dang 'gog pa thams cad yang dag par zhi ba zhes bya ba'i ting nge 'dzin dang / 'thun pa dang 'gal ba med pa zhes bya ba'i ting nge 'dzin dang / 'od dri ma med pa zhes bya ba'i ting
92a7(khri brgyad): nge 'dzin dang / snying po dang ldan pa zhes bya ba'i ting nge 'dzin dang / zla ba nya ba'i 'od dri ma med pa zhes bya ba'i ting nge 'dzin dang / glog gi 'od ces bya ba'i ting nge 'dzin dang / bkod pa chen po zhes bya ba'i ting nge 'dzin dang / 'jig rten thams cad du 'od byed pa zhes bya ba'i ting nge 'dzin dang /
92b1(khri brgyad): ting nge 'dzin mnyam pa nyid ces bya ba'i ting nge 'dzin dang / rdul med cing rdul dang bral ba'i tshul dang ldan pa zhes bya ba'i ting nge 'dzin dang / sgra med pa dang sgra dang bcas pa thams cad yang dag par 'du ba zhes bya ba'i ting nge 'dzin dang / nyon mongs pa med par yang dag par 'du ba zhes bya ba'i
92b2(khri brgyad): ting nge 'dzin dang / gnas la brten pa med pa la brtson pa zhes bya ba'i ting nge 'dzin dang / de bzhin nyid la gnas shing sems med pa zhes bya ba'i ting nge 'dzin dang / lus kyi skyon yang dag par sel ba zhes bya ba'i ting nge 'dzin dang / ngag gi skyon rnam par 'jig pas nam mkha' ltar gyur
92b3(khri brgyad): pa zhes bya ba'i ting nge 'dzin dang / nam mkha' ltar chags pa med pas rnam par grol zhing gos pa med pa zhes bya ba'i ting nge 'dzin dag yod de/ ting nge 'dzin de dag gis gnas pa'i byang chub sems dpa' sems dpa' chen po ni myur du bla na med pa yang dag par rdzogs pa'i byang chub mngon par
92b4(khri brgyad): rdzogs par 'tshang rgya'o/ /tshe dang ldan pa shA ri'i bu de dag ni byang chub sems dpa' sems dpa' chen po'i ting nge 'dzin te/ ting nge 'dzin de dag gis gnas pa'i byang chub sems dpa' sems dpa' chen po ni myur du bla na med pa yang dag par rdzogs pa'i byang chub mngon par rdzogs par 'tshang rgya
92b5(khri brgyad): ste/ gang la bslabs pas byang chub sems dpa' sems dpa' chen po rnams myur du bla na med pa yang dag par rdzogs pa'i byang chub mngon par rdzogs par 'tshang rgya ba'i ting nge 'dzin gyi sgo dang / gzungs kyi sgo tshad med grangs med pa gzhan dag kyang yod do/ /de nas sangs rgyas kyi mthus
92b6(khri brgyad): tshe dang ldan pa rab 'byor gyis yang 'di skad ces smras so/ /tshe dang ldan pa shA ri'i bu a la la byang chub sems dpa' sems dpa' chen po gang ting nge 'dzin de dag gis gnas pa de ni sngon gyi de bzhin gshegs pa dgra bcom pa yang dag par rdzogs pa'i sangs rgyas rnams kyis kyang bla na
92b7(khri brgyad): med pa yang dag par rdzogs pa'i byang chub tu lung bstan cing / da ltar phyogs bcu'i 'jig rten gyi khams gang gA'i klung gi bye ma snyed dag na/ de bzhin gshegs pa dgra bcom pa yang dag par rdzogs pa'i sangs rgyas gang dag bzhugs te/ 'tsho zhing gzhes pa'i de bzhin gshegs
93a1(khri brgyad): pa dgra bcom pa yang dag par rdzogs pa'i sangs rgyas de dag gis kyang / byang chub sems dpa' sems dpa' chen po de lung ston par rig par bya ste/ ting nge 'dzin de dag gis gnas pa des ni ting nge 'dzin kyang yang dag par rjes su mi mthong ngo / /bdag ni
93a2(khri brgyad): snyoms par zhugs so/ /bdag ni snyoms par 'jug go/ /bdag ni snyoms par 'jug par 'gyur ro zhes bya bar ting nge 'dzin des rlom sems su 'gyur ba yang med de/ byang chub sems dpa' sems dpa' chen po de la rnam par rtog pa de dag thams cad med cing mi 'byung ngo / /
93a3(khri brgyad): shA ri'i bus smras pa/ tshe dang ldan pa rab 'byor ci ting nge 'dzin de dag la gnas pa'i byang chub sems dpa' sems dpa' chen po la de bzhin gshegs pa dgra bcom pa yang dag par rdzogs pa'i sangs rgyas rnams kyis lung bstan du yod dam/ rab 'byor gyis smras pa/ tshe dang
93a4(khri brgyad): ldan pa shA ri'i bu de ni med do/ /de ci'i phyir zhe na/ tshe dang ldan pa shA ri'i bu shes rab kyi pha rol tu phyin pa yang gzhan la/ ting nge 'dzin kyang gzhan zhing / byang chub sems dpa' yang gzhan zhes bya ba med kyi/ byang chub sems dpa' nyid kyang ting nge 'dzin yin la ting nge
93a5(khri brgyad): 'dzin nyid kyang byang chub sems dpa' yin pa'i phyir ro/ /shA ri'i bus smras pa/ tshe dang ldan pa rab 'byor gal te chos thams cad mnyam pa nyid kyi phyir ting nge 'dzin kyang gzhan ma yin la/ byang chub sems dpa' yang gzhan ma yin/ byang chub sems dpa' yang gzhan
93a6(khri brgyad): ma yin la/ ting nge 'dzin kyang gzhan ma yin te/ ting nge 'dzin nyid kyang byang chub sems dpa' yin byang chub sems dpa' nyid kyang ting nge 'dzin yin na/ ting nge 'dzin bstan par nus sam/ rab 'byor gyis smras pa/ tshe dang ldan pa shA ri'i bu de ni ma yin no/ /shA ri'i bus smras pa/
93a7(khri brgyad): tshe dang ldan pa rab 'byor rigs kyi bu des ci ting nge 'dzin de dag kun tu shes sam/ rab 'byor gyis smras pa/ tshe dang ldan pa shA ri'i bu kun tu shes pa med do/ /shA ri'i bus smras pa/ tshe dang ldan pa rab 'byor ci ltar kun tu shes pa med/ rab 'byor gyis smras pa/ tshe dang ldan pa shA
93b1(khri brgyad): ri'i bu ji ltar rnam par rtog par mi byed pa ltar ro/ /shA ri'i bus smras pa/ ji ltar rnam par rtog par mi byed/ rab 'byor gyis smras pa/ chos thams cad med pa'i phyir de ltar ting nge 'dzin de dag la rnam par rtog par mi byed de/ tshe dang ldan pa shA ri'i bu rnam grangs des na/ rigs kyi
93b2(khri brgyad): bu des ting nge 'dzin de dag rnam par mi shes shing / kun tu mi shes so/ /shA ri'i bus smras pa/ tshe dang ldan pa rab 'byor ci'i phyir na/ des rnam par mi shes shing kun tu mi shes/ rab 'byor gyis smras pa/ tshe dang ldan pa shA ri'i bu ting nge 'dzin de dang / byang chub sems dpa' sems
93b3(khri brgyad): dpa' chen po de med pa nyid kyi phyir/ rnam par mi shes shing kun tu mi shes so/ /de nas bcom ldan 'das kyis tshe dang ldan pa rab 'byor la legs so zhes bya ba byin te/ rab 'byor ji ltar ngas nyan thos nyon mongs pa med par gnas pa rnams kyi mchog tu bstan pa khyod kyis bshad pa ni de
93b4(khri brgyad): yin te/ tshig de dag legs par smras pa ni legs so/ /legs so/ /rab 'byor byang chub sems dpa' sems dpa' chen pos kyang shes rab kyi pha rol tu phyin pa la de ltar bslab par bya'o/ /bsam gtan gyi pha rol tu phyin pa dang / brtson 'grus kyi pha rol tu phyin pa dang /
93b5(khri brgyad): bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa la de ltar bslab par bya'o/ /de bzhin du byang chub kyi phyogs kyi chos sum cu rtsa bdun po dag la bslab par bya'o/ /sangs rgyas kyi chos ma 'dres pa brgyad kyi bar dag la yang de ltar
93b6(khri brgyad): bslab par bya'o/ /de nas bcom ldan 'das la tshe dang ldan pa shA ri'i bus 'di skad ces gsol to/ /bcom ldan 'das byang chub sems dpa' sems dpa' chen po de ltar slob pa shes rab kyi pha rol tu phyin pa la slob pa lags sam/ bcom ldan 'das kyis bka' stsal pa/ shA ri'i
93b7(khri brgyad): bu byang chub sems dpa' sems dpa' chen po de ltar slob pa ni shes rab kyi pha rol tu phyin pa la slob pa yin te/ de yang mi dmigs pa'i tshul gyis slob bo/ /de bzhin du bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin
94a1(khri brgyad): pa dang / tshul khrims kyi pha rol tu phyin pa dang / sbyin pa'i pha rol tu phyin pa la slob ste/ de yang mi dmigs pa'i tshul gyis slob bo/ /de bzhin du byang chub kyi phyogs kyi chos sum cu rtsa bdun po dag la slob ste/ de yang mi dmigs pa'i tshul gyis slob bo/ /
94a2(khri brgyad): de bzhin du sangs rgyas kyi chos ma 'dres pa rnams kyi bar la slob ste/ de yang mi dmigs pa'i tshul gyis slob bo/ /de nas bcom ldan 'das la tshe dang ldan pa shA ri'i bus 'di skad ces gsol to/ /bcom ldan 'das de ltar slob pa'i byang chub sems dpa' sems dpa' chen po shes
94a3(khri brgyad): rab kyi pha rol tu phyin pa la mi dmigs pa'i tshul gyis slob pa lags sam/ bcom ldan 'das kyis bka' stsal pa/ shA ri'i bu de ltar slob pa'i byang chub sems dpa' sems dpa' chen po ni shes rab kyi pha rol tu phyin pa la mi dmigs pa'i tshul gyis slob pa yin no/ /shA ri'i bus
94a4(khri brgyad): gsol pa/ bcom ldan 'das ci zhig mi dmigs pa lags/ bcom ldan 'das kyis bka' stsal pa/ shA ri'i bu shin tu rnam par dag pa'i phyir bdag mi dmigs so/ /shes pa po dang / mthong ba po'i bar dag mi dmigs so/ /shin tu rnam par dag pa'i phyir/ phung po
94a5(khri brgyad): dang / khams dang / skye mched dang / rten cing 'brel par 'byung ba mi dmigs so/ /shin tu rnam par dag pa'i phyir sdug bsngal mi dmigs so/ /shin tu rnam par dag pa'i phyir kun 'byung ba dang / 'gog pa dang / lam mi dmigs so/ /shin tu rnam par dag pa'i
94a6(khri brgyad): phyir/ 'dod pa'i khams dang / gzugs kyi khams dang / gzugs med pa'i khams mi dmigs so/ /shin tu rnam par dag pa'i phyir byang chub kyi phyogs kyi chos sum cu rtsa bdun po dag mi dmigs so/ /shin tu rnam par dag pa'i phyir sangs rgyas kyi chos ma 'dres pa
94a7(khri brgyad): brgyad kyi bar dag mi dmigs so/ /shin tu rnam par dag pa'i phyir rgyun du zhugs pa mi dmigs so/ /shin tu rnam par dag pa'i phyir lan cig phyir 'ong ba dang / phyir mi 'ong ba dang / dgra bcom pa nyid dang / rang sangs rgyas mi dmigs so/ /shin tu rnam par dag pa'i
94b1(khri brgyad): phyir byang chub sems dpa' dang / byang chub dang / sangs rgyas kyi bar du mi dmigs so/ /shA ri'i bus gsol pa/ bcom ldan 'das rnam par dag pa gang lags/ bcom ldan 'das kyis bka' stsal pa/ shA ri'i bu chos thams cad kyi skye ba med pa dang / 'gag pa
94b2(khri brgyad): med pa dang / kun nas nyon mongs pa med pa dang / rnam par byang ba med pa dang / 'byung ba med pa dang / dmigs su med pa dang / mngon par 'du bya ba med pa ni rnam par dag pa zhes bya'o/ /shA ri'i bus gsol pa/ bcom ldan 'das de ltar slob pa'i byang chub sems dpa'
94b3(khri brgyad): sems dpa' chen po chos gang dag la slob pa lags/ bcom ldan 'das kyis bka' stsal pa/ shA ri'i bu de ltar slob pa'i byang chub sems dpa' sems dpa' chen po ni chos gang la yang mi slob bo/ /de ci'i phyir zhe na/ shA ri'i bu chos 'di dag ni ji ltar byis pa so so'i skye bo
94b4(khri brgyad): rnams mngon par zhen pa de lta bur yod pa ma yin pa'i phyir ro/ /shA ri'i bus gsol pa/ bcom ldan 'das chos 'di dag ji lta bur mchis pa lags/ bcom ldan 'das kyis bka' stsal pa/ shA ri'i bu ji ltar med pa de ltar yod la/ de ltar yod pa ma yin pas/ de'i
94b5(khri brgyad): phyir ma rig pa zhes bya'o/ /shA ri'i bus gsol pa/ bcom ldan 'das ci'i slad du mchis pa ma lags pa la ma rig pa zhes bgyi/ bcom ldan 'das kyis bka' stsal pa/ shA ri'i bu nang stong pa nyid dang / dngos po med pa'i ngo bo nyid stong pa nyid kyi bar gyi phyir gzugs
94b6(khri brgyad): yod pa ma yin/ nang stong pa nyid dang / dngos po med pa'i ngo bo nyid stong pa nyid kyi bar gyi phyir/ tshor ba dang / 'du shes dang / 'du byed rnams dang / rnam par shes pa yod pa ma yin/ nang stong pa nyid dang / dngos po med pa'i ngo bo nyid stong pa nyid kyi bar gyi phyir/
94b7(khri brgyad): khams dang / skye mched dang / rten cing 'brel par 'byung ba dang / pha rol tu phyin pa rnams yod pa ma yin/ nang stong pa nyid dang / dngos po med pa'i ngo bo nyid stong pa nyid kyi bar gyi phyir byang chub kyi phyogs kyi chos sum cu rtsa bdun yod pa ma yin/ nang stong pa nyid dang /
95a1(khri brgyad): dngos po med pa'i ngo bo nyid stong pa nyid kyi bar gyi phyir/ sangs rgyas kyi chos ma 'dres pa brgyad kyi bar dag yod pa ma yin na/ de la byis pa gang dag ma rig pa dang / sred pa dag gis mngon par zhen pa de dag gis yod pa ma yin pa la brtags te/ yod pa ma
95a2(khri brgyad): yin pa la mngon par zhen nas/ 'di lta ste rtag pa dang / chad pa'i mtha' gnyis la chags pas na/ de dag ni mi shes mi mthong ba ste/ de dag gis chos gang dag yod pa ma yin pa'i chos de dag yongs su brtags pas/ ming dang gzugs la mngon par zhen cing / dran pa
95a3(khri brgyad): nye bar gzhag pa rnams la mngon par zhen pa nas/ sangs rgyas kyi chos ma 'dres pa brgyad kyi bar dag la yang mngon par zhen to/ /de dag de ltar mngon par zhen pas na/ yod pa ma yin pa'i chos rnams la rtog par byed pa'i phyir te/ de dag ni mi shes mi mthong ba yin no/ /
95a4(khri brgyad): ci zhig mi shes mi mthong zhe na/ gzugs mi shes mi mthong ngo / /tshor ba dang / 'du shes dang / 'du byed rnams dang / rnam par shes pa mi shes mi mthong ngo / /khams dang / skye mched dang / rten cing 'brel par 'byung ba dang / byang chub kyi phyogs kyi chos rnams mi
95a5(khri brgyad): shes mi mthong ngo / /sangs rgyas kyi chos ma 'dres pa brgyad kyi bar dag mi shes mi mthong bas de'i phyir byis pa zhes bya ba'i grangs su 'gro ba yin no/ /de dag ni nges par 'byung ba ma yin te/ gang nas nges par 'byung ba ma yin zhe na/ 'dod pa'i khams nas nges par 'byung ba
95a6(khri brgyad): ma yin no/ /gzugs kyi khams nas nges par 'byung ba ma yin no/ /gzugs med pa'i khams nas nges par 'byung ba ma yin no/ /nyan thos dang / rang sangs rgyas kyi chos rnams las nges par 'byung ba ma yin no/ /de dag ni ma dad pa yin te ci zhig la ma dad ce
95a7(khri brgyad): na/ gzugs ni gzugs kyis stong zhes bya bar ma dad pa nas/ byang chub ni byang chub kyis stong zhes bya ba'i bar dag la ma dad pa yin no/ /de dag ni mi gnas pa yin te/ ci zhig la mi gnas zhe na/ sbyin pa'i pha rol tu phyin pa la mi gnas so/ /tshul khrims kyi pha rol tu
95b1(khri brgyad): phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la mi gnas so/ /phyir mi ldog pa'i sa la mi gnas so/ /sangs rgyas kyi chos rnams kyi bar dag la mi gnas pa
95b2(khri brgyad): yin te/ de'i phyir byis pa rnams zhes bya'o/ /de dag ni mngon par zhen pa yin te/ ci zhig la mngon par zhen pa yin zhe na/ gzugs la mngon par zhen pa yin no/ /tshor ba dang / 'du shes dang / 'du byed rnams dang / rnam par shes pa rnams la mngon par zhen pa
95b3(khri brgyad): yin no/ /mig la mngon par zhen pa yin no/ /rna ba dang / sna dang / lce dang / lus dang / yid la mngon par zhen pa yin no/ /gzugs la mngon par zhen pa yin no/ /sgra dang / dri dang / ro dang / reg bya dang / chos rnams la mngon par zhen pa yin no/ /
95b4(khri brgyad): phung po dang / khams dang / skye mched rnams la mngon par zhen pa yin no/ /'dod chags dang / zhe sdang dang / gti mug rnams la mngon par zhen pa yin no/ /lta bar gyur pa rnams la mngon par zhen pa yin no/ /byang chub kyi bar dag la mngon par zhen pa yin te/
95b5(khri brgyad): de'i phyir de dag ni byis pa zhes bya ba'i grangs su 'gro ba yin no/ /shA ri'i bus gsol pa/ bcom ldan 'das de ltar slob pa'i byang chub sems dpa' sems dpa' chen po shes rab kyi pha rol tu phyin pa la slob pa ma lags shing / rnam pa thams cad mkhyen pa nyid du nges par
95b6(khri brgyad): mi 'byung ba lags sam/ bcom ldan 'das kyis bka' stsal pa/ shA ri'i bu de ltar slob pa'i byang chub sems dpa' sems dpa' chen po ni shes rab kyi pha rol tu phyin pa la slob pa ma yin zhing / rnam pa thams cad mkhyen pa nyid du nges par 'byung ba ma yin no/ /shA ri'i bus
95b7(khri brgyad): gsol pa/ bcom ldan 'das ci'i slad du byang chub sems dpa' sems dpa' chen po de shes rab kyi pha rol tu phyin pa la slob pa ma lags shing / rnam pa thams cad mkhyen pa nyid du nges par 'byung ba ma lags/ bcom ldan 'das kyis bka' stsal pa/ shA ri'i bu 'di la byang
96a1(khri brgyad): chub sems dpa' sems dpa' chen po thabs la mi mkhas pas/ shes rab kyi pha rol tu phyin pa la brtags nas/ mngon par zhen par byed/ de bzhin du bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin
96a2(khri brgyad): pa dang / tshul khrims kyi pha rol tu phyin pa dang / sbyin pa'i pha rol tu phyin pa la brtags nas mngon par zhen par byed/ sangs rgyas kyi chos thams cad dang / thams cad shes pa nyid dang / lam gyi rnam pa shes pa nyid dang / rnam pa thams cad mkhyen pa nyid kyi bar dag la brtags
96a3(khri brgyad): nas mngon par zhen par byed de/ shA ri'i bu rnam grangs des na/ byang chub sems dpa' sems dpa' chen po de ni shes rab kyi pha rol tu phyin pa la slob pa ma yin zhing / rnam pa thams cad mkhyen pa nyid du nges par 'byung ba ma yin no/ /shA ri'i bus gsol pa/ bcom ldan 'das de ltar
96a4(khri brgyad): slob pa'i byang chub sems dpa' sems dpa' chen po shes rab kyi pha rol tu phyin pa la slob pa ma lags shing / rnam pa thams cad mkhyen pa nyid du nges par mi 'byung ba lags mod/ bcom ldan 'das kyis bka' stsal pa/ shA ri'i bu de ltar slob pa'i byang chub sems dpa' sems
96a5(khri brgyad): dpa' chen po ni shes rab kyi pha rol tu phyin pa la slob pa ma yin zhing / rnam pa thams cad mkhyen pa nyid du nges par mi 'byung ba yin no/ /shA ri'i bus gsol pa/ bcom ldan 'das byang chub sems dpa' sems dpa' chen po ji ltar na shes rab kyi pha rol tu phyin pa la slob pa lags
96a6(khri brgyad): shing / ji ltar bskabs na rnam pa thams cad mkhyen pa nyid du nges par 'byung ba lags/ bcom ldan 'das kyis bka' stsal pa/ shA ri'i bu byang chub sems dpa' sems dpa' chen po shes rab kyi pha rol tu phyin pa la spyod pa gang gi tshe/ shes rab kyi pha rol tu phyin pa mi dmigs
96a7(khri brgyad): yang dag par rjes su mi mthong na/ shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar slob pa ni mi dmigs pa'i tshul gyis rnam pa thams cad mkhyen pa nyid du nges par 'byung ngo / /de bzhin du bsam gtan gyi pha rol tu phyin pa dang / brtson 'grus
96b1(khri brgyad): kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa la spyod pa/ sbyin pa'i pha rol tu phyin pa mi dmigs yang dag par rjes su mi mthong / byang chub kyi bar dag mi dmigs yang dag par rjes su mi mthong /
96b2(khri brgyad): thams cad shes pa nyid dang / lam gyi rnam pa shes pa nyid dang / rnam pa thams cad mkhyen pa nyid kyi bar dag kyang mi dmigs yang dag par rjes su mi mthong na/ shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni shes rab kyi pha rol tu
96b3(khri brgyad): phyin pa la slob pa yin te/ mi dmigs pa'i tshul gyis rnam pa thams cad mkhyen pa nyid du nges par 'byung ngo / /shA ri'i bus gsol pa/ bcom ldan 'das ci zhig mi dmigs pa'i tshul gyis nges par 'byung ba lags/ bcom ldan 'das kyis bka' stsal pa/ shA ri'i bu
96b4(khri brgyad): rnam pa thams cad mkhyen pa nyid kyi stong pa nyid mi dmigs pa'i tshul gyis nges par 'byung ngo / /shes rab kyi pha rol tu phyin pa khri brgyad stong pa las mtshan ma'i le'u zhes bya ste dgu pa'o// //de nas bcom ldan 'das la tshe dang ldan pa rab 'byor gyis 'di skad
96b5(khri brgyad): ces gsol to/ /bcom ldan 'das la la zhig 'di skad du 'dri ste/ ci sgyu ma'i skyes bu 'di shes rab kyi pha rol tu phyin pa la bslabs nas/ rnam pa thams cad mkhyen pa nyid du nges par 'byung bar 'gyur ram/ rnam pa thams cad mkhyen pa nyid thob par 'gyur ram zhes mchi na/ bcom
96b6(khri brgyad): ldan 'das de skad 'dri ba de la ji skad bstan par bgyi/ de bzhin du ci sgyu ma'i skyes bu 'di bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa la
96b7(khri brgyad): bslabs nas/ rnam pa thams cad mkhyen pa nyid du nges par 'byung bar 'gyur ram/ rnam pa thams cad mkhyen pa nyid thob par 'gyur ram zhes mchi na/ bcom ldan 'das de skad 'dri ba de la ji skad bstan par bgyi/ byang chub kyi phyogs kyi chos sum cu rtsa bdun gyi bar dang / rnam
97a1(khri brgyad): pa thams cad mkhyen pa nyid kyi bar dag la bslabs nas/ rnam pa thams cad mkhyen pa nyid du nges par 'byung bar 'gyur ram/ rnam pa thams cad mkhyen pa nyid thob par 'gyur ram zhes mchi na/ bcom ldan 'das de skad 'dri ba de la ji skad bstan par bgyi/
97a2(khri brgyad): bcom ldan 'das kyis bka' stsal pa/ rab 'byor de khyod nyid la dris/ khyod kyis ji ltar bzod pa de ltar lan thob shig /rab 'byor 'di ji snyam du sems/ sgyu ma yang gzhan la/ gzugs kyang gzhan zhig yin snyam 'am/ sgyu ma yang gzhan la/ tshor ba dang / 'du
97a3(khri brgyad): shes dang / 'du byed rnams dang / rnam par shes pa yang gzhan zhig yin snyam 'am/ rab 'byor gyis gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor 'di ji snyam du sems/ sgyu ma yang gzhan la/ mig
97a4(khri brgyad): kyang gzhan zhig yin snyam 'am/ sgyu ma yang gzhan la/ rna ba dang / sna dang / lce dang / lus dang / yid kyang gzhan zhig yin snyam 'am/ sgyu ma yang gzhan la/ gzugs kyang gzhan zhig yin snyam 'am/ sgyu ma yang gzhan la/ sgra dang / dri dang / ro dang / reg bya dang /
97a5(khri brgyad): chos rnams kyang gzhan zhig yin snyam 'am/ sgyu ma yang gzhan la/ mig gi rnam par shes pa yang gzhan zhig yin snyama'am/ sgyu ma yang gzhan la/ rna ba'i rnam par shes pa dang / sna'i rnam par shes pa dang / lce'i rnam par shes pa dang / lus kyi rnam par shes pa dang / yid kyi
97a6(khri brgyad): rnam par shes pa yang gzhan zhig yin snyam 'am/ sgyu ma yang gzhan la/ mig gi 'dus te reg pa yang gzhan zhig yin snyam 'am/ sgyu ma yang gzhan la rna ba'i 'dus te reg pa dang / sna'i 'dus te reg pa dang / lce'i 'dus te reg pa dang / lus kyi 'dus te reg pa dang / yid kyi
97a7(khri brgyad): 'dus te reg pa yang gzhan zhig yin snyam 'am/ rab 'byor gyis gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor 'di ji snyam du sems/ sgyu ma yang gzhan la/ mig gi 'dus te reg pa'i rkyen gyis tshor ba bde ba'am/ sdug
97b1(khri brgyad): bsngal ba'am/ sdug bsngal ba yang ma yin/ bde ba yang ma yin pa yang gzhan zhig yin snyam 'am/ sgyu ma yang gzhan la/ rna ba'i 'dus te reg pa'i rkyen gyis tshor ba dang / sna'i 'dus te reg pa'i rkyen gyis tshor ba dang / lce'i 'dus te reg pa'i rkyen gyis tshor ba dang / lus
97b2(khri brgyad): kyi 'dus te reg pa'i rkyen gyis tshor ba dang / yid kyi 'dus te reg pa'i rkyen gyis tshor ba bde ba'am/ sdug bsngal ba'am/ sdug bsngal ba yang ma yin/ bde ba yang ma yin pa yang gzhan zhig yin snyam 'am/ rab 'byor gyis gsol pa/ bcom ldan 'das de ni ma lags so/ /
97b3(khri brgyad): bcom ldan 'das kyis bka' stsal pa/ rab 'byor 'di ji snyam du sems/ sgyu ma yang gzhan la/ byang chub kyi phyogs kyi chos sum cu rtsa bdun po dag kyang gzhan zhig yin snyam 'am/ rab 'byor gyis gsol pa/ bcom ldan 'das de ni ma lags so/ /bcom ldan 'das kyis bka' stsal
97b4(khri brgyad): pa/ rab 'byor 'di ji snyam du sems/ sgyu ma yang gzhan la/ stong pa nyid kyang gzhan zhig yin snyam 'am/ sgyu ma yang gzhan la/ mtshan ma med pa yang gzhan zhig yin snyam 'am/ sgyu ma yang gzhan la/ smon pa med pa yang gzhan zhig yin snyam 'am/ rab 'byor gyis gsol pa/
97b5(khri brgyad): bcom ldan 'das de ni ma lags so/ /bcom ldan 'das kyis bka' stsal pa/ rab 'byor 'di ji snyam du sems/ sgyu ma yang gzhan la/ de bzhin gshegs pa'i stobs bcu yang gzhan zhig yin snyam 'am/ sgyu ma yang gzhan la/ sangs rgyas kyi chos ma 'dres pa brgyad kyi bar
97b6(khri brgyad): dag kyang gzhan zhig yin snyam 'am/ rab 'byor gyis gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor 'di ji snyam du sems/ sgyu ma yang gzhan la/ rnam pa thams cad mkhyen pa nyid kyang gzhan zhig yin snyam 'am/ rab 'byor
97b7(khri brgyad): gyis gsol pa/ bcom ldan 'das de ni ma lags so/ /bcom ldan 'das sgyu ma yang gzhan ma lags/ gzugs kyang gzhan ma lags te/ bcom ldan 'das gzugs nyid kyang sgyu ma lags la/ sgyu ma nyid kyang gzugs lags so/ /bcom ldan 'das sgyu ma yang gzhan ma
98a1(khri brgyad): lags/ tshor ba dang / 'du shes dang / 'du byed rnams dang / rnam par shes pa yang gzhan ma lags te/ bcom ldan 'das rnam par shes pa nyid kyang sgyu ma lags la/ sgyu ma nyid kyang rnam par shes pa lags so/ /bcom ldan 'das sgyu ma yang
98a2(khri brgyad): gzhan ma lags/ mig kyang gzhan ma lags te/ bcom ldan 'das mig nyid kyang sgyu ma lags la/ sgyu ma nyid kyang mig lags so/ /bcom ldan 'das sgyu ma yang gzhan ma lags/ rna ba dang / sna dang / lce dang / lus dang / yid kyang gzhan ma lags te/
98a3(khri brgyad): bcom ldan 'das yid nyid kyang sgyu ma lags la/ sgyu ma nyid kyang yid lags so/ /bcom ldan 'das sgyu ma yang gzhan ma lags/ gzugs kyang gzhan ma lags te/ bcom ldan 'das gzugs nyid kyang sgyu ma lags la/ sgyu ma nyid kyang gzugs lags so/ /
98a4(khri brgyad): bcom ldan 'das sgyu ma yang gzhan ma lags/ sgra dang / dri dang / ro dang / reg bya dang / chos rnams kyang gzhan ma lags te/ bcom ldan 'das chos rnams nyid kyang sgyu ma lags la/ sgyu ma nyid kyang chos rnams lags so/ /bcom ldan 'das sgyu ma yang gzhan ma
98a5(khri brgyad): lags/ mig gi rnam par shes pa yang gzhan ma lags te/ bcom ldan 'das mig gi rnam par shes pa nyid kyang sgyu ma lags la/ sgyu ma nyid kyang mig gi rnam par shes pa lags so/ /bcom ldan 'das sgyu ma yang gzhan ma lags/ rna ba'i rnam par shes pa dang / sna'i
98a6(khri brgyad): rnam par shes pa dang / lce'i rnam par shes pa dang / lus kyi rnam par shes pa dang / yid kyi rnam par shes pa yang gzhan ma lags te/ bcom ldan 'das yid kyi rnam par shes pa nyid kyang sgyu ma lags la/ sgyu ma nyid kyang yid kyi rnam par shes pa lags so/ /bcom
98a7(khri brgyad): ldan 'das sgyu ma yang gzhan ma lags/ mig gi 'dus te reg pa yang gzhan ma lags te/ bcom ldan 'das mig gi 'dus te reg pa nyid kyang sgyu ma lags la/ sgyu ma nyid kyang mig gi 'dus te reg pa lags so/ /bcom ldan 'das sgyu ma yang gzhan ma lags/ rna ba'i 'dus te
98b1(khri brgyad): reg pa dang / sna'i 'dus te reg pa dang / lce'i 'dus te reg pa dang / lus kyi 'dus te reg pa dang / yid kyi 'dus te reg pa yang gzhan ma lags te/ bcom ldan 'das yid kyi 'dus te reg pa nyid kyang sgyu ma lags la/ sgyu ma nyid kyang yid kyi 'dus te reg pa lags so/ /
98b2(khri brgyad): bcom ldan 'das sgyu ma yang gzhan ma lags/ mig gi 'dus te reg pa'i rkyen gyis tshor ba bde ba'am/ sdug bsngal ba'am/ sdug bsngal yang ma lags/ bde ba yang ma lags pa yang gzhan ma lags te/ bcom ldan 'das mig gi 'dus te reg pa'i rkyen gyis tshor
98b3(khri brgyad): ba bde ba'am/ sdug bsngal ba'am/ sdug bsngal yang ma lags/ bde ba yang ma lags pa nyid kyang sgyu ma lags la/ sgyu ma nyid kyang mig gi 'dus te reg pa'i rkyen gyis tshor ba bde ba'am/ sdug bsngal ba'am/ sdug bsngal yang ma lags/ bde ba yang ma lags pa
98b4(khri brgyad): lags so/ /bcom ldan 'das sgyu ma yang gzhan ma lags/ rna ba'i 'dus te reg pa'i rkyen gyis tshor ba dang / sna'i 'dus te reg pa'i rkyen gyis tshor ba dang / lce'i 'dus te reg pa'i rkyen gyis tshor ba dang / lus kyi 'dus te reg pa'i rkyen gyis tshor ba dang / yid kyi 'dus te reg pa'i
98b5(khri brgyad): rkyen gyis tshor ba bde ba'am/ sdug bsngal ba'am/ sdug bsngal yang ma lags/ bde ba yang ma lags pa yang gzhan ma lags te/ bcom ldan 'das yid kyi 'dus te reg pa'i rkyen gyis tshor ba bde ba'am/ sdug bsngal ba'am/ sdug bsngal yang ma lags/ bde ba yang
98b6(khri brgyad): ma lags pa nyid kyang sgyu ma lags la/ sgyu ma nyid kyang yid kyi 'dus te reg pa'i rkyen gyis tshor ba bde ba'am/ sdug bsngal ba'am/ sdug bsngal yang ma lags/ bde ba yang ma lags pa lags so/ /bcom ldan 'das sgyu ma yang gzhan ma lags/ byang chub kyi phyogs kyi chos
98b7(khri brgyad): sum cu rtsa bdun yang gzhan ma lags te/ bcom ldan 'das byang chub kyi phyogs kyi chos sum cu rtsa bdun nyid kyang sgyu ma lags la/ sgyu ma nyid kyang byang chub kyi phyogs kyi chos sum cu rtsa bdun lags so/ /bcom ldan 'das sgyu ma yang gzhan ma lags/ stong pa nyid kyang gzhan ma
99a1(khri brgyad): lags te/ bcom ldan 'das stong pa nyid kyang sgyu ma lags la/ sgyu ma nyid kyang stong pa nyid lags so/ /bcom ldan 'das sgyu ma yang gzhan ma lags/ mtshan ma ma mchis pa yang gzhan ma lags te/ bcom ldan 'das mtshan ma ma mchis pa nyid kyang sgyu ma
99a2(khri brgyad): lags la/ sgyu ma nyid kyang mtshan ma ma mchis pa lags so/ /bcom ldan 'das sgyu ma yang gzhan ma lags/ smon pa ma mchis pa yang gzhan ma lags te/ bcom ldan 'das smon pa ma mchis pa nyid kyang sgyu ma lags la/ sgyu ma nyid kyang smon pa ma mchis pa lags so/ /
99a3(khri brgyad): bcom ldan 'das sgyu ma yang gzhan ma lags/ de bzhin gshegs pa'i stobs bcu yang gzhan ma lags te/ bcom ldan 'das de bzhin gshegs pa'i stobs rnams nyid kyang sgyu ma lags la/ sgyu ma nyid kyang de bzhin gshegs pa'i stobs rnams lags so/ /bcom ldan
99a4(khri brgyad): 'das sgyu ma yang gzhan ma lags/ sangs rgyas kyi chos ma 'dres pa brgyad kyi bar dag kyang gzhan ma lags te/ bcom ldan 'das sangs rgyas kyi chos rnams kyi bar dag nyid kyang sgyu ma lags la/ sgyu ma nyid kyang sangs rgyas kyi chos rnams kyi bar dag lags so/ /bcom
99a5(khri brgyad): ldan 'das sgyu ma yang gzhan ma lags/ rnam pa thams cad mkhyen pa nyid kyang gzhan ma lags te/ bcom ldan 'das rnam pa thams cad mkhyen pa nyid kyang sgyu ma lags la/ sgyu ma nyid kyang rnam pa thams cad mkhyen pa nyid lags so/ /bcom ldan 'das kyis bka' stsal pa/
99a6(khri brgyad): rab 'byor 'di ji snyam du sems/ sgyu ma la kun nas nyon mongs pa'am/ rnam par byang ba yod snyam 'am/ rab 'byor gyis gsol pa/ bcom ldan 'das de ni ma mchis lags so/ /bcom ldan 'das kyis bka' stsal pa/ rab 'byor 'di ji snyam du sems/ sgyu ma la skye
99a7(khri brgyad): ba'am 'gag pa yod snyam 'am/ rab 'byor gyis gsol pa/ bcom ldan 'das de ni ma mchis lags so/ /bcom ldan 'das kyis bka' stsal pa/ rab 'byor 'di ji snyam du sems/ gang la skye ba med pa dang / 'gag pa med pa dang / kun nas nyon mongs pa med pa
99b1(khri brgyad): dang / rnam par byang ba med pa de shes rab kyi pha rol tu phyin pa la slob par 'gyur snyam 'am/ rnam pa thams cad mkhyen pa nyid du nges par 'byung bar 'gyur snyam 'am/ rnam pa thams cad mkhyen pa nyid kyi bar du thob par 'gyur snyam 'am/ rab 'byor gyis gsol pa/ bcom
99b2(khri brgyad): ldan 'das de ni ma lags so/ / //shes rab kyi pha rol tu phyin pa khri brgyad stong pa/ bam po brgyad pa/ /bcom ldan 'das kyis bka' stsal pa/ rab 'byor 'di ji snyam du sems/ nye bar len pa'i phung po lnga po 'di dag la 'di lta ste/ byang chub
99b3(khri brgyad): sems dpa' zhes bya bar ming dang brdas tha snyad du gdags su yod dam/ rab 'byor gyis gsol pa/ bcom ldan 'das de ni ma mchis lags so/ /bcom ldan 'das kyis bka' stsal pa/ rab 'byor 'di ji snyam du sems/ ming dang brdas tha snyad du gdags pa tsam gyis nye
99b4(khri brgyad): bar len pa'i phung po lnga po dag gi skye ba'am/ 'gag pa'am/ kun nas nyon mongs pa'am/ rnam par byang ba dag dmigs su yod dam/ rab 'byor gyis gsol pa/ bcom ldan 'das de ni ma mchis lags so/ /bcom ldan 'das kyis bka' stsal pa/ rab 'byor 'di
99b5(khri brgyad): ji snyam du sems/ gang la ming dang mtshan ma med pa dang / brda med pa dang gdags pa med pa dang tha snyad med pa dang / ming med pa dang / ming du gdags pa med pa dang / lus med pa dang / lus kyi las med pa dang / ngag med pa dang / ngag gi las med pa dang / yid med
99b6(khri brgyad): pa dang / yid kyi las med pa dang / skye ba med pa dang / 'gag pa med pa dang / kun nas nyon mongs pa med pa dang / rnam par byang ba med pa de shes rab kyi pha rol tu phyin pa la bslabs shing rnam pa thams cad mkhyen pa nyid du nges par 'byung bar 'gyur snyam 'am/ rnam pa thams cad
99b7(khri brgyad): mkhyen pa nyid thob par 'gyur snyam 'am/ rab 'byor gyis gsol pa/ bcom ldan 'das de ni mi 'gyur lags so/ /bcom ldan 'das kyis bka' stsal pa/ rab 'byor byang chub sems dpa' sems dpa' chen pos mi dmigs pa'i tshul gyis/ shes rab kyi pha rol tu phyin
100a1(khri brgyad): pa la de ltar bslabs na/ rnam pa thams cad mkhyen pa nyid du nges par 'byung bar 'gyur zhing / rnam pa thams cad mkhyen pa nyid thob par 'gyur ro/ /rab 'byor gyis gsol pa/ bcom ldan 'das byang chub sems dpa' sems dpa' chen po shes rab kyi pha rol tu phyin
100a2(khri brgyad): pa la de ltar slob cing / bla na med pa yang dag par rdzogs pa'i byang chub tu nges par 'byung bar 'tshal bas ni sgyu ma'i skyes bus bslab pa ltar/ bla na med pa yang dag par rdzogs pa'i byang chub la bslab par bgyi'o/ /de ci'i slad du zhe na/ bcom ldan 'das 'di ltar phung po lnga po gang dag
100a3(khri brgyad): lags pa de nyid sgyu ma'i skyes bur rig par bgyi ba lags pa'i slad du'o/ /bcom ldan 'das kyis bka' stsal pa/ rab 'byor 'di ji snyam du sems/ phung po lnga po 'di dag shes rab kyi pha rol tu phyin pa la bslabs shing / rnam pa thams cad mkhyen pa nyid du nges par 'byung bar
100a4(khri brgyad): 'gyur snyam 'am/ rnam pa thams cad mkhyen pa nyid thob par 'gyur snyam 'am/ rab 'byor gyis gsol pa/ bcom ldan 'das de ni mi 'gyur lags so/ /de ci'i slad du zhe na/ bcom ldan 'das 'di ltar phung po lnga po dag ni dngos po ma mchis pa'i rang bzhin lags la/
100a5(khri brgyad): dngos po ma mchis pa'i rang bzhin de yang dmigs su ma mchis pa'i slad du'o/ /bcom ldan 'das kyis bka' stsal pa/ rab 'byor 'di ji snyam du sems/ rmi lam lta bu'i phung po lnga po dag shes rab kyi pha rol tu phyin pa la bslabs shing / rnam pa thams cad mkhyen pa nyid du nges par 'byung
100a6(khri brgyad): bar 'gyur snyam 'am/ rab 'byor gyis gsol pa/ bcom ldan 'das de ni mi 'byung lags so/ /de ci'i slad du zhe na/ bcom ldan 'das 'di ltar rmi lam ni dngos po ma mchis pa'i rang bzhin lags la/ dngos po ma mchis pa'i rang bzhin de yang dmigs su ma mchis pa'i slad du'o/ /
100a7(khri brgyad): bcom ldan 'das kyis bka' stsal pa/ rab 'byor 'di ji snyam du sems/ brag ca lta bu'i phung po lnga po dag dang / mig yor lta bu dang / chu zla lta bu dang / sgyu ma lta bu dang / smig rgyu lta bu dang / sprul pa lta bu dang / gzugs brnyan lta bu'i phung po lnga po dag shes rab kyi pha rol
100b1(khri brgyad): tu phyin pa la bslabs shing / rnam pa thams cad mkhyen pa nyid du nges par 'byung bar 'gyur snyam 'am/ rab 'byor gyis gsol pa/ bcom ldan 'das de ni mi 'gyur lags so/ /de ci'i slad du zhe na/ bcom ldan 'das 'di ltar brag ca ni dngos po ma mchis pa'i rang bzhin/ mig
100b2(khri brgyad): yor yang dngos po ma mchis pa'i rang bzhin/ chu zla yang dngos po ma mchis pa'i rang bzhin/ sgyu ma yang dngos po ma mchis pa'i rang bzhin/ smig rgyu yang dngos po ma mchis pa'i rang bzhin/ sprul pa yang dngos po ma mchis pa'i rang bzhin/ gzugs brnyan yang dngos po ma
100b3(khri brgyad): mchis pa'i rang bzhin lags la/ dngos po ma mchis pa'i rang bzhin de yang dmigs su ma mchis pa'i slad du'o/ /de ci'i slad du zhe na/ bcom ldan 'das 'di ltar gzugs ni sgyu ma lta bu/ tshor ba dang / 'du shes dang / 'du byed rnams dang / rnam par shes pa ni sgyu ma
100b4(khri brgyad): lta bu lags te/ rnam par shes pa gang lags pa de ni dbang po drug lags shing / de dag ni phung po lnga po dag lags la/ de dag ni nang stong pa nyid kyis dmigs su ma mchis shing / dngos po med pa'i ngo bo nyid stong pa nyid kyi bar gyis dmigs su ma mchis pa'i slad du'o/ /de
100b5(khri brgyad): nas bcom ldan 'das la/ tshe dang ldan pa rab 'byor gyis 'di skad ces gsol to/ /bcom ldan 'das theg pa la gsar du zhugs pa'i byang chub sems dpa' sems dpa' chen pos bstan pa 'di thos na skrag ste dngang zhing dngang bar mi 'gyur lags grang / bcom ldan 'das kyis
100b6(khri brgyad): bka' stsal pa/ rab 'byor gal te byang chub sems dpa' sems dpa' chen po theg pa la gsar du yang dag par zhugs pa yang yin la/ thabs la yang mi mkhas par rig ste/ dge ba'i bshes gnyen gyi lag tu yang ma song na/ skrag cing dngang la/ dngang bar yang 'gyur ro/ /
100b7(khri brgyad): rab 'byor gyis gsol pa/ bcom ldan 'das byang chub sems dpa' sems dpa' chen po thabs la mkhas pa gang dang ldan pas bstan pa 'di thos na mi skrag mi dngang zhing dngang bar mi 'gyur ba'i thabs la mkhas pa gang lags/ bcom ldan 'das kyis bka' stsal pa/ rab 'byor 'di la byang
101a1(khri brgyad): chub sems dpa' sems dpa' chen po shes rab kyi pha rol tu phyin pa la spyod pa ni/ rnam pa thams cad mkhyen pa nyid dang ldan pa'i yid la bya ba dag gis gzugs la mi rtag pa'i rnam par so sor rtog ste de yang mi dmigs so/ /rnam pa thams cad mkhyen pa nyid dang ldan
101a2(khri brgyad): pa'i yid la bya ba dag gis tshor ba dang / 'du shes dang / 'du byed rnams dang / rnam par shes pa la mi rtag pa'i rnam par so sor rtog ste/ de yang mi dmigs so/ /rab 'byor 'di ni byang chub sems dpa' sems dpa' chen po'i shes rab kyi pha rol tu phyin pa la spyod
101a3(khri brgyad): pa'i thabs la mkhas par rig par bya'o/ /rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni/ rnam pa thams cad mkhyen pa nyid dang ldan pa'i yid la bya bdag gis gzugs la sdug bsngal ba'i rnam pa dang / bdag
101a4(khri brgyad): med pa'i rnam pa dang / zhi ba'i rnam pa dang / stong pa'i rnam pa dang / mtshan ma med pa'i rnam pa dang / smon pa med pa'i rnam pa dang / mngon par 'du bya ba med pa'i rnam pa dang / dben pa'i rnam par so sor rtog ste/ de yang mi dmigs so/ /rnam pa thams cad mkhyen
101a5(khri brgyad): pa nyid dang ldan pa'i yid la bya ba dag gis tshor ba dang / 'du shes dang / 'du byed rnams dang / rnam par shes pa la sdug bsngal ba'i rnam pa dang / bdag med pa'i rnam pa dang / zhi ba'i rnam pa dang / stong pa'i rnam pa dang / mtshan ma med pa'i rnam pa dang / smon pa
101a6(khri brgyad): med pa'i rnam pa dang / mngon par 'du bya ba med pa'i rnam pa dang / dben pa'i rnam par so sor rtog ste de yang mi dmigs so/ /rab 'byor de ni byang chub sems dpa' sems dpa' chen po shes rab kyi pha rol tu phyin pa la spyod pa'i thabs la mkhas par rig par bya'o/ /rab 'byor
101a7(khri brgyad): gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni/ rnam pa thams cad mkhyen pa nyid dang ldan pa'i yid la bya ba dag gis gzugs la mi rtag ces bya bar so sor rtog ste/ de yang mi dmigs so/ /rnam pa thams cad mkhyen pa nyid dang ldan pa'i yid la
101b1(khri brgyad): bya ba dag gis tshor ba dang / 'du shes dang / 'du byed rnams dang / rnam par shes pa la mi rtag ces bya bar so sor rtog ste/ de yang mi dmigs so/ /rab 'byor de ni byang chub sems dpa' sems dpa' chen po shes rab kyi pha rol tu phyin pa la spyod pa'i thabs la mkhas pa yin no/ /
101b2(khri brgyad): rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni/ rnam pa thams cad mkhyen pa nyid dang ldan pa'i yid la bya ba dag gis gzugs la sdug bsngal zhes bya bar so sor rtog ste/ de yang mi dmigs so/ /tshor ba dang / 'du shes
101b3(khri brgyad): dang / 'du byed rnams dang / rnam par shes pa la sdug bsngal zhes bya bar so sor rtog ste/ de yang mi dmigs so/ /rab 'byor gzhan yang byang chub sems dpa' sems dpa' chen po rnam pa thams cad mkhyen pa nyid dang ldan pa'i yid la bya ba dag gis gzugs la bdag med ces
101b4(khri brgyad): bya bar so sor rtog ste/ de yang mi dmigs so/ /tshor ba dang / 'du shes dang / 'du byed rnams dang / rnam par shes pa la bdag med ces bya bar so sor rtog ste/ de yang mi dmigs so/ /rab 'byor gzhan yang byang chub sems dpa' sems dpa' chen po rnam pa thams cad
101b5(khri brgyad): mkhyen pa nyid dang ldan pa'i yid la bya ba dag gis gzugs la zhi zhes bya bar so sor rtog ste/ de yang mi dmigs so/ /tshor ba dang / 'du shes dang / 'du byed rnams dang / rnam par shes pa la zhi zhes bya bar so sor rtog ste/ de yang mi dmigs so/ /rab 'byor gzhan yang byang
101b6(khri brgyad): chub sems dpa' sems dpa' chen po shes rab kyi pha rol tu phyin pa la spyod pa ni/ rnam pa thams cad mkhyen pa nyid dang ldan pa'i yid la bya ba dag gis gzugs la stong zhes bya bar so sor rtog ste/ de yang mi dmigs so/ /tshor ba dang / 'du shes dang / 'du byed rnams dang /
101b7(khri brgyad): rnam par shes pa la stong zhes bya bar so sor rtog ste/ de yang mi dmigs so/ /gzugs la mtshan ma med ces bya bar so sor rtog ste/ de yang mi dmigs so/ /tshor ba dang / 'du shes dang / 'du byed rnams dang / rnam par shes pa la mtshan ma med ces bya bar so sor
102a1(khri brgyad): rtog ste/ de yang mi dmigs so/ /gzugs la smon pa med ces bya bar so sor rtog ste/ de yang mi dmigs so/ /tshor ba dang / 'du shes dang / 'du byed rnams dang / rnam par shes pa la smon pa med ces bya bar so sor rtog ste/ de yang mi dmigs
102a2(khri brgyad): so/ /gzugs la mngon par 'du bya ba med ces bya bar so sor rtog ste/ de yang mi dmigs so/ /tshor ba dang / 'du shes dang / 'du byed rnams dang / rnam par shes pa la mngon par 'du bya ba med ces bya bar so sor rtog ste/ de yang mi dmigs so/ /gzugs
102a3(khri brgyad): la dben zhes bya bar so sor rtog ste/ de yang mi dmigs so/ /tshor ba dang / 'du shes dang / 'du byed rnams dang / rnam par shes pa la dben zhes bya bar so sor rtog ste/ de yang mi dmigs so/ /rab 'byor de ni byang chub sems dpa' sems dpa' chen po shes rab kyi
102a4(khri brgyad): pha rol tu phyin pa la spyod pa'i thabs la mkhas pa yin no/ /rab 'byor byang chub sems dpa' sems dpa' chen po de de ltar so sor rtog pa na 'di snyam du sems te/ bdag gis sems can thams cad la gzugs mi rtag ces bya bar chos bstan par bya ste/ de yang mi dmigs pa'i tshul
102a5(khri brgyad): gyis bya'o/ /tshor ba dang / 'du shes dang / 'du byed rnams dang / rnam par shes pa mi rtag ces bya bar chos bstan par bya ste/ de yang mi dmigs pa'i tshul gyis bya'o/ /gzugs sdug bsngal zhes bya ba dang bdag med ces bya ba dang / zhi zhes bya ba dang / stong zhes bya ba
102a6(khri brgyad): dang / mtshan ma med ces bya ba dang / smon pa med ces bya ba dang / mngon par 'du bya ba med ces bya ba dang / dben zhes bya bar chos bstan par bya ste/ de yang mi dmigs pa'i tshul gyis bya'o/ /tshor ba dang / 'du shes dang / 'du byed rnams dang / rnam par shes pa sdug
102a7(khri brgyad): bsngal zhes bya ba dang / bdag med ces bya ba dang / zhi zhes bya ba dang / stong zhes bya ba dang / mtshan ma med ces bya ba dang / smon pa med ces bya ba dang / mngon par 'du bya ba med ces bya ba dang / dben zhes bya bar chos bstan par bya ste/ de yang mi dmigs pa'i tshul gyis bya'o snyam
102b1(khri brgyad): du sems so/ /rab 'byor de ni byang chub sems dpa' sems dpa' chen po'i sbyin pa'i pha rol tu phyin pa ste/ des na byang chub sems dpa' sems dpa' chen po mi skrag mi dngang zhing dngang bar mi 'gyur ro/ /rab 'byor gzhan yang byang chub sems dpa' sems dpa' chen po
102b2(khri brgyad): nyan thos dang / rang sangs rgyas dang ldan pa ma yin pa'i yid la bya ba dag gis gzugs mi rtag ces bya bar yid la byed de/ de yang mi dmigs pa'i tshul gyis byed do/ /nyan thos dang / rang sangs rgyas dang ldan pa ma yin pa'i yid la bya ba dag gis tshor ba dang / 'du shes
102b3(khri brgyad): dang / 'du byed rnams dang / rnam par shes pa mi rtag ces bya bar yid la byed de/ de yang mi dmigs pa'i tshul gyis byed do/ /nyan thos dang / rang sangs rgyas dang ldan pa ma yin pa'i yid la bya ba dag gis gzugs sdug bsngal zhes bya bar yid la byed de/ de yang mi
102b4(khri brgyad): dmigs pa'i tshul gyis byed do/ /rnam par shes pa'i bar du sdug bsngal zhes bya bar yid la byed de/ de yang mi dmigs pa'i tshul gyis byed do/ /gzugs bdag med ces bya ba dang / gzugs zhi zhes bya ba dang / gzugs stong zhes bya ba dang / gzugs mtshan ma med ces
102b5(khri brgyad): bya ba dang / gzugs smon pa med ces bya ba dang / gzugs mngon par 'du bya ba med ces bya ba dang / gzugs dben zhes bya bar yid la byed de/ de yang mi dmigs pa'i tshul gyis byed do/ /tshor ba dang / 'du shes dang / 'du byed rnams dang / rnam par shes pa bdag med ces
102b6(khri brgyad): bya ba dang / rnam par shes pa zhi zhes bya ba dang / rnam par shes pa stong zhes bya ba dang / rnam par shes pa mtshan ma med ces bya ba dang / rnam par shes pa smon pa med ces bya ba dang / rnam par shes pa mngon par 'du bya ba med ces bya ba dang / rnam par shes pa dben zhes bya bar yid la byed
102b7(khri brgyad): de/ de yang mi dmigs pa'i tshul gyis byed do/ /rab 'byor de ni byang chub sems dpa' sems dpa' chen po'i tshul khrims kyi pha rol tu phyin pa nag nog med pa ste/ des na byang chub sems dpa' sems dpa' chen po mi skrag mi dngang zhing dngang bar mi 'gyur ro/ /rab 'byor gzhan yang byang chub sems
103a1(khri brgyad): dpa' sems dpa' chen po shes rab kyi pha rol tu phyin pa la spyod pa na/ chos gang dag la mi rtag pa'i rnam pa dang / sdug bsngal ba'i rnam pa dang / bdag med pa'i rnam pa dang / zhi ba'i rnam pa dang / stong pa'i rnam pa dang / mtshan ma med pa'i rnam pa dang / smon pa
103a2(khri brgyad): med pa'i rnam pa dang / mngon par 'du bya ba med pa'i rnam pa dang / dben pa'i rnam par so sor rtog cing bzod la 'dod pa de ni byang chub sems dpa' sems dpa' chen po'i bzod pa'i pha rol tu phyin pa ste/ des na byang chub sems dpa' sems dpa' chen po mi skrag mi dngang zhing dngang bar mi
103a3(khri brgyad): 'gyur ro/ /rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa/ rnam pa thams cad mkhyen pa nyid dang ldan pa'i yid la bya ba dag gis gzugs mi rtag ces bya bar so sor rtog ste/ de yang mi dmigs pa'i tshul gyis byed do/ /
103a4(khri brgyad): gzugs sdug bsngal zhes bya ba dang / gzugs bdag med ces bya ba dang / gzugs zhi zhes bya ba dang / gzugs stong zhes bya ba dang / gzugs mtshan ma med ces bya ba dang / gzugs smon pa med ces bya ba dang / gzugs mngon par 'du bya ba med ces bya ba dang /
103a5(khri brgyad): gzugs dben zhes bya bar so sor rtog ste/ de yang mi dmigs pa'i tshul gyis byed do/ /tshor ba dang / 'du shes dang / 'du byed rnams dang / rnam par shes pa mi rtag ces bya ba dang / sdug bsngal zhes bya ba dang / bdag med ces bya ba dang / zhi zhes bya ba dang / stong zhes bya
103a6(khri brgyad): ba dang / mtshan ma med ces bya ba dang / smon pa med ces bya ba dang / mngon par 'du bya ba med ces bya ba dang / dben zhes bya bar so sor rtog cing / de yang mi dmigs pa'i tshul gyis byed de/ de'i rnam pa thams cad mkhyen pa nyid dang ldan pa'i yid la bya ba rnams mi gtong zhing /
103a7(khri brgyad): brtson pa mi 'dor ba gang yin pa de ni byang chub sems dpa' sems dpa' chen po'i brtson 'grus kyi pha rol tu phyin pa ste/ des na byang chub sems dpa' sems dpa' chen po mi skrag mi dngang zhing dngang bar mi 'gyur ro/ /rab 'byor gzhan yang byang chub sems dpa' sems dpa' chen
103b1(khri brgyad): po shes rab kyi pha rol tu phyin pa la spyod pa gang gi tshe/ nyan thos dang / rang sangs rgyas kyi yid la byed pa dang ldan pa dang / de las gzhan pa mi dge ba'i chos gang byang chub kyi bar du gcod par byed pa dag gi skabs mi 'byed pa de ni byang chub sems dpa' sems dpa' chen po'i bsam
103b2(khri brgyad): gtan gyi pha rol tu phyin pa ste/ rab 'byor byang chub sems dpa' sems dpa' chen po bsam gtan gyi pha rol tu phyin pa la de ltar spyod pa ni mi skrag mi dngang zhing dngang bar mi 'gyur ro/ /rab 'byor gzhan yang byang chub sems dpa' sems dpa' chen po shes rab kyi pha rol tu phyin pa
103b3(khri brgyad): la spyod pa ni/ 'di ltar so sor rtog ste/ gzugs kyi stong pa nyid kyis gzugs stong pa ma yin gyi/ gzugs nyid kyang stong pa nyid do/ /stong pa nyid kyang gzugs so/ /tshor ba dang / 'du shes dang / 'du byed rnams dang / rnam par shes pa'i stong pa nyid kyis rnam
103b4(khri brgyad): par shes pa stong pa ma yin gyi/ rnam par shes pa nyid kyang stong pa nyid do/ /stong pa nyid kyang rnam par shes pa'o/ /mig gi stong pa nyid kyis mig stong pa ma yin gyi/ mig nyid kyang stong pa nyid do/ /stong pa nyid kyang mig go/ /rna ba dang / sna dang / lce dang / lus
103b5(khri brgyad): dang / yid kyi stong pa nyid kyis/ yid stong pa ma yin gyi/ yid nyid kyang stong pa nyid do/ /stong pa nyid kyang yid do/ /gzugs kyi stong pa nyid kyis gzugs stong pa ma yin gyi/ gzugs nyid kyang stong pa nyid do/ /stong pa nyid kyang gzugs so/ /sgra dang / dri dang / ro
103b6(khri brgyad): dang / reg bya dang / chos kyi stong pa nyid kyis chos rnams stong pa ma yin gyi/ chos rnams nyid kyang stong pa nyid do/ /stong pa nyid kyang chos rnams so/ /mig gi rnam par shes pa'i stong pa nyid kyis mig gi rnam par shes pa stong pa ma yin gyi/ mig gi rnam par shes pa nyid kyang stong
103b7(khri brgyad): pa nyid do/ /stong pa nyid kyang mig gi rnam par shes pa'o/ /rna ba'i rnam par shes pa dang / sna'i rnam par shes pa dang / lce'i rnam par shes pa dang / lus kyi rnam par shes pa dang / yid kyi rnam par shes pa'i stong pa nyid kyis/ yid kyi rnam par shes pa stong pa ma yin gyi/ yid kyi
104a1(khri brgyad): rnam par shes pa nyid kyang stong pa nyid do/ /stong pa nyid kyang yid kyi rnam par shes pa'o/ /mig gi 'dus te reg pa'i stong pa nyid kyis mig gi 'dus te reg pa stong pa ma yin gyi/ mig gi 'dus te reg pa nyid kyang stong pa nyid do/ /stong pa nyid kyang mig gi 'dus te reg pa'o/ /
104a2(khri brgyad): rna ba'i 'dus te reg pa dang / sna'i 'dus te reg pa dang / lce'i 'dus te reg pa dang / lus kyi 'dus te reg pa dang / yid kyi 'dus te reg pa'i stong pa nyid kyis yid kyi 'dus te reg pa stong pa ma yin gyi/ yid kyi 'dus te reg pa nyid kyang stong pa nyid do/ /stong pa nyid kyang yid kyi 'dus
104a3(khri brgyad): te reg pa'o/ /mig gi 'dus te reg pa'i rkyen gyis tshor ba'i stong pa nyid kyis/ mig gi 'dus te reg pa'i rkyen gyis tshor ba stong pa ma yin gyi/ mig gi 'dus te reg pa'i rkyen gyis tshor ba nyid kyang stong pa nyid do/ /stong pa nyid kyang mig gi 'dus te reg pa'i rkyen gyis tshor ba'o/ /
104a4(khri brgyad): rna ba'i 'dus te reg pa'i rkyen gyis tshor ba dang / sna'i 'dus te reg pa'i rkyen gyis tshor ba dang / lce'i 'dus te reg pa'i rkyen gyis tshor ba dang / lus kyi 'dus te reg pa'i rkyen gyis tshor ba dang / yid kyi 'dus te reg pa'i rkyen gyis tshor ba'i stong pa nyid kyis/ yid kyi 'dus te reg pa'i
104a5(khri brgyad): rkyen gyis tshor ba stong pa ma yin gyi/ yid kyi 'dus te reg pa'i rkyen gyis tshor ba nyid kyang stong pa nyid do/ /stong pa nyid kyang yid kyi 'dus te reg pa'i rkyen gyis tshor ba'o/ /dran pa nye bar gzhag pa rnams kyi stong pa nyid kyis/ dran pa nye bar gzhag pa rnams stong pa ma yin gyi/ dran pa nye bar
104a6(khri brgyad): gzhag pa rnams nyid kyang stong pa nyid do/ /stong pa nyid kyang dran pa nye bar gzhag pa rnams so/ /yang dag pa'i spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / lam gyi stong pa nyid kyis lam stong pa ma yin
104a7(khri brgyad): gyi lam nyid kyang stong pa nyid do/ /stong pa nyid kyang lam mo/ /stobs dang / mi 'jigs pa dang / sangs rgyas kyi chos ma 'dres pa rnams kyi bar gyi stong pa nyid kyis/ sangs rgyas kyi chos rnams stong pa ma yin gyi/ sangs rgyas kyi chos rnams nyid kyang stong pa nyid do/ /stong pa nyid kyang sangs
104b1(khri brgyad): rgyas kyi chos rnams te/ rab 'byor de ni byang chub sems dpa' sems dpa' chen po'i shes rab kyi pha rol tu phyin pa'o/ /rab 'byor de ni byang chub sems dpa' sems dpa' chen po shes rab kyi pha rol tu phyin pa la spyod pa'i thabs la mkhas pa yin te/ thabs de dang ldan na byang chub
104b2(khri brgyad): sems dpa' sems dpa' chen po bstan pa 'di thos na/ mi skrag mi dngang zhing dngang bar mi 'gyur ro/ /rab 'byor gyis gsol pa/ bcom ldan 'das dge ba'i bshes gnyen gang dag gis yongs su zin na/ shes rab kyi pha rol tu phyin pa bstan pa 'di thos na mi skrag mi dngang
104b3(khri brgyad): zhing dngang bar mi 'gyur ba'i byang chub sems dpa' sems dpa' chen po'i dge ba'i bshes gnyen dag gang lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po'i dge ba'i bshes gnyen dag ni gang dag de la gzugs mi
104b4(khri brgyad): rtag ces bya bar chos ston te/ de yang mi dmigs pa'i tshul gyis ston cing / dge ba'i rtsa ba de dag kyang rnam pa thams cad mkhyen pa nyid ma gtogs par nyan thos kyi sa'am/ rang sangs rgyas kyi sar yongs su mi bsngo ba dang / de bzhin du tshor ba dang / 'du shes dang / 'du
104b5(khri brgyad): byed rnams dang / rnam par shes pa mi rtag ces bya bar chos ston te/ de yang mi dmigs pa'i tshul gyis ston cing / dge ba'i rtsa ba de dag kyang rnam pa thams cad mkhyen pa nyid ma gtogs par nyan thos kyi sa 'am/ rang sangs rgyas kyi sar yongs su mi bsngo ba ste/ rab 'byor de dag ni byang
104b6(khri brgyad): chub sems dpa' sems dpa' chen po'i dge ba'i bshes gnyen du rig par bya'o/ /rab 'byor gzhan yang byang chub sems dpa' sems dpa' chen po'i dge ba'i bshes gnyen ni gang de la gzugs sdug bsngal zhes bya bar ston/ bdag med ces bya ba dang / zhi zhes bya ba dang /
104b7(khri brgyad): stong zhes bya ba dang / mtshan ma med ces bya ba dang / smon pa med ces bya ba dang / mngon par 'du bya ba med ces bya ba dang / dben zhes bya bar ston te/ de yang mi dmigs pa'i tshul gyis ston cing / dge ba'i rtsa ba de dag kyang rnam pa thams cad mkhyen pa nyid ma gtogs par nyan thos kyi sa 'am/
105a1(khri brgyad): rang sangs rgyas kyi sar yongs su mi bsngo ba dang / de bzhin du tshor ba dang / 'du shes dang / 'du byed rnams dang / rnam par shes pa sdug bsngal zhes bya bar ston/ bdag med ces bya ba dang / zhi zhes bya ba dang / stong zhes bya ba dang / mtshan ma med ces bya ba
105a2(khri brgyad): dang / smon pa med ces bya ba dang / mngon par 'du bya ba med ces bya ba dang / /dben zhes bya bar ston te/ de yang mi dmigs pa'i tshul gyis ston cing / dge ba'i rtsa ba de dag kyang rnam pa thams cad mkhyen pa nyid ma gtogs par nyan thos kyi sa 'am/ rang sangs rgyas kyi sar
105a3(khri brgyad): yongs su mi bsngo ba ste/ rab 'byor de dag ni byang chub sems dpa' sems dpa' chen po'i dge ba'i bshes gnyen du rig par bya'o/ /rab 'byor gzhan yang byang chub sems dpa' sems dpa' chen po'i dge ba'i bshes gnyen ni gang dag de la mig mi rtag ces bya bar ston/ sdug bsngal
105a4(khri brgyad): zhes bya ba dang / bdag med ces bya ba dang / zhi zhes bya ba dang / stong zhes bya ba dang / mtshan ma med ces bya ba dang / smon pa med ces bya ba dang / mngon par 'du bya ba med ces bya ba dang / dben zhes bya bar ston te/ de yang mi dmigs pa'i tshul gyis ston cing / dge ba'i rtsa
105a5(khri brgyad): ba de dag kyang rnam pa thams cad mkhyen pa nyid ma gtogs pa'i nyan thos kyi sa 'am/ rang sangs rgyas kyi sar yongs su mi bsngo ba dang / de bzhin du rna ba dang / sna dang / lce dang / lus dang / yid mi rtag ces bya bar ston/ sdug bsngal zhes bya ba dang / bdag med ces bya ba dang /
105a6(khri brgyad): zhi zhes bya ba dang / stong zhes bya ba dang / /mtshan ma med ces bya ba dang / smon pa med ces bya ba dang / mngon par 'du bya ba med ces bya ba dang / dben zhes bya bar ston te/ de yang mi dmigs pa'i tshul gyis ston cing / dge ba'i rtsa ba de dag kyang rnam pa thams cad mkhyen pa nyid ma gtogs
105a7(khri brgyad): par nyan thos kyi sa 'am/ rang sangs rgyas kyi sar yongs su mi bsngo ba ste/ rab 'byor de dag ni byang chub sems dpa' sems dpa' chen po'i dge ba'i bshes gnyen du rig par bya'o/ /rab 'byor gzhan yang byang chub sems dpa' sems dpa' chen po'i dge ba'i bshes gnyen ni gang dag de la
105b1(khri brgyad): gzugs mi rtag ces bya ba dang / sdug bsngal zhes bya ba dang / bdag med ces bya ba dang / zhi zhes bya ba dang / stong zhes bya ba dang / mtshan ma med ces bya ba dang / smon pa med ces bya ba dang / mngon par 'du bya ba med ces bya ba dang / dben zhes bya bar ston te/ de yang
105b2(khri brgyad): mi dmigs pa'i tshul gyis ston cing / dge ba'i rtsa ba de dag kyang rnam pa thams cad mkhyen pa nyid ma gtogs par nyan thos kyi sa'am/ rang sangs rgyas kyi sar yongs su mi bsngo ba dang / de bzhin du sgra dang / dri dang / ro dang / reg bya dang / chos mi rtag ces bya ba dang / sdug
105b3(khri brgyad): bsngal zhes bya ba dang / bdag med ces bya ba dang / zhi zhes bya ba dang / stong zhes bya ba dang / mtshan ma med ces bya ba dang / smon pa med ces bya ba dang / mngon par 'du bya ba med ces bya ba dang / dben zhes bya bar ston te/ de yang mi dmigs pa'i tshul gyis ston cing /
105b4(khri brgyad): dge ba'i rtsa ba de dag kyang rnam pa thams cad mkhyen pa nyid ma gtogs par nyan thos kyi sa 'am/ rang sangs rgyas kyi sar yongs su mi bsngo ba ste/ rab 'byor de dag ni byang chub sems dpa' sems dpa' chen po'i dge ba'i bshes gnyen du rig par bya'o/ /rab 'byor gzhan yang byang
105b5(khri brgyad): chub sems dpa' sems dpa' chen po'i dge ba'i bshes gnyen ni gang dag de la mig gi rnam par shes pa dang / mig gi 'dus te reg pa dang / mig gi 'dus te reg pa'i rkyen gyis tshor ba mi rtag ces bya bar chos ston/ sdug bsngal zhes bya ba dang / bdag med ces bya ba dang / zhi
105b6(khri brgyad): zhes bya ba dang / stong zhes bya ba dang / mtshan ma med ces bya ba dang / smon pa med ces bya ba dang / mngon par 'du bya ba med ces bya ba dang / dben zhes bya bar chos ston te/ de yang mi dmigs pa'i tshul gyis ston cing / dge ba'i rtsa ba de dag kyang rnam pa thams cad mkhyen pa
105b7(khri brgyad): nyid ma gtogs par nyan thos kyi sa 'am/ rang sangs rgyas kyi sar yongs su mi bsngo ba dang / de bzhin du rna ba'i rnam par shes pa dang / rna ba'i 'dus te reg pa dang / rna ba'i 'dus te reg pa'i rkyen gyis tshor ba dang / de bzhin du sna dang / lce dang / lus dang / yid kyi rnam par
106a1(khri brgyad): shes pa dang / yid kyi 'dus te reg pa dang / yid kyi 'dus te reg pa'i rkyen gyis tshor ba mi rtag ces bya bar chos ston/ sdug bsngal zhes bya ba dang / bdag med ces bya ba dang / zhi zhes bya ba dang / stong zhes bya ba dang / mtshan ma med ces bya ba dang / smon pa
106a2(khri brgyad): med ces bya ba dang / mngon par 'du bya ba med ces bya ba dang / dben zhes bya bar chos ston te/ de yang mi dmigs pa'i tshul gyis ston cing / dge ba'i rtsa ba de dag kyang rnam pa thams cad mkhyen pa nyid ma gtogs par nyan thos kyi sa 'am/ rang sangs rgyas kyi sar yongs su mi
106a3(khri brgyad): bsngo ba ste/ rab 'byor de dag ni byang chub sems dpa' sems dpa' chen po'i dge ba'i bshes gnyen du rig par bya'o/ /rab 'byor gzhan yang byang chub sems dpa' sems dpa' chen po'i dge ba'i bshes gnyen ni gang dag de la dran pa nye bar gzhag pa rnams mi rtag ces bya bar chos
106a4(khri brgyad): ston te/ de yang mi dmigs pa'i tshul gyis ston cing / dge ba'i rtsa ba de dag kyang rnam pa thams cad mkhyen pa nyid ma gtogs par nyan thos kyi sa 'am/ rang sangs rgyas kyi sar yongs su mi bsngo ba dang / de bzhin du yang dag pa'i spong ba dang / rdzu 'phrul gyi rkang pa dang / dbang
106a5(khri brgyad): po dang / stobs dang / byang chub kyi yan lag dang / lam rnams mi rtag ces bya bar chos ston te/ de yang mi dmigs pa'i tshul gyis ston cing / dge ba'i rtsa ba de dag kyang rnam pa thams cad mkhyen pa nyid ma gtogs par nyan thos kyi sa 'am/ rang sangs rgyas kyi sar yongs
106a6(khri brgyad): su mi bsngo ba dang / de bzhin du mi 'jigs pa rnams dang / so so yang dag par rig pa rnams dang / stobs rnams dang / sangs rgyas kyi chos ma 'dres pa rnams mi rtag ces bya bar chos ston cing / rnam pa thams cad mkhyen pa nyid sgom du gzhug pa'i phyir chos ston te/ de yang mi
106a7(khri brgyad): dmigs pa'i tshul gyis ston pa dang / byang chub sgom du gzhug pa'i phyir chos ston te/ de yang mi dmigs pa'i tshul gyis ston cing / dge ba'i rtsa ba de dag kyang rnam pa thams cad mkhyen pa nyid ma gtogs par nyan thos kyi sa 'am/ rang sangs rgyas kyi sar yongs su mi bsngo ba ste/ rab
106b1(khri brgyad): 'byor de dag ni byang chub sems dpa' sems dpa' chen po'i dge ba'i bshes gnyen rnams te/ de dag gis yongs su zin pa ni bstan pa 'di thos na mi skrag mi dngang zhing dngang bar mi 'gyur ro/ /rab 'byor gyis gsol pa/ bcom ldan 'das ji ltar na byang chub sems dpa' sems
106b2(khri brgyad): dpa' chen po shes rab kyi pha rol tu phyin pa la spyod pa thabs la mi mkhas pas/ sdig pa'i grogs po'i sug par mchis shing / dge ba'i bshes gnyen gyis yongs su spangs nas/ shes rab kyi pha rol tu phyin pa bstan pa 'di thos na skrag ste/ dngang zhing dngang bar 'gyur ba
106b3(khri brgyad): lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pa rnam pa thams cad mkhyen pa nyid dang ldan pa'i yid la bya ba dag dang bral bas shes rab kyi pha rol tu phyin pa sgom zhing dmigs te/ shes
106b4(khri brgyad): rab kyi pha rol tu phyin pa des kyang rlom sems su byed pa dang / de bzhin du bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa sgom zhing dmigs
106b5(khri brgyad): te/ sbyin pa'i pha rol tu phyin pa des kyang rlom sems su byed pa dang / rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa/ rnam pa thams cad mkhyen pa nyid dang ldan pa'i yid la bya ba dag dang bral bas gzugs nang stong pa zhes bya
106b6(khri brgyad): bar yid la byed/ gzugs phyi stong pa zhes bya bar yid la byed/ gzugs phyi nang stong pa zhes bya bar yid la byed/ gzugs dngos po med pa'i ngo bo nyid stong pa zhes bya ba'i bar du yid la byed/ tshor ba dang / 'du shes dang / 'du byed rnams dang / rnam par shes pa nang stong
106b7(khri brgyad): pa zhes bya bar yid la byed/ rnam par shes pa phyi stong pa zhes bya bar yid la byed/ rnam par shes pa phyi nang stong pa zhes bya bar yid la byed/ rnam par shes pa dngos po med pa'i ngo bo nyid stong pa zhes bya ba'i bar du yid la byed cing / nang stong pa nyid de yang dmigs/ phyi stong pa
107a1(khri brgyad): nyid de yang dmigs/ phyi nang stong pa nyid de yang dmigs/ dngos po med pa'i ngo bo nyid stong pa nyid kyi bar de yang dmigs te/ dmigs pa'i tshul gyis rlom sems su byed pa dang / mig nang stong pa zhes bya bar yid la byed/ mig phyi stong pa zhes bya bar yid la byed/
107a2(khri brgyad): mig phyi nang stong pa zhes bya bar yid la byed/ mig dngos po med pa'i ngo bo nyid stong pa zhes bya ba'i bar du yid la byed cing / stong pa nyid de dag kyang dmigs te/ dmigs pa'i tshul gyis rlom sems su byed pa dang / rna ba dang / sna dang / lce dang / lus dang / yid nang stong pa zhes bya bar
107a3(khri brgyad): yid la byed/ yid phyi stong pa zhes bya bar yid la byed/ yid phyi nang stong pa zhes bya bar yid la byed/ yid dngos po med pa'i ngo bo nyid stong pa zhes bya ba'i bar du yid la byed cing / stong pa nyid de dag kyang dmigs te/ dmigs pa'i tshul gyis rlom sems su byed pa dang / de bzhin
107a4(khri brgyad): du gzugs dang / sgra dang / dri dang / ro dang / reg bya dang / chos rnams la yang bya'o/ /de bzhin du mig gi rnam par shes pa dang / rna ba dang / sna dang / lce dang / lus dang / yid kyi rnam par shes pa dang / mig gi 'dus te reg pa dang / rna ba dang / sna dang /
107a5(khri brgyad): lce dang / lus dang / yid kyi 'dus te reg pa dang / mig gi 'dus te reg pa'i rkyen gyis tshor ba dang / rna ba dang / sna dang / lce dang / lus dang / yid kyi 'dus te reg pa'i rkyen gyis tshor ba nang stong pa zhes bya bar yid la byed/ phyi stong pa zhes bya bar yid la byed/ phyi nang
107a6(khri brgyad): stong pa zhes bya bar yid la byed/ dngos po med pa'i ngo bo nyid stong pa zhes bya ba'i bar du yid la byed cing / stong pa nyid de dag kyang dmigs te/ dmigs pa'i tshul gyis rlom sems su byed pa dang / de bzhin du sbyar te/ ma rig pa dang / rga shi'i bar du nang stong pa zhes bya bar yid la
107a7(khri brgyad): byed/ phyi stong pa zhes bya bar yid la byed/ phyi nang stong pa zhes bya bar yid la byed/ dngos po med pa'i ngo bo nyid stong pa zhes bya ba'i bar du yid la byed cing / stong pa nyid de dag kyang dmigs te/ dmigs pa'i tshul gyis de dag gis kyang rlom sems su byed pa dang / rab 'byor gzhan
107b1(khri brgyad): yang byang chub sems dpa' sems dpa' chen po shes rab kyi pha rol tu phyin pa la spyod pa/ rnam pa thams cad mkhyen pa nyid dang ldan pa'i yid la bya ba dag dang bral bas/ dran pa nye bar gzhag pa rnams sgom zhing / dran pa nye bar gzhag pa de dag kyang dmigs te/ dmigs pa'i
107b2(khri brgyad): tshul gyis de dag gis kyang rlom sems su byed pa dang / de bzhin du yang dag pa'i spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa dang / de bzhin
107b3(khri brgyad): gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad kyi bar dag sgom zhing / de dag kyang dmigs te/ dmigs pa'i tshul gyis de dag gis kyang rlom sems su byed pa ste/ rab 'byor byang
107b4(khri brgyad): chub sems dpa' sems dpa' chen po shes rab kyi pha rol tu phyin pa la de ltar spyod pa thabs la mi mkhas pa ni/ shes rab kyi pha rol tu phyin pa bstan pa 'di thos na skrag ste/ dngang zhing dngang bar 'gyur ro/ /rab 'byor gyis gsol pa/ bcom ldan 'das ji ltar na byang chub sems
107b5(khri brgyad): dpa' sems dpa' chen po'i sdig pa'i grogs po'i sug par mchis te/ sdig pa'i grogs po des yongs su zin pas shes rab kyi pha rol tu phyin pa bstan pa 'di thos na skrag ste/ dngang zhing dngang bar 'gyur ba lags/ bcom ldan 'das kyis bka' stsal pa/ rab 'byor 'di la byang chub
107b6(khri brgyad): sems dpa' sems dpa' chen po'i sdig pa'i grogs po ni gang 'di skad du 'di ni de bzhin gshegs pa dgra bcom pa yang dag par rdzogs pa'i sangs rgyas kyis gsungs pa ma yin gyis 'di la bslab par mi bya'o/ /'di dag ni snyan dngags mkhan gyi rang bzo yin pas 'di dag ni mnyan par mi bya'o/ /
107b7(khri brgyad): gzung bar mi bya'o/ /kun chub par mi bya'o/ /bcang bar mi bya'o/ /klag par mi bya'o/ /bsgom par mi bya'o/ /tshul bzhin du yid la mi bya'o/ /gzhan dag la'ang bstan par mi bya'o zhes shes rab kyi pha rol tu phyin pa dang 'bral bar byed/ bsam gtan gyi pha rol tu phyin pa dang /
108a1(khri brgyad): brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa dang 'bral bar byed pa ste/ rab 'byor de ni byang chub sems dpa' sems dpa' chen po'i sdig pa'i grogs por rig par
108a2(khri brgyad): bya'o/ /rab 'byor gzhan yang byang chub sems dpa' sems dpa' chen po'i sdig pa'i grogs po ni 'di ltar bdud sdig can sangs rgyas kyi cha byad du bsgyur cing / byang chub sems dpa' sems dpa' chen po'i drung du 'ongs nas/ 'di skad du rigs kyi bu shes rab kyi pha rol tu phyin pa bsgoms
108a3(khri brgyad): pas khyod la ci zhig bya/ bsam gtan gyi pha rol tu phyin pas khyod la ci zhig bya/ brtson 'grus kyi pha rol tu phyin pas khyod la ci zhig bya/ bzod pa'i pha rol tu phyin pas khyod la ci zhig bya/ tshul khrims kyi pha rol tu phyin pas khyod la ci zhig bya/ sbyin pa'i pha rol tu phyin pa bsgoms pas
108a4(khri brgyad): khyod la ci zhig bya zhes zer zhing 'bral bar byed do zhes de la bdud kyi las rnams mi ston cing bdud kyi nyes pa dag mi rjod pa gang yin pa ste/ rab 'byor de ni byang chub sems dpa' sems dpa' chen po'i sdig pa'i grogs por rig par bya'o/ /rab 'byor gzhan yang byang chub sems dpa' sems
108a5(khri brgyad): dpa' chen po'i sdig pa'i grogs po ni 'di ltar bdud sdig can sangs rgyas kyi cha byad du bsgyur cing / byang chub sems dpa' sems dpa' chen po'i drung du 'ongs nas/ nyan thos dang ldan pa'i mdo'i sde dang / dbyangs kyis bsnyad pa'i sde dang / lung du bstan pa'i sde dang / de lta bu byung ba'i
108a6(khri brgyad): sde dang / skyes pa'i rabs kyi sde dang / gleng gzhi'i sde dang / rtogs pa brjod pa'i sde dag ston par byed/ rab tu ston par byed/ rnam par 'byed par byed/ gsal bar byed/ yang dag par rab tu ston par byed cing / bdud kyi las 'di lta bu de dag skyed par 'gyur ro zhes de la bdud kyi las
108a7(khri brgyad): rnams mi ston pa gang yin pa ste/ rab 'byor de ni byang chub sems dpa' sems dpa' chen po'i sdig pa'i grogs por rig par bya'o/ /rab 'byor gzhan yang byang chub sems dpa' sems dpa' chen po'i sdig pa'i grogs po ni/ bdud sdig can sangs rgyas kyi cha byad du bsgyur cing / byang chub
108b1(khri brgyad): sems dpa' sems dpa' chen po'i drung du 'ongs nas/ 'di skad du rigs kyi bu khyod la ni byang chub kyi sems cung zad kyang med do/ /khyod ni phyir mi ldog pa yang ma yin no/ /khyod kyis ni bla na med pa yang dag par rdzogs pa'i byang chub mngon par rdzogs par 'tshang rgya bar yang mi nus so
108b2(khri brgyad): zhes zer ro zhes bdud kyi las de lta bu de dag de la mi rjod mi ston pa gang yin pa ste/ rab 'byor de ni byang chub sems dpa' sems dpa' chen po'i sdig pa'i grogs por rig par bya'o/ /rab 'byor gzhan yang bdud sdig can sangs rgyas kyi cha byad du bsgyur cing / byang chub sems dpa' sems
108b3(khri brgyad): dpa' chen po'i drung du 'ongs nas/ 'di skad du rigs kyi bu mig ni bdag dang bdag gis stong ngo / /rna ba dang / sna dang / lce dang / lus dang / yid ni bdag dang bdag gis stong ngo / /gzugs ni bdag dang bdag gis stong ngo / /sgra dang / dri dang / ro dang / reg bya
108b4(khri brgyad): dang / chos rnams ni bdag dang bdag gis stong ngo / /mig gi rnam par shes pa ni bdag dang bdag gis stong ngo / /rna ba'i rnam par shes pa dang / sna'i rnam par shes pa dang / lce'i rnam par shes pa dang / lus kyi rnam par shes pa dang / yid kyi rnam par shes pa ni bdag
108b5(khri brgyad): dang bdag gis stong ngo / /mig gi 'dus te reg pa ni bdag dang bdag gis stong ngo / /rna ba'i 'dus te reg pa dang / sna'i 'dus te reg pa dang / lce'i 'dus te reg pa dang / lus kyi 'dus te reg pa dang / yid kyi 'dus te reg pa ni bdag dang bdag gis stong ngo / /mig gi
108b6(khri brgyad): 'dus te reg pa'i rkyen gyis tshor ba ni bdag dang bdag gis stong ngo / /rna ba'i 'dus te reg pa'i rkyen gyis tshor ba dang / sna'i 'dus te reg pa'i rkyen gyis tshor ba dang / lce'i 'dus te reg pa'i rkyen gyis tshor ba dang / lus kyi 'dus te reg pa'i rkyen gyis tshor ba dang / yid kyi 'dus
108b7(khri brgyad): te reg pa'i rkyen gyis tshor ba ni bdag dang bdag gis stong ngo / /de bzhin du sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha
109a1(khri brgyad): rol tu phyin pa ni bdag dang bdag gis stong ngo / /dran pa nye bar gzhag pa rnams ni bdag dang bdag gis stong ngo / /yang dag pa'i spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams
109a2(khri brgyad): dang lam dang / sangs rgyas kyi chos ma 'dres pa rnams kyi bar ni bdag dang bdag gis stong na/ bla na med pa yang dag par rdzogs pa'i byang chub mngon par rdzogs par sangs rgyas pas ci zhig bya zhes zer ro zhes bdud kyi las de lta bu de dag mi rjod mi ston pa gang yin pa ste/ rab 'byor de ni byang
109a3(khri brgyad): chub sems dpa' sems dpa' chen po'i sdig pa'i grogs por rig par bya'o/ /rab 'byor gzhan yang bdud sdig can sangs rgyas kyi cha byad du bsgyur cing / byang chub sems dpa' sems dpa' chen po'i drung du 'ongs nas/ 'di skad du rigs kyi bu shar phyogs ni/ sangs rgyas bcom
109a4(khri brgyad): ldan 'das rnams dang / byang chub sems dpa' rnams dang / nyan thos rnams kyis stong ste/ 'di la sangs rgyas kyang med/ byang chub sems dpa' yang med/ nyan thos kyang med do/ /de bzhin du phyogs bcu kun kyang sangs rgyas bcom ldan 'das rnams dang / byang chub sems
109a5(khri brgyad): dpa' rnams dang / nyan thos rnams kyis stong ste/ 'di la sangs rgyas kyang med/ byang chub sems dpa' yang med/ nyan thos kyang med do zhes zer ro zhes bdud kyi las de lta bu de dag mi rjod mi ston pa gang yin pa de dag ni byang chub sems dpa' sems dpa' chen po'i sdig pa'i grogs por
109a6(khri brgyad): rig par bya'o/ /rab 'byor gzhan yang bdud sdig can nyan thos kyi cha byad du bsgyur cing / byang chub sems dpa' sems dpa' chen po'i drung du 'ongs nas/ rnam pa thams cad mkhyen pa nyid dang ldan pa'i yid la byed pa dag zlog cing / nyan thos dang / rang sangs rgyas dang ldan pa'i
109a7(khri brgyad): yid la byed pa dag la 'doms te/ rjes su ston par byed do zhes bdud kyi las de lta bu de dag mi rjod mi ston pa gang yin pa de ni/ rab 'byor byang chub sems dpa' sems dpa' chen po'i sdig pa'i grogs por rig par bya'o/ /rab 'byor gzhan yang bdud sdig can mkhan po dang / slob
109b1(khri brgyad): dpon gyi cha byad du bsgyur cing byang chub sems dpa' sems dpa' chen po'i drung du 'ongs nas byang chub sems dpa'i spyod pa dang 'bral bar byed la/ rnam pa thams cad mkhyen pa nyid dang ldan pa'i yid la byed pa dag dang 'bral bar byed cing / dran pa nye bar gzhag pa rnams la sbyor bar byed/
109b2(khri brgyad): 'phags pa'i lam yan lag brgyad pa'i bar dag la yang sbyor bar byed/ stong pa nyid dang / mtshan ma med pa dang / smon pa med pa'i chos rnams la yang sbyor bar byed cing / 'di skad du rigs kyi bu khyod kyis chos 'di dag bsgoms la nyan thos kyis mngon sum du gyis shig /
109b3(khri brgyad): bla na med pa yang dag par rdzogs pa'i byang chub kyis ci zhig bya zhes zer ba'i bdud kyi las de lta bu de dag mi rjod mi ston pa gang yin pa de ni/ rab 'byor byang chub sems dpa' sems dpa' chen po'i sdig pa'i grogs por rig par bya'o/ /rab 'byor gzhan yang bdud sdig can pha
109b4(khri brgyad): dang ma'i cha byad du bsgyur cing / byang chub sems dpa' sems dpa' chen po'i drung du 'ongs nas/ 'di skad du rigs kyi bu gang gi don du bskal pa tshad med grangs med par 'khor ba na 'khor zhing lag pa gcad pa dang / rkang pa gcad pa dang / mgo gcad pa dpag tu med pa dag
109b5(khri brgyad): nyams su myong bar 'gyur zhing / bla na med pa yang dag par rdzogs pa'i byang chub mngon par rdzogs par sangs rgyas pas khyod la ci zhig bya/ gang la rgyun du zhugs pa'i 'bras bu mngon sum du byar yod pa de la brtson par gyis shig gang la dgra bcom pa nyid kyi 'bras bu mngon sum du byar yod
109b6(khri brgyad): pa de la brtson par gyis shig ces zer ba'i bdud kyi las de lta bu de dag mi rjod mi ston pa gang yin pa de ni/ rab 'byor byang chub sems dpa' sems dpa' chen po'i sdig pa'i grogs por rig par bya'o/ /rab 'byor gzhan yang bdud sdig can dge slong gi cha byad du bsgyur cing / byang chub sems
109b7(khri brgyad): dpa' sems dpa' chen po'i drung du 'ongs nas/ mig mi rtag ces bya bar dmigs pa'i tshul gyis ston/ de bzhin du mig sdug bsngal zhes bya ba dang / bdag med ces bya ba dang / zhi zhes bya ba dang / stong zhes bya ba dang / mtshan ma med ces bya ba dang / smon pa med ces bya ba dang /
110a1(khri brgyad): mngon par 'du bya ba med ces bya ba dang / dben zhes bya bar dmigs pa'i tshul gyis ston pa dang / rna ba dang / sna dang / lce dang / lus dang / yid mi rtag ces bya ba dang / sdug bsngal zhes bya ba dang / bdag med ces bya ba dang / zhi zhes bya ba dang / stong zhes
110a2(khri brgyad): bya ba dang / mtshan ma med ces bya ba dang / smon pa med ces bya ba dang / mngon par 'du bya ba med ces bya ba dang / dben zhes bya bar dmigs pa'i tshul gyis ston pa dang / de bzhin du dran pa nye bar gzhag pa rnams mi rtag ces bya ba dang / sdug bsngal zhes bya ba dang / bdag med ces
110a3(khri brgyad): bya ba dang / zhi zhes bya ba dang / stong zhes bya ba dang / mtshan ma med ces bya ba dang / smon pa med ces bya ba dang / mngon par 'du bya ba med ces bya ba dang / dben zhes bya ba dang / yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs
110a4(khri brgyad): rnams dang / byang chub kyi yan lag rnams dang / lam mi rtag ces bya ba dang / sdug bsngal zhes bya ba dang / bdag med ces bya ba dang / zhi zhes bya ba dang / stong zhes bya ba dang / mtshan ma med ces bya ba dang / smon pa med ces bya ba dang / mngon par 'du bya ba med ces bya ba dang / dben zhes bya bar
110a5(khri brgyad): dmigs pa'i tshul gyis ston pa dang / sangs rgyas kyi chos ma 'dres pa'i bar du mi rtag ces bya ba dang / sdug bsngal zhes bya ba dang / bdag med ces bya ba dang / zhi zhes bya ba dang / stong zhes bya ba dang / mtshan ma med ces bya ba dang / smon pa med ces bya ba dang / mngon par 'du bya ba med ces bya ba dang /
110a6(khri brgyad): dben zhes bya bar dmigs pa'i tshul gyis ston pa'i bdud kyi las de lta bu de dag mi rjod mi ston pa gang yin pa de ni/ byang chub sems dpa' sems dpa' chen po'i sdig pa'i grogs por rig par bya ste/ rig nas kyang yongs su spang bar bya'o/ /shes rab kyi pha rol tu phyin pa khri brgyad stong pa las/
110a7(khri brgyad): sgyu ma lta bu'i le'u zhes bya ste bcu pa'o// //de nas bcom ldan 'das la/ tshe dang ldan pa rab 'byor gyis 'di skad ces gsol to/ /bcom ldan 'das byang chub sems dpa' sems dpa' zhes bgyi ba'i gzhi'i don gang lags de skad ces gsol pa dang / bcom ldan
110b1(khri brgyad): 'das kyis tshe dang ldan pa rab 'byor la 'di skad ces bka' stsal to/ /rab 'byor byang chub sems dpa'i gzhi'i don ni gzhi med pa'i don to/ /de ci'i phyir zhe na/ rab 'byor byang chub kyang skye ba med sems dpa' yang skye ba med de/ rab 'byor byang chub dang / sems dpa' la skye ba dang
110b2(khri brgyad): yod pa nyid med cing mi dmigs so/ /rab 'byor byang chub la yang gzhi med/ sems dpa' la yang gzhi med de/ de lta bas na byang chub sems dpa'i gzhi'i don ni gzhi med pa'i don to/ /rab 'byor 'di lta ste dper na/ nam mkha' la bya'i rjes med cing mi dmigs so/ /rab 'byor
110b3(khri brgyad): de bzhin du byang chub sems dpa'i gzhi'i don kyang med cing mi dmigs so/ /rab 'byor 'di lta ste dper na/ rmi lam la gzhi med cing mi dmigs so/ /rab 'byor de bzhin du byang chub sems dpa'i gzhi'i don kyang med cing mi dmigs so/ /rab 'byor 'di lta ste dper na/ sgyu ma la
110b4(khri brgyad): gzhi med cing mi dmigs so/ /smig rgyu dang / chu zla dang / brag ca dang / mig yor dang / gzugs brnyan dang / de bzhin gshegs pas sprul pa la gzhi med cing mi dmigs so/ /rab 'byor de bzhin du byang chub sems dpa'i gzhi'i don kyang med cing mi dmigs so/ /rab 'byor
110b5(khri brgyad): 'di lta ste dper na/ de bzhin nyid la gzhi med cing mi dmigs so/ /rab 'byor de bzhin du byang chub sems dpa'i gzhi'i don kyang med cing mi dmigs so/ /rab 'byor 'di lta ste dper na/ ma nor ba de bzhin nyid la gzhi med cing mi dmigs so/ /gzhan ma yin pa de bzhin nyid dang / chos nyid
110b6(khri brgyad): dang / chos kyi dbyings dang / chos gnas pa nyid dang / chos skyon med pa nyid dang / yang dag pa'i mtha' la gzhi med cing mi dmigs so/ /rab 'byor de bzhin du byang chub sems dpa'i gzhi'i don kyang med cing mi dmigs so/ /rab 'byor 'di lta ste dper na/ sgyu ma'i skyes bu la gzugs
110b7(khri brgyad): dang / tshor ba dang / 'du shes dang / 'du byed rnams dang / rnam par shes pa'i gzhi med cing mi dmigs so/ /rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don kyang med cing mi dmigs so/ /rab 'byor
111a1(khri brgyad): 'di lta ste dper na/ sgyu ma'i skyes bu la mig gi gzhi med cing mi dmigs so/ /rna ba dang / sna dang / lce dang / lus dang / yid kyi gzhi med cing mi dmigs so/ /gzugs dang / sgra dang / dri dang / ro dang / reg bya dang / chos kyi gzhi med cing mi dmigs so/ /
111a2(khri brgyad): rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don kyang med cing mi dmigs so/ /rab 'byor 'di lta ste dper na/ sgyu ma'i skyes bu'i mig gi rnam par shes pa la gzhi med cing mi dmigs so/ /rna ba'i rnam
111a3(khri brgyad): par shes pa dang / sna'i rnam par shes pa dang / lce'i rnam par shes pa dang / lus kyi rnam par shes pa dang / yid kyi rnam par shes pa la gzhi med cing mi dmigs so/ /rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems
111a4(khri brgyad): dpa'i gzhi'i don kyang med cing mi dmigs so/ /rab 'byor 'di lta ste dper na/ sgyu ma'i skyes bu nang stong pa nyid la spyod pa'i gzhi'i don kyang med cing mi dmigs so/ /rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems
111a5(khri brgyad): dpa'i gzhi'i don kyang med cing mi dmigs so/ /rab 'byor 'di lta ste dper na/ sgyu ma'i skyes bu dngos po med pa'i ngo bo nyid stong pa nyid kyi bar la spyod pa'i gzhi'i don kyang med cing mi dmigs so/ /rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la
111a6(khri brgyad): spyod pa'i byang chub sems dpa'i gzhi'i don kyang med cing mi dmigs so/ /rab 'byor 'di lta ste dper na/ sgyu ma'i skyes bu dran pa nye bar gzhag pa rnams la spyod pa'i gzhi'i don kyang med cing mi dmigs so/ /rab 'byor 'di lta ste dper na/ sgyu ma'i skyes bu 'phags pa'i lam yan lag
111a7(khri brgyad): brgyad pa'i bar dang / de bzhin gshegs pa'i stobs bcu dang / mi 'jigs pa bzhi dang / sangs rgyas kyi chos ma 'dres pa brgyad kyi bar la spyod pa'i gzhi'i don kyang med cing mi dmigs so/ /rab 'byor de bzhin du byang chub sems dpa' sems dpa' chen po shes rab kyi pha rol tu
111b1(khri brgyad): phyin pa la spyod pa'i byang chub sems dpa' gzhi'i don kyang med cing mi dmigs so/ /rab 'byor 'di lta ste dper na/ de bzhin gshegs pa dgra bcom pa yang dag par rdzogs pa'i sangs rgyas la gzugs kyi gzhi med cing mi dmigs so/ /rab 'byor de bzhin du byang chub sems
111b2(khri brgyad): dpa' sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don kyang med cing mi dmigs so/ /rab 'byor 'di lta ste dper na/ de bzhin gshegs pa dgra bcom pa yang dag par rdzogs pa'i sangs rgyas la tshor ba dang / 'du shes dang / 'du byed
111b3(khri brgyad): rnams dang / rnam par shes pa'i gzhi med cing mi dmigs so/ /de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don kyang med cing mi dmigs so/ /rab 'byor 'di lta ste dper na/ de bzhin gshegs pa dgra bcom
111b4(khri brgyad): pa yang dag par rdzogs pa'i sangs rgyas la mig gi gzhi med do/ /rna ba dang / sna dang / lce dang / lus dang / yid kyi gzhi med do/ /rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don kyang med do/ /
111b5(khri brgyad): rab 'byor 'di lta ste dper na/ de bzhin gshegs pa dgra bcom pa yang dag par rdzogs pa'i sangs rgyas la nang stong pa nyid kyi gzhi med do/ /dngos po med pa'i ngo bo nyid stong pa nyid kyi bar gyi gzhi med do/ /rab 'byor de bzhin du byang chub sems dpa' sems dpa' chen po shes rab kyi pha rol
111b6(khri brgyad): tu phyin pa la spyod pa'i byang chub sems dpa'i gzhi'i don kyang med do/ /rab 'byor 'di lta ste dper na/ de bzhin gshegs pa dgra bcom pa yang dag par rdzogs pa'i sangs rgyas la dran pa nye bar gzhag pa rnams kyi gzhi med do/ /sangs rgyas kyi chos ma 'dres pa brgyad kyi bar dag gi gzhi med
111b7(khri brgyad): do/ /rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don med do/ /rab 'byor 'di lta ste dper na/ 'dus ma byas kyi khams la 'dus byas kyi khams kyi gzhi med do/ /'dus byas kyi khams
112a1(khri brgyad): la yang 'dus ma byas kyi khams kyi gzhi med do/ /rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don med do/ /rab 'byor 'di lta ste dper na/ skye ba med pa la gzhi med do/ /rab
112a2(khri brgyad): 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don med do/ /rab 'byor 'di lta ste dper na/ 'gag pa med pa dang / mngon par 'du bya ba med pa dang / 'byung ba med pa dang / dmigs su med
112a3(khri brgyad): pa dang / kun nas nyon mongs pa med pa dang / rnam par byang ba med pa la gzhi med do/ /rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don med do/ /rab 'byor gyis gsol pa/ bcom
112a4(khri brgyad): ldan 'das skye ba ma mchis pa la gang gi gzhi ma mchis pa lags kun nas nyon mongs pa ma mchis pa dang / rnam par byang ba ma mchis pa'i bar la gang gi gzhi ma mchis pa lags/ bcom ldan 'das kyis bka' stsal pa/ rab 'byor skye ba med pa la gzugs kyi gzhi med do/ /skye ba
112a5(khri brgyad): med pa la tshor ba dang / 'du shes dang / 'du byed rnams dang / rnam par shes pa'i gzhi med do/ /rab 'byor kun nas nyon mongs pa med pa dang / rnam par byang ba med pa'i bar la gzugs kyi gzhi med do/ /kun nas nyon mongs pa med pa dang / rnam par byang ba med pa'i bar la
112a6(khri brgyad): tshor ba dang / 'du shes dang / 'du byed rnams dang / rnam par shes pa'i gzhi med do/ /de bzhin du skye ba med pa la khams rnams dang / skye mched rnams kyi gzhi med do/ /kun nas nyon mongs pa med pa dang / rnam par byang ba med pa'i bar la khams dang skye mched rnams kyi gzhi
112a7(khri brgyad): med do/ /skye ba med pa la byang chub kyi phyogs kyi chos sum cu rtsa bdun dang / stobs dang / mi 'jigs pa dang / sangs rgyas kyi chos ma 'dres pa brgyad kyi bar dag gi gzhi med do/ /kun nas nyon mongs pa med pa dang / rnam par byang ba med pa la sangs rgyas kyi chos ma
112b1(khri brgyad): 'dres pa brgyad kyi bar dag gi gzhi med do/ /rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don med do/ /rab 'byor 'di lta ste dper na/ gzugs la skye ba med pa dang / 'gag pa med
112b2(khri brgyad): pa dang / mngon par 'du bya ba med pa dang / 'byung ba med pa dang / dmigs su med pa dang / kun nas nyon mongs pa med pa dang / rnam par byang ba med pa'i gzhi'i don med do/ /rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i
112b3(khri brgyad): byang chub sems dpa'i gzhi'i don med do/ /rab 'byor 'di lta ste dper na/ tshor ba dang / 'du shes dang / 'du byed rnams dang / rnam par shes pa la skye ba med pa dang / 'gag pa med pa dang / kun nas nyon mongs pa med pa dang / rnam par byang ba med pa'i bar gyi gzhi med do/ /
112b4(khri brgyad): rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don med do/ /rab 'byor 'di lta ste dper na/ gzugs shin tu rnam par dag pa la mtshan ma'i gzhi med do/ /rab 'byor de bzhin du byang chub sems
112b5(khri brgyad): dpa' sems dpa' chen po'i shes rab kyi pha rol tu phyin pa la spyod pa'i byang chub sems dpa'i gzhi'i don med do/ /rab 'byor 'di lta ste dper na/ tshor ba dang / 'du shes dang / 'du byed rnams dang / rnam par shes pa shin tu rnam par dag pa la mtshan ma'i gzhi med do/ /rab
112b6(khri brgyad): 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems dpa' gzhi'i don med do/ /de bzhin du khams dang / skye mched dang / rten cing 'brel par 'byung ba shin tu rnam par dag pa la mtshan ma'i gzhi med do/ /rab
112b7(khri brgyad): 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don med do/ /rab 'byor 'di lta ste dper na/ dran pa nye bar gzhag pa rnams shin tu rnam par dag pa la mtshan ma'i gzhi med do/ /rab 'byor de bzhin
113a1(khri brgyad): du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don med do/ /rab 'byor 'di lta ste dper na/ yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi
113a2(khri brgyad): yan lag dang / lam dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa brgyad kyi bar dag shin tu rnam par dag pa la mtshan ma'i gzhi med do/ /rab 'byor de bzhin du byang chub sems dpa' sems dpa' chen po
113a3(khri brgyad): shes rab kyi pha rol tu phyin pa la spyod pa'i byang chub sems dpa'i gzhi'i don med do/ /rab 'byor 'di lta ste dper na/ bdag med pa'i phyir/ bdag shin tu rnam par dag pa la gzhi med do/ /shes pa po dang mthong ba po med pa'i phyir/ shes pa po dang / mthong ba po'i bar du shin tu
113a4(khri brgyad): rnam par dag pa la gzhi med do/ /rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don med do/ /rab 'byor 'di lta ste dper na/ nyi ma'i dkyil 'khor shar ba la mun pa'i gzhi med do/ /rab 'byor
113a5(khri brgyad): de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don med do/ /rab 'byor 'di lta ste dper na/ sreg pa'i bskal pa la 'du byed thams cad kyi gzhi med do/ /rab 'byor de bzhin du byang chub sems dpa' sems
113a6(khri brgyad): dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don med do/ /rab 'byor 'di lta ste dper na/ de bzhin gshegs pa dgra bcom pa yang dag par rdzogs pa'i sangs rgyas kyi tshul khrims la 'chal pa'i tshul khrims kyi gzhi med do/ /rab 'byor de bzhin du
113a7(khri brgyad): byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don med do/ /rab 'byor 'di lta ste dper na/ de bzhin gshegs pa'i ting nge 'dzin la rnam par g.yeng ba'i gzhi med do/ /de bzhin gshegs pa'i shes rab la 'chal
113b1(khri brgyad): pa'i shes rab kyi gzhi med do/ /de bzhin gshegs pa'i rnam par grol ba la rnam par ma grol ba'i gzhi med do/ /de bzhin gshegs pa'i rnam par grol ba'i ye shes mthong ba la rnam par grol ba'i ye shes mthong ba ma yin pa'i gzhi med do/ /rab 'byor de bzhin du byang chub sems dpa'
113b2(khri brgyad): sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don med do/ /rab 'byor 'di lta ste dper na/ nyi ma dang zla ba'i 'od la mun pa'i gzhi med do/ /rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i
113b3(khri brgyad): byang chub sems dpa'i gzhi'i don med do/ /rab 'byor 'di lta ste dper na/ gza' dang / skar ma dang / nor bu rin po che dang / glog gi 'od la gzhi med do/ /rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems
113b4(khri brgyad): dpa'i gzhi'i don med do/ /rab 'byor 'di lta ste dper na/ rgyal chen bzhi'i ris kyi lha rnams dang / sum cu rtsa gsum pa'i lha rnams dang / 'thab bral gyi lha rnams dang / dga' ldan gyi lha rnams dang / 'phrul dga'i lha rnams dang / gzhan 'phrul dbang byed kyi lha rnams dang /
113b5(khri brgyad): tshangs ris kyi lha rnams dang / 'og min gyi bar gyi lha rnams kyi 'od la gzhi med do/ /de bzhin gshegs pa'i bar gyi 'od la gzhi med do/ /rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don med do/ /
113b6(khri brgyad): de ci'i phyir zhe na/ rab 'byor 'di ltar byang chub gang yin pa dang / byang chub sems dpa' gang yin pa dang / byang chub sems dpa'i gzhi'i don gang yin pa'i chos de dag thams cad ni ldan pa yang ma yin/ mi ldan pa yang ma yin/ gzugs med pa/ bstan du med pa/ thogs pa
113b7(khri brgyad): med pa/ 'di ltar mtshan nyid med par mtshan nyid gcig pa yin te/ rab 'byor byang chub sems dpa' sems dpa' chen pos chos thams cad kyi med pa nyid la bslab par bya'o/ /rab 'byor byang chub sems dpa' sems dpa' chen pos chos thams cad khong du chud par bya'o/ /rab
114a1(khri brgyad): 'byor gyis gsol pa/ bcom ldan 'das chos thams cad ni gang lags/ byang chub sems dpa' sems dpa' chen pos chos thams cad kyi ma mchis pa nyid la ni ji ltar bslab par bgyi/ byang chub sems dpa' sems dpa' chen pos chos thams cad ni ji ltar khong du
114a2(khri brgyad): chud par bgyi/ bcom ldan 'das kyis bka' stsal pa/ rab 'byor chos thams cad ces bya ba ni dge ba dang / mi dge ba dang / lung bstan du yod pa dang / lung du ma bstan pa dang / 'jig rten pa dang / 'jig rten las 'das pa dang / zag pa dang bcas pa dang / zag
114a3(khri brgyad): pa med pa dang / 'dus byas dang / 'dus ma byas dang / kha na ma tho ba dang bcas pa dang / kha na ma tho ba med pa dang / thun mong dang / thun mong ma yin pa dag go/ /rab 'byor de dag ni chos thams cad ces bya ste/ byang chub sems dpa' sems dpa' chen pos de dag gi
114a4(khri brgyad): med pa nyid la bslab par bya'o/ /byang chub sems dpa' sems dpa' chen pos chos thams cad khong du chud par bya ba yang de dag yin no// //shes rab kyi pha rol tu phyin pa khri brgyad stong pa/ bam po dgu pa/ rab 'byor gyis gsol pa/ bcom ldan
114a5(khri brgyad): 'das 'jig rten pa'i dge ba'i chos rnams gang lags/ bcom ldan 'das kyis bka' stsal pa/ 'jig rten pa'i dge ba'i chos rnams zhes bya ba ni phar 'dzin pa dang / mar 'dzin pa dang / dge sbyong du 'dzin pa dang / bram zer 'dzin pa dang / rigs kyi gtso bo la rim gro byed
114a6(khri brgyad): pa dang / sbyin pa las byung ba'i bsod nams bya ba'i dngos po dang / tshul khrims las byung ba dang / sgom pa las byung ba'i bsod nams bya ba'i dngos po dang / zhal ta byed pa dang ldan pa dang / thabs la mkhas pa dang / dge ba bcu'i las kyi lam rnams dang / 'jig rten pa'i
114a7(khri brgyad): rnam par bam pa'i 'du shes dang / rnam par rnags pa'i 'du shes dang / rnam par 'bus gzhigs pa'i 'du shes dang / rnam par dmar ba'i 'du shes dang / rnam par sngos pa'i 'du shes dang / rnam par zos pa'i 'du shes dang / rnam par 'thor ba'i 'du shes dang / rus gong
114b1(khri brgyad): gi 'du shes dang / rnam par tshig pa'i 'du shes dang / 'jig rten pa'i bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi dang / 'jig rten pa'i sangs rgyas rjes su dran pa dang / chos rjes su dran pa dang / dge 'dun rjes su dran pa
114b2(khri brgyad): dang / tshul khrims rjes su dran pa dang / gtong ba rjes su dran pa dang / lha rjes su dran pa dang / dbugs dbyung ba dang rngub pa rjes su dran pa dang / 'chi ba rjes su dran pa dang / lus su gtogs pa rjes su dran pa dang / skyo ba rjes su dran pa ste/ rab 'byor de dag ni 'jig rten
114b3(khri brgyad): pa'i dge ba'i chos rnams zhes bya'o/ /rab 'byor gyis gsol pa/ bcom ldan 'das 'jig rten pa'i chos mi dge ba rnams gang lags/ bcom ldan 'das kyis bka' stsal pa/ rab 'byor 'jig rten pa'i chos mi dge ba ni srog gcod pa dang / ma byin par len pa dang / 'dod
114b4(khri brgyad): pas log par g.yem pa dang / du smra ba dang / phra ma dang / ngag rtsub po dang / tshig kyal pa dang / brnab sems dang / gnod sems dang / log par lta ba dang / khro ba dang / khon du 'dzin pa dang / 'chab pa dang / 'tshig pa dang / rnam par 'tshe ba dang / phrag dog
114b5(khri brgyad): dang / ser sna dang / nga rgyal te/ rab 'byor de dag ni 'jig rten pa'i chos mi dge ba rnams zhes bya'o/ /rab 'byor gyis gsol pa/ bcom ldan 'das lung du ma bstan pa'i chos rnams gang lags/ bcom ldan 'das kyis bka' stsal pa/ lus kyi las ni lung du ma bstan pa'o/ /
114b6(khri brgyad): ngag gi las ni lung du ma bstan pa'o/ /yid kyi las ni lung du ma bstan pa'o/ /'byung ba chen po bzhi ni lung du ma bstan pa'o/ /dbang po lnga ni lung du ma bstan pa'o/ /skye mched drug ni lung du ma bstan pa'o/ /gzugs med pa'i snyoms par 'jug pa bzhi ni lung du ma bstan pa'o/ /phung po
114b7(khri brgyad): dang / khams dang / skye mched rnams ni lung du ma bstan pa'o/ /rnam par smin pa ni lung du ma bstan pa ste/ rab 'byor 'di dag ni lung du ma bstan pa'i chos rnams zhes bya'o/ /gsol pa/ bcom ldan 'das 'jig rten pa'i chos rnams gang lags/ bcom ldan 'das kyis bka'
115a1(khri brgyad): stsal pa/ rab 'byor 'jig rten pa'i chos rnams zhes bya ba ni phung po lnga dang / skye mched bcu gnyis dang / khams brgyad dang / dge ba bcu'i las kyi lam rnams dang / bsam gtan bzhi dang / tshad med pa bzhi dang / gzugs med pa'i snyoms par 'jug
115a2(khri brgyad): pa bzhi dang / mngon par shes pa lnga dang / 'jig rten las 'das pa'i chos ma gtogs par 'jig rten pa'i chos gang ji snyed pa de dag ni 'jig rten pa'i chos rnams zhes bya'o/ /rab 'byor gyis gsol pa/ bcom ldan 'das 'jig rten las 'das pa'i chos rnams gang lags/
115a3(khri brgyad): bcom ldan 'das kyis bka' stsal pa/ 'jig rten las 'das pa'i chos rnams zhes bya ba ni dran pa nye bar gzhag pa bzhi dang / yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags
115a4(khri brgyad): pa'i lam yan lag brgyad pa dang / rnam par thar pa'i sgo stong pa nyid dang / rnam par thar pa'i sgo mtshan ma med pa dang / rnam par thar pa'i sgo smon pa med pa dang / mi shes pa kun shes par byed pa'i dbang po dang / kun shes pa'i dbang po dang / kun shes pa dang ldan pa'i dbang po dang /
115a5(khri brgyad): rtog pa dang bcas dpyod pa dang bcas pa'i ting nge 'dzin dang / rtog pa med cing dpyod pa'i ting nge 'dzin dang / mi rtog mi dpyod pa'i ting nge 'dzin dang / rig pa dang / rnam par grol ba dang / dran pa dang / shes bzhin dang / tshul bzhin yid la byed pa dang / rnam par thar pa
115a6(khri brgyad): brgyad de/ brgyad gang zhe na/ gzugs can gzugs rnams la lta ba 'di ni rnam par thar pa dang po'o/ /nang gzugs med par 'du shes pas phyi rol gyi gzugs rnams la lta ba 'di ni rnam par thar pa gnyis pa'o/ /sdug pa nyid du mos pa 'di ni rnam par thar pa gsum pa'o/ /
115a7(khri brgyad): de rnam pa thams cad du gzugs kyi 'du shes rnams las yang dag par 'das te/ thogs pa'i 'du shes rnams nub par gyur cing / sna tshogs kyi 'du shes rnams yid la mi byed pas nam mkha' mtha' yas so snyam nas/ nam mkha' mtha' yas skye mched bsgrubs te gnas pa 'di ni
115b1(khri brgyad): rnam par thar pa bzhi pa'o/ /de rnam pa thams cad du nam mkha' mtha' yas skye mched las yang dag par 'das te/ rnam par shes pa mtha' yas so snyam nas rnam shes mtha' yas skye mched bsgrubs te gnas pa 'di ni rnam par thar pa lnga pa'o/ /de rnam pa thams cad du rnam shes
115b2(khri brgyad): mtha' yas skye mched las yang dag par 'das te/ ci yang med do snyam nas/ ci yang med pa'i skye mched bsgrubs te gnas pa 'di ni rnam par thar pa drug pa'o/ /de rnam pa thams cad du ci yang med pa'i skye mched las yang dag par 'das nas/ 'du shes med 'du shes med min skye
115b3(khri brgyad): mched bsgrubs te gnas pa 'di ni rnam par thar pa bdun pa'o/ /de rnam pa thams cad du 'du shes med 'du shes med min skye mched las yang dag par 'das nas/ 'du shes dang tshor ba 'gog pa bsgrubs te gnas pa 'di ni rnam par thar pa brgyad pa ste/ de dag ni rnam par thar pa brgyad
115b4(khri brgyad): pa'o/ /mthar gyis gnas pa'i snyoms par 'jug pa dgu ste/ dgu gang zhe na/ 'dod pa dag las dben pa sdig pa mi dge ba'i chos rnams las dben pa rtog pa dang bcas pa dpyod pa dang bcas pa/ dben pa las skyes pa'i dga' ba dang bde ba can bsam gtan dang po bsgrubs te gnas pa
115b5(khri brgyad): dang / de rtog pa dang dpyod pa dang bral zhing nang yongs su dang ste/ sems kyi rgyud gcig tu gyur pas rtog pa med pa dpyod pa med pa'i ting nge 'dzin las skyes pa'i dga' ba dang bde ba can bsam gtan gnyis pa bsgrubs te gnas pa dang / de dga' ba'i 'dod chags dang bral bas
115b6(khri brgyad): btang snyoms la gnas shing / dran pa dang shes bzhin can yin te/ bde ba lus kyis myong la 'phags pa rnams kyis gang de dran pa dang ldan pa bde ba la gnas pa btang snyoms pa'o zhes brjod pa ste/ dga' ba med pa'i bsam gtan gsum pa bsgrubs te gnas pa dang / de bde ba yang
115b7(khri brgyad): spangs/ snga nas sdug bsngal yang spangs shing / yid bde ba dang / yid mi bde ba yang nub pas bde ba yang ma yin/ sdug bsngal ba yang ma yin pa btang snyoms dang dran pa yongs su dag pa bsam gtan bzhi pa bsgrubs te gnas pa dang / de rnam pa thams cad du gzugs kyi 'du
116a1(khri brgyad): shes rnams las yang dag par 'das te/ thogs pa'i 'du shes rnams nub par gyur cing sna tshogs kyi 'du shes rnams yid la mi byed pas/ nam mkha' mtha' yas so snyam nas nam mkha' mtha' yas skye mched bsgrubs te gnas pa dang / de rnam pa thams cad du nam mkha'
116a2(khri brgyad): mtha' yas skye mched las yang dag par 'das te/ rnam par shes pa mtha' yas so snyam nas rnam shes mtha' yas skye mched bsgrubs te gnas pa dang / de rnam pa thams cad du rnam shes mtha' yas skye mched las yang dag par 'das te/ ci yang med do snyam nas/ ci yang med
116a3(khri brgyad): pa'i skye mched bsgrubs te gnas pa dang / de rnam pa thams cad du ci yang med pa'i skye mched las yang dag par 'das nas 'du shes med 'du shes med min skye mched bsgrubs te gnas pa dang / de rnam pa thams cad du 'du shes med 'du shes med min skye mched las yang dag par 'das te/
116a4(khri brgyad): 'du shes dang tshor ba 'gog pa bsgrubs nas gnas pa ste/ de dag ni mthar gyis gnas pa'i snyoms par 'jug pa dgu'o/ /nang stong pa nyid nas dngos po med pa'i ngo bo nyid stong pa nyid kyi bar dang / de bzhin gshegs pa'i stobs bcu dang / mi 'jigs pa bzhi dang / so so yang
116a5(khri brgyad): dag par rig pa bzhi dang / sangs rgyas kyi chos ma 'dres pa brgyad rnams te/ de dag ni 'jig rten las 'das pa'i chos rnams zhes bya'o/ /de la zag pa dang bcas pa'i chos rnams gang zhe na/ 'di lta ste/ phung po lnga dang / skye mched bcu gnyis dang / khams
116a6(khri brgyad): brgyad dang / bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi ste/ de dag ni zag pa dang bcas pa'i chos rnams zhes bya'o/ /de la zag pa med pa'i chos rnams gang zhe na/ dran pa nye bar gzhag pa bzhi dang / yang
116a7(khri brgyad): dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa dang / stobs bcu dang / mi 'jigs pa bzhi dang / so so yang dag par rig pa bzhi dang / sangs
116b1(khri brgyad): rgyas kyi chos ma 'dres pa brgyad kyi bar dag ste/ de dag ni zag pa med pa'i chos rnams zhes bya'o/ /de la 'dus byas kyi chos rnams gang zhe na/ 'dod pa'i khams dang / gzugs kyi khams dang / gzugs med pa'i khams dang / de ma yin pa gzhan gang dag
116b2(khri brgyad): 'dus byas su gtogs pa'i chos byang chub kyi phyogs kyi chos sum cu rtsa bdun dang / sangs rgyas kyi chos ma 'dres pa brgyad kyi bar dag kyang yin te/ de dag ni 'dus byas kyi chos rnams zhes bya'o/ /de la 'dus ma byas kyi chos rnams gang zhe na/ chos gang dag la skye ba
116b3(khri brgyad): dang / 'jig pa dang / gzhan du 'gyur bar mi snang ba dag ste/ 'dod chags zad pa dang / zhe sdang zad pa dang / gti mug zad pa dang / de bzhin nyid dang / ma nor ba de bzhin nyid dang / gzhan ma yin pa de bzhin nyid dang / chos nyid dang / chos kyi dbyings nyid
116b4(khri brgyad): dang / chos gnas pa nyid dang / chos skyon med pa nyid dang / yang dag pa'i mtha' ste/ de dag ni 'dus ma byas kyi chos rnams zhes bya'o/ /de la thun mong gi chos rnams gang zhe na/ bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi
116b5(khri brgyad): dang / mngon par shes pa lnga ste/ de dag ni thun mong gi chos rnams zhes bya'o/ /de la thun mong ma yin pa'i chos rnams gang zhe na/ byang chub kyi phyogs kyi chos sum cu rtsa bdun dang / stobs bcu dang / mi 'jigs pa bzhi dang / so so yang dag par rig pa bzhi dang / rnam par
116b6(khri brgyad): thar pa'i sgo gsum dang / sangs rgyas kyi chos ma 'dres pa brgyad kyi bar dag ste/ de dag ni thun mong ma yin pa'i chos rnams zhes bya'o/ /de la byang chub sems dpa' sems dpa' chen po shes rab kyi pha rol tu phyin pa la spyod pas/ chos thams cad la rtog pa med pa dang / dpyod pa med
116b7(khri brgyad): pa'i phyir rang gi mtshan nyid kyis stong pa'i chos rnams la chags pa med pa dang / yod pa ma yin par bslab par bya'o/ /chos thams cad gnyis su med pa'i tshul du khong du chud par bya'o/ /de nas bcom ldan 'das la/ tshe dang ldan pa rab 'byor gyis 'di skad ces gsol to/ /bcom
117a1(khri brgyad): ldan 'das byang chub sems dpa' sems dpa' chen po zhes bgyi ba ci'i slad du/ byang chub sems dpa' sems dpa' chen po zhes bgyi/ bcom ldan 'das kyis bka' stsal pa/ rab 'byor sems can gyi phung po chen po dang / sems can gyi ris phal po che'i phul
117a2(khri brgyad): byed par 'gyur bas/ de'i phyir byang chub sems dpa' sems dpa' chen po zhes bya'o/ /rab 'byor gyis gsol pa/ bcom ldan 'das byang chub sems dpa' sems dpa' chen po gang gi phul bgyid par 'gyur ba'i sems can gyi tshogs chen po ni gang lags/ sems can
117a3(khri brgyad): gyi ris phal po che ni gang lags/ bcom ldan 'das kyis bka' stsal pa/ rab 'byor sems can gyi tshogs chen po zhes bya ba ni 'di lta ste/ rigs kyis dang / brgyad pa dang / rgyun du zhugs pa dang / lan cig phyir 'ong ba dang / phyir mi 'ong ba dang / dgra bcom pa dang /
117a4(khri brgyad): rang sangs rgyas dang / sems dang po bskyed pa'i byang chub sems dpa' dang / phyir mi ldog pa'i sa la gnas pa'i byang chub sems dpa' sems dpa' chen po'i bar dag go/ /rab 'byor de ni sems can gyi tshogs chen po dang / sems can gyi ris phal po che zhes bya ste/ byang
117a5(khri brgyad): chub sems dpa' sems dpa' chen po ni de'i phul byed par 'gyur ro/ /de la byang chub sems dpa' sems dpa' chen pos rdo rje lta bu'i sems bskyed de/ sems can gyi tshogs chen po dang / sems can gyi ris phal po che'i phul du 'gyur bar bya'o/ /rab 'byor gyis gsol
117a6(khri brgyad): pa/ bcom ldan 'das rdo rje lta bu'i sems bskyed pa gang lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po 'di ltar sems bskyed de/ 'khor ba dpag tu med par sems can thams cad kyi don du bdag gis go
117a7(khri brgyad): cha bgo bar bya'o/ /bdag gis bdog pa thams cad yongs su gtang bar bya'o/ /bdag gis sems can thams cad la sems mnyam pa nyid bskyed par bya'o/ /bdag gis sems can thams cad theg pa gsum gyis yongs su mya ngan las bzla bar bya'o/ /sems can thams cad
117b1(khri brgyad): yongs su mya ngan las 'das kyang / sems can gang yang yongs su mya ngan las 'das pa med pas/ chos thams cad skye ba med pa dang / 'gag pa med pa bdag gis rtogs par bya'o/ /bdag gis rnam pa thams cad mkhyen pa nyid kyi sems ma 'dres pas pha rol tu phyin pa
117b2(khri brgyad): drug la spyad par bya'o/ /bdag gis sems can thams cad kyi rjes su song ba'i chos rtogs pa yongs su grub pa la bslab par bya'o/ /chos rnams tshul gcig tu bsgrub pa bdag gis rtogs par bya'o/ /bdag gis chos dpag tu med pa'i bar dag bsgrub pa rtogs par bya ba'i
117b3(khri brgyad): phyir bslab par bya'o snyam du sems bskyed de/ rab 'byor de ni byang chub sems dpa' sems dpa' chen po'i sems bskyed pa rdo rje lta bu ste/ de la gnas nas byang chub sems dpa' sems dpa' chen po sems can gyi tshogs chen po dang / sems can gyi ris phal po che'i phul byed par
117b4(khri brgyad): 'gyur te/ de yang mi dmigs pa'i tshul gyis byed do/ /rab 'byor gzhan yang byang chub sems dpa' sems dpa' chen po sems 'di ltar bskyed de/ sems can dmyal ba dang / dud 'gro'i skye gnas dang / gshin rje'i 'jig rten du skyes pa'i sems can ji snyed cig sdug
117b5(khri brgyad): bsngal gyi tshor ba myong bar gyur pa de dag gi don du bdag gis sdug bsngal gyi tshor ba de nyams su myong bar bya'o snyam du sems bskyed do/ /de la byang chub sems dpa' sems dpa' chen pos gong du sems 'di ltar bskyed par bya ste/ bdag gis sems can de dag phung po'i lhag ma med pa'i
117b6(khri brgyad): m ya ngan las 'das pa'i dbyings su yongs su mya ngan las 'das par ma gyur gyi bar du sems can gcig gi don du yang bskal pa bye ba khrag khrig phrag 'bum phrag mang por sems can dmyal ba'i sdug bsngal de bdag gis nyams su myong bar bya'o zhes thabs de lta bus sems can de dag phung
117b7(khri brgyad): po'i lhag ma med pa'i mya ngan las 'das pa'i dbyings su yongs su mya ngan las 'das par ma gyur gyi bar du sems can thams cad kyi ched du bdag gis sems can dmyal ba'i sdug bsngal de nyams su myang bar bya'o/ /phyis gdod bdag gi don du dge ba'i rtsa ba dag bskyed de/ bskal
118a1(khri brgyad): pa bye ba khrag khrig phrag 'bum du byang chub kyi tshogs bsags la/ bla na med pa yang dag par rdzogs pa'i byang chub mngon par rdzogs par 'tshang rgya bar bya'o snyam du sems bskyed par bya'o/ /rab 'byor de ni byang chub sems dpa' sems dpa' chen po'i sems bskyed
118a2(khri brgyad): pa rdo rje lta bu ste/ de la gnas nas byang chub sems dpa' sems dpa' chen po sems can gyi tshogs chen po dang / sems can gyi ris phal po che'i phul byed par 'gyur ro/ /rab 'byor gzhan yang byang chub sems dpa' sems dpa' chen pos sems gang gis sems can
118a3(khri brgyad): thams cad kyi phul du 'gyur ba'i sems rlabs po che rtag par rgyun du bskyed par bya'o/ /de la byang chub sems dpa' sems dpa' chen po'i sems rlabs po che ni/ gang sems dang po bskyed pa nas bzung ste/ 'dod chags kyi sems mi bskyed/ zhe sdang gi sems mi bskyed/
118a4(khri brgyad): gti mug gi sems mi bskyed/ rnam par 'tshe ba'i sems mi bskyed/ nyan thos dang rang sangs rgyas kyi sems mi bskyed pa ste/ rab 'byor de ni byang chub sems dpa' sems dpa' chen po'i sems rlabs po che yin te/ des sems can thams cad kyi phul du phyin par byed cing des
118a5(khri brgyad): rlom sems su'ang mi byed do/ /rab 'byor gzhan yang byang chub sems dpa' sems dpa' chen pos mi sgul ba'i sems su bya'o/ /de la byang chub sems dpa' sems dpa' chen po'i sems mi sgul ba ni 'di yin te/ gang rnam pa thams cad mkhyen pa nyid dang ldan pa'i yid la byed pas
118a6(khri brgyad): rlom sems su mi byed pa ste/ rab 'byor de ni byang chub sems dpa' sems dpa' chen po'i sems mi sgul ba'o/ /rab 'byor gzhan yang byang chub sems dpa' sems dpa' chen pos sems can thams cad la phan pa dang bde bar bya ba'i sems bskyed par bya'o/ /de la byang chub sems
118a7(khri brgyad): dpa' sems dpa' chen po'i phan pa dang / bde bar bya ba'i sems ni 'di yin te/ gang sems can thams cad skyob cing sems can thams cad yongs su mi gtong la/ des rlom sems su'ang mi byed pa ste/ rab 'byor de ni byang chub sems dpa' sems dpa' chen po'i phan pa dang bde bar
118b1(khri brgyad): bya ba'i sems so/ /rab 'byor byang chub sems dpa' sems dpa' chen po shes rab kyi pha rol tu phyin pa la de ltar spyod pa ni sems can thams cad kyi phul du phyin par byed par 'gyur te/ de yang mi dmigs pa'i tshul gyis byed do/ /rab 'byor gzhan yang byang chub sems dpa'
118b2(khri brgyad): sems dpa' chen pos rtag par rgyun du chos 'dod par bya'o/ /chos la dga' bar bya'o/ /chos la kun tu dga' bar bya'o/ /chos la kun tu dga' ba'i rnal 'byor la brtson par bya'o/ /de la chos gang zhe na/ 'di lta ste/ chos thams cad dbyer med pa ste/ de ni chos zhes
118b3(khri brgyad): bya'o/ /de la chos 'dod pa gang zhe na/ gang chos la 'dod cing mos pa ste/ de ni chos 'dod pa zhes bya'o/ /de la chos la dga' ba gang zhe na/ gang chos la dga' zhing mngon par dga' ba ste/ de ni chos la dga' ba zhes bya'o/ /de la chos la kun tu dga' ba gang zhe na/
118b4(khri brgyad): gang chos la yon tan dang / phan yon du lta ba ste/ de ni chos la kun tu dga' ba zhes bya'o/ /de la chos la kun tu dga' ba'i rnal 'byor la brtson pa gang zhe na/ chos de nyid la sgom zhing mang du byed pa ste/ de ni chos la kun tu dga' ba'i rnal 'byor la brtson pa zhes bya'o/ /rab 'byor
118b5(khri brgyad): byang chub sems dpa' sems dpa' chen po shes rab kyi pha rol tu phyin pa la de ltar spyod pas/ sems can gyi tshogs chen po dang / sems can gyi ris phal po che'i phul du phyin par bya ste/ de yang mi dmigs pa'i tshul gyis bya'o/ /rab 'byor gzhan yang byang chub sems dpa'
118b6(khri brgyad): sems dpa' chen po shes rab kyi pha rol tu phyin pa la spyod pas/ nang stong pa nyid la gnas/ dngos po med pa'i ngo bo nyid stong pa nyid kyi bar la gnas nas/ sems can gyi tshogs chen po dang / sems can gyi ris phal po che'i phul du phyin par bya ste/ de yang mi dmigs pa'i tshul gyis bya'o/ /
118b7(khri brgyad): rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pas/ byang chub kyi phyogs kyi chos sum cu rtsa bdun la gnas/ stobs dang / mi 'jigs pa dang / so so yang dag par rig pa dang / sangs rgyas kyi chos ma 'dres pa
119a1(khri brgyad): brgyad kyi bar dag la gnas nas/ sems can gyi tshogs chen po dang / sems can gyi ris phal po che'i phul du phyin par bya ste/ de yang mi dmigs pa'i tshul gyis bya'o/ /rab 'byor gzhan yang byang chub sems dpa' sems dpa' chen po shes rab kyi pha rol
119a2(khri brgyad): tu phyin pa la spyod pas/ rdo rje lta bu'i ting nge 'dzin la gnas pas/ nam mkha' ltar chags pa med pas rnam par grol zhing gos pa med pa'i ting nge 'dzin gyi bar la gnas te/ sems can gyi tshogs chen po dang / sems can gyi ris phal po che'i phul du phyin par bya ste/ de yang
119a3(khri brgyad): mi dmigs pa'i tshul gyis bya'o/ /rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa chos de dag la gnas te/ sems can gyi tshogs chen po dang / sems can gyi ris phal po che'i phul du phyin par byed par 'gyur te/
119a4(khri brgyad): de'i phyir byang chub sems dpa' sems dpa' chen po zhes bya'o/ /shes rab kyi pha rol tu phyin pa khri brgyad stong pa las/ khrel yod pa'i le'u zhes bya ste/ bcu gcig pa'o// //de nas bcom ldan 'das la/ tshe dang ldan pa shA ri'i bus 'di skad ces gsol
119a5(khri brgyad): to/ /bcom ldan 'das don gang gis byang chub sems dpa' sems dpa' chen po zhes bgyi ba la bdag kyang spobs lags so/ /bcom ldan 'das kyis bka' stsal pa/ shA ri'i bu don gang gis byang chub sems dpa' sems dpa' chen po zhes bya ba la khyod spobs par gyis
119a6(khri brgyad): shig / shA ri'i bus gsol pa/ bcom ldan 'das bdag tu lta ba spang ba'i slad du sems can rnams la chos ston pa dang / de bzhin du sems can du lta ba dang / srog tu lta ba dang / gang zag tu lta ba dang / gso ba dang / skyes bu dang / shed las skyes dang / shed bu
119a7(khri brgyad): dang / byed pa po dang / byed du 'jug pa po dang / slong ba po dang / kun nas slong ba po dang / tshor ba po dang / tshor bar byed du 'jug pa po dang / shes pa po dang / mthong ba por lta ba dang / chad par lta ba dang / rtag par lta ba dang / yod par lta ba dang / med par lta ba
119b1(khri brgyad): dang / phung por lta ba dang / khams su lta ba dang / skye mched du lta ba dang / dben par lta ba dang / rten cing 'brel par 'byung bar lta ba dang / pha rol tu phyin par lta ba dang / byang chub kyi phyogs kyi chos su lta ba dang / stobs dang / mi 'jigs par lta ba dang / sangs
119b2(khri brgyad): rgyas kyi chos ma 'dres par lta ba dang / sems can yongs su smin par bgyi bar lta ba dang / sangs rgyas kyi zhing yongs su dag par bgyi bar lta ba dang / byang chub tu lta ba dang / sangs rgyas su lta ba dang / chos su lta ba dang / dge 'dun du lta ba dang / chos kyi 'khor lo skor bar
119b3(khri brgyad): lta ba dang / yongs su mya ngan las 'das par lta ba spang ba'i slad du/ mi dmigs pa'i tshul gyis sems can rnams la chos ston te/ don des na byang chub sems dpa' sems dpa' chen po zhes bgyi'o/ /de nas tshe dang ldan pa rab 'byor gyis tshe dang ldan pa shA ri'i bu la 'di skad
119b4(khri brgyad): ces smras so/ /tshe dang ldan pa shA ri'i bu ci'i phyir zhe na byang chub sems dpa' sems dpa' chen po gzugs su lta bar 'gyur ba yin/ tshor ba dang / 'du shes dang / 'du byed rnams dang / rnam par shes par lta bar 'gyur ba yin/ sangs rgyas kyi chos ma 'dres pa'i bar du lta
119b5(khri brgyad): bar 'gyur ba yin/ shA ri'i bus smras pa tshe dang ldan pa rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pa thabs la mi mkhas pas/ gzugs la dmigs shing dmigs pa'i tshul gyis lta ba bskyed do/ /de bzhin du tshor ba dang /
119b6(khri brgyad): 'du shes dang / 'du byed rnams dang / rnam par shes pa la dmigs shing / dmigs pa'i tshul gyis lta ba bskyed do/ /sangs rgyas kyi chos ma 'dres pa'i bar du dmigs shing dmigs pa'i tshul gyis lta ba bskyed de/ tshe dang ldan pa rab 'byor de'i phyir/ byang chub sems
119b7(khri brgyad): dpa' sems dpa' chen po gzugs su lta bar 'gyur ba yin/ sangs rgyas kyi chos ma 'dres pa'i bar du lta bar 'gyur ba yin te/ de la byang chub sems dpa' sems dpa' chen po shes rab kyi pha rol tu phyin pa la spyod pa thabs la mkhas pas lta ba de dag spang ba'i phyir/ mi dmigs
120a1(khri brgyad): pa'i tshul gyis chos ston to/ /de nas bcom ldan 'das la/ tshe dang ldan pa rab 'byor gyis 'di skad ces gsol to/ /bcom ldan 'das don gang gis byang chub sems dpa' sems dpa' chen po zhes bgyi ba la bdag kyang spobs lags so/ /bcom ldan
120a2(khri brgyad): 'das kyis bka' stsal pa/ rab 'byor khyod spobs par gyis shig /rab 'byor gyis gsol pa/ bcom ldan 'das byang chub kyi sems zag pa med pa'i sems/ mnyam pa med pa'i sems/ mi mnyam pa dang mnyam pa'i sems nyan thos dang / rang sangs rgyas thams cad
120a3(khri brgyad): dang thun mong ma lags pa'i sems gang lags pa'i sems de la yang chags pa ma mchis pas/ don des na byang chub sems dpa' sems dpa' chen po zhes bgyi'o/ /de ci'i slad du zhe na/ 'di ltar thams cad mkhyen pa nyid kyi sems de ni zag pa ma mchis shing khongs su gtogs
120a4(khri brgyad): pa ma lags pa lags te/ thams cad mkhyen pa nyid kyi sems zag pa ma mchis shing khongs su gtogs pa ma lags pa'i sems de la yang chags pa ma mchis pas de'i slad du byang chub sems dpa' sems dpa' chen po zhes bgyi ba'i grangs su mchi'o/ /de nas tshe dang ldan pa shA ri'i
120a5(khri brgyad): bus/ tshe dang ldan pa rab 'byor la 'di skad ces smras so/ /tshe dang ldan pa rab 'byor byang chub sems dpa' sems dpa' chen po'i sems mi mnyam pa dang mnyam pa nyan thos dang / rang sangs rgyas thams cad dang thun mong ma yin pa'i sems de gang yin/ rab 'byor gyis smras pa/
120a6(khri brgyad): tshe dang ldan pa shA ri'i bu 'di la byang chub sems dpa' sems dpa' chen po sems dang po bskyed phyin cad chos gang la yang skye ba'am 'gag par yang dag par rjes su mi mthong / 'grib pa dang / 'phel ba dang / 'ong ba dang / 'gro ba dang / kun nas nyon mongs pa dang / rnam
120a7(khri brgyad): par byang bar yang dag par rjes su mi mthong ste/ tshe dang ldan pa shA ri'i bu gang la skye ba med pa dang / 'gag pa med pa dang / 'grib pa med pa dang / 'phel ba med pa dang / 'ong ba med pa dang / 'gro ba med pa dang / kun nas nyon mongs pa med pa dang / rnam par byang
120b1(khri brgyad): ba med pa de la nyan thos kyi sems med rang sangs rgyas kyi sems med/ byang chub sems dpa'i sems med/ yang dag par rdzogs pa'i sangs rgyas kyi sems med de/ tshe dang ldan pa shA ri'i bu de ni byang chub sems dpa' sems dpa' chen po'i sems mi mnyam pa dang mnyam pa ste/
120b2(khri brgyad): nyan thos dang rang sangs rgyas thams cad dang thun mong ma yin pa'i sems so/ /shA ri'i bus smras pa/ tshe dang ldan pa rab 'byor khyod kyis 'di skad du thams cad mkhyen pa nyid kyi sems zag pa med pa/ khongs su gtogs pa ma yin pa gang yin pa'i sems de la yang chags pa
120b3(khri brgyad): med ces smras na/ tshe dang ldan pa rab 'byor gzugs kyang chags pa med pa yin nam/ tshor ba dang / 'du shes dang / 'du byed rnams dang / rnam par shes pa yang chags pa med pa yin nam/ rab 'byor gyis smras pa/ tshe dang ldan pa shA ri'i bu de de bzhin te/ gzugs
120b4(khri brgyad): kyang chags pa med do/ /tshor ba dang / 'du shes dang / 'du byed rnams dang / rnam par shes pa yang chags pa med do/ /byang chub kyi phyogs kyi chos sum cu rtsa bdun dang / stobs dang / mi 'jigs pa dang / so so yang dag par rig pa dang / sangs rgyas kyi chos ma
120b5(khri brgyad): 'dres pa rnams kyi bar du yang chags pa med do/ /shA ri'i bus smras pa/ tshe dang ldan pa rab 'byor khyod kyis 'di skad du thams cad mkhyen pa nyid kyi sems gang yin pa de yang zag pa med cing / khongs su gtogs pa ma yin no zhes smras na/ tshe dang ldan pa rab 'byor byis pa so so'i
120b6(khri brgyad): skye bo rnams kyi sems kyang rang bzhin gyis stong pa nyid kyi phyir/ zag pa med cing khongs su gtogs pa ma yin pa yin nam/ nyan thos dang / rang sangs rgyas kyi sems dang / sangs rgyas bcom ldan 'das rnams kyi thugs kyang rang bzhin gyis stong pa nyid kyi phyir/ zag pa med
120b7(khri brgyad): cing khongs su gtogs pa ma yin pa yin nam/ rab 'byor gyis smras pa/ tshe dang ldan pa shA ri'i bu de de bzhin no/ /shA ri'i bus smras pa/ tshe dang ldan pa rab 'byor de gzugs kyang rang bzhin gyis stong pa nyid kyi phyir zag pa med cing khongs su gtogs pa ma yin pa yin nam/ tshor
121a1(khri brgyad): ba dang / 'du shes dang / 'du byed rnams dang / rnam par shes pa yang rang bzhin gyis stong pa nyid kyi phyir zag pa med cing khongs su gtogs pa ma yin pa yin nam/ rab 'byor gyis smras pa/ tshe dang ldan pa shA ri'i bu de de bzhin no/ /shA ri'i bus smras pa/ tshe
121a2(khri brgyad): dang ldan pa rab 'byor byang chub kyi phyogs kyi chos sum cu rtsa bdun dang / stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad kyi bar dag kyang rang bzhin gyis stong pa nyid kyi phyir/ zag pa med cing khongs
121a3(khri brgyad): su gtogs pa ma yin pa yin nam/ rab 'byor gyis smras pa/ tshe dang ldan pa shA ri'i bu ji skad smras pa de de bzhin te/ byis pa so so'i skye bo rnams kyi sems kyang rang bzhin gyis stong pa nyid kyi phyir/ zag pa med cing khongs su gtogs pa ma yin no/ /nyan thos dang / rang
121a4(khri brgyad): sangs rgyas thams cad kyi sems dang / sangs rgyas bcom ldan 'das rnams kyi thugs kyang rang bzhin gyis stong pa nyid kyi phyir/ zag pa med cing khongs su gtogs pa ma yin no/ /gzugs kyang rang bzhin gyis stong pa nyid kyi phyir zag pa med cing khongs su gtogs pa ma yin no/ /
121a5(khri brgyad): rnam par shes pa'i bar du yang rang bzhin gyis stong pa nyid kyi phyir/ zag pa med cing khongs su gtogs pa ma yin no/ /byang chub kyi phyogs kyi chos sum cu rtsa bdun dang / stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma
121a6(khri brgyad): 'dres pa brgyad kyi bar dag kyang rang bzhin gyis stong pa nyid kyi phyir zag pa med cing khongs su gtogs pa ma yin no/ /shA ri'i bus smras pa/ tshe dang ldan pa rab 'byor khyod kyis gang 'di skad du sems med pa'i phyir/ sems de la yang chags pa med ces smras na/ tshe dang
121a7(khri brgyad): ldan pa rab 'byor gzugs med pa yang gzugs la chags pa med dam/ tshor ba med pa yang tshor ba la chags pa med dam/ 'du shes med pa yang 'du shes la chags pa med dam/ 'du byed rnams med pa yang 'du byed rnams la chags pa med dam/ rnam par shes pa med
121b1(khri brgyad): pa yang rnam par shes pa la chags pa med dam/ rab 'byor gyis smras pa/ tshe dang ldan pa shA ri'i bu de de bzhin no/ /shA ri'i bus smras pa/ tshe dang ldan pa rab 'byor byang chub kyi phyogs kyi chos rnams med pa yang byang chub kyi phyogs kyi chos rnams la chags pa med dam/ sangs rgyas
121b2(khri brgyad): kyi chos ma 'dres pa'i bar dag med pa yang sangs rgyas kyi chos ma 'dres pa rnams la chags pa med dam/ rab 'byor gyis smras pa/ tshe dang ldan pa shA ri'i bu de de bzhin no/ /ji skad smras pa bzhin te/ gzugs med pa yang gzugs la chags pa med do/ /tshor ba dang /
121b3(khri brgyad): 'du shes dang / 'du byed rnams dang / rnam par shes pa med pa yang rnam par shes pa la chags pa med do/ /khams rnams dang / skye mched rnams dang / rten cing 'brel bar 'byung ba rnams dang / byang chub kyi phyogs kyi chos rnams dang / stobs dang / mi 'jigs pa
121b4(khri brgyad): dang / so so yang dag par rig pa dang / sangs rgyas kyi chos ma 'dres pa'i bar dag med pa yang / sangs rgyas kyi chos ma 'dres pa rnams la chags pa med do/ /shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni/ byang chub
121b5(khri brgyad): kyi sems mi mnyam pa dang mnyam pa'i sems nyan thos dang / rang sangs rgyas thams cad dang thun mong ma yin pa'i sems des kyang chos thams cad mi dmigs pa'i tshul gyis rlom sems su 'gyur ba med/ mngon par zhen par 'gyur ba med de/ de'i phyir byang chub sems dpa'
121b6(khri brgyad): sems dpa' chen po zhes bya'o/ /shes rab kyi pha rol tu phyin pa khri brgyad stong pa las/ lta ba spong ba'i le'u zhes bya ste bcu gnyis pa'o// //de nas bcom ldan 'das la tshe dang ldan pa byams ma'i bu gang pos 'di skad ces gsol to/ /bcom ldan
121b7(khri brgyad): 'das don gang gis byang chub sems dpa' sems dpa' chen po zhes bgyi ba la bdag kyang spobs lags so/ /bcom ldan 'das kyis bka' stsal pa/ gang po khyod spobs par gyis shig /gang pos gsol pa/ bcom ldan 'das sems can de ni go cha chen po bgos pa lags
122a1(khri brgyad): sems can de ni theg pa chen po la yang dag par zhugs pa lags/ sems can de ni theg pa chen po la yang dag par gnas pa lags te/ bcom ldan 'das de'i slad du byang chub sems dpa' sems dpa' chen po zhes bgyi'o/ /de nas tshe dang ldan pa shA
122a2(khri brgyad): ri'i bus/ tshe dang ldan pa byams ma'i bu gang po la 'di skad ces smras so/ /tshe dang ldan pa gang po ji tsam gyis na/ byang chub sems dpa' sems dpa' chen po go cha chen po bgos pa zhes bya/ gang pos smras pa/ tshe dang ldan pa shA ri'i bu 'di la byang chub sems dpa' sems
122a3(khri brgyad): dpa' chen po ni nyi tshe ba'i sems can rnams kyi ched du/ byang chub kyi phyir spyod pa ma yin/ sbyin pa'i pha rol tu phyin pa la gnas te/ sbyin pa sbyin pa ma yin gyi/ sems can thams cad kyi don du sbyin pa'i pha rol tu phyin pa la spyod cing sbyin pa sbyin par byed do/ /nyi tshe'i sems can
122a4(khri brgyad): rnams kyi ched du tshul khrims kyi pha rol tu phyin pa la gnas te/ tshul khrims srung ba ma yin gyi/ sems can thams cad kyi ched du tshul khrims kyi pha rol tu phyin pa la spyod cing tshul khrims srung ngo / /nyi tshe'i sems can rnams kyi ched du bzod pa'i pha rol tu phyin pa la gnas te/ bzod
122a5(khri brgyad): pa sgom pa ma yin gyi/ sems can thams cad kyi ched du bzod pa'i pha rol tu phyin pa la spyod cing bzod pa sgom par byed do/ /nyi tshe'i sems can rnams kyi ched du brtson 'grus kyi pha rol tu phyin pa la gnas te/ brtson 'grus rtsom pa ma yin gyi/ sems can thams cad kyi ched du brtson
122a6(khri brgyad): 'grus kyi pha rol tu phyin pa la spyod cing brtson 'grus rtsom mo/ /nyi tshe'i sems can rnams kyi ched du bsam gtan gyi pha rol tu phyin pa la gnas te/ bsam gtan sgom pa ma yin gyi/ sems can thams cad kyi ched du bsam gtan gyi pha rol tu phyin pa la spyod cing bsam gtan rnams
122a7(khri brgyad): bskyed do/ /nyi tshe'i sems can rnams kyi ched du shes rab kyi pha rol tu phyin pa la gnas te/ shes rab sgom pa ma yin gyi/ sems can thams cad kyi ched du shes rab kyi pha rol tu phyin pa la spyod cing shes rab sgom par byed do/ /byang chub sems dpa' sems dpa' chen po ni
122b1(khri brgyad): sems can 'di snyed cig ni phung po'i lhag ma med pa'i mya ngan las 'das pa'i dbyings su yongs su mya ngan las bzla bar bya'o/ /sems can 'di snyed cig ni yongs su mya ngan las bzla bar mi bya'o zhe'am/ sems can 'di snyed cig ni byang chub la dgod par bya'o/ /sems can 'di
122b2(khri brgyad): snyed cig ni byang chub la dgod par mi bya'o zhes sems can yongs su dpag pas go cha mi gyon gyi/ byang chub sems dpa' sems dpa' chen po ni sems can thams cad kyi ched du go cha gyon no/ /de 'di snyam du sems te/ bdag gis kyang sbyin pa'i pha rol tu phyin pa yongs su rdzogs
122b3(khri brgyad): par bya'o/ /sems can thams cad kyang sbyin pa'i pha rol tu phyin pa la sbyar bar bya'o/ /de bzhin du bdag gis kyang tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes
122b4(khri brgyad): rab kyi pha rol tu phyin pa yongs su rdzogs par bya'o/ /sems can thams cad kyang shes rab kyi pha rol tu phyin pa la sbyar bar bya'o snyam mo/ /tshe dang ldan pa shA ri'i bu gzhan yang byang chub sems dpa' sems dpa' chen po sbyin pa'i pha rol tu phyin pa la spyod pa nyan thos dang rang sangs
122b5(khri brgyad): rgyas dang ldan pa'i yid la bya ba dag gis ma yin gyi/ rnam pa thams cad mkhyen pa nyid dang ldan pa'i yid la bya ba dag gis sbyin pa sbyin zhing / dge ba'i rtsa ba de yang sems can thams cad dang thun mong du byas nas/ bla na med pa yang dag par rdzogs pa'i byang chub tu yongs su bsngo ba de
122b6(khri brgyad): ni/ tshe dang ldan pa shA ri'i bu byang chub sems dpa' sems dpa' chen po sbyin pa'i pha rol tu phyin pa la spyod pa'i sbyin pa'i pha rol tu phyin pa'i go cha'o/ /tshe dang ldan pa shA ri'i bu gzhan yang byang chub sems dpa' sems dpa' chen po sbyin pa'i pha rol tu phyin pa la spyod pa/ rnam pa thams
122b7(khri brgyad): cad mkhyen pa nyid dang ldan pa'i yid la bya ba dag gis sbyin pa sbyin zhing / nyan thos dang rang sangs rgyas kyi sar yongs su mi bsngo ba de ni/ byang chub sems dpa' sems dpa' chen po sbyin pa'i pha rol tu phyin pa la spyod pa/ sbyin pa sbyin pa'i tshul khrims kyi pha rol tu phyin pa'i go cha'o/ /
123a1(khri brgyad): tshe dang ldan pa shA ri'i bu gzhan yang byang chub sems dpa' sems dpa' chen po sbyin pa sbyin pa rnam pa thams cad mkhyen pa nyid dang ldan pa'i yid la bya ba dag gis chos de dag la bzod pa dang / mos pa gang yin pa de ni byang chub sems dpa' sems dpa' chen po sbyin
123a2(khri brgyad): pa'i pha rol tu phyin pa la spyod pa/ sbyin pa sbyin pa'i bzod pa'i pha rol tu phyin pa'i go cha'o/ /tshe dang ldan pa shA ri'i bu gzhan yang byang chub sems dpa' sems dpa' chen po sbyin pa sbyin pa rnam pa thams cad mkhyen pa nyid dang ldan pa'i yid la bya ba dag gis brtson 'grus ma btang ba gang
123a3(khri brgyad): yin pa de ni byang chub sems dpa' sems dpa' chen po sbyin pa'i pha rol tu phyin pa la spyod pa/ sbyin pa sbyin pa'i brtson 'grus kyi pha rol tu phyin pa'i go cha'o/ /tshe dang ldan pa shA ri'i bu gzhan yang byang chub sems dpa' sems dpa' chen po sbyin pa sbyin pa 'di lta ste/ rnam pa thams cad
123a4(khri brgyad): mkhyen pa nyid dang ldan pa'i yid la bya ba dag gis sems rtse gcig tu byed de/ nyan thos dang / rang sangs rgyas dang ldan pa'i sems rnams kyi skabs mi 'byed pa gang yin pa de ni byang chub sems dpa' sems dpa' chen po sbyin pa'i pha rol tu phyin pa la spyod pa/ sbyin pa sbyin pa'i
123a5(khri brgyad): bsam gtan gyi pha rol tu phyin pa'i go cha'o/ /tshe dang ldan pa shA ri'i bu gzhan yang byang chub sems dpa' sems dpa' chen po sbyin pa sbyin zhing / de gcig pu la dmigs pa'i phyir/ chos thams cad la sgyu mas byas pa'i 'du shes nye bar gnas shing / de sbyin pa po yang mi dmigs
123a6(khri brgyad): sbyin pa yang mi dmigs/ len pa po yang mi dmigs pa de ni byang chub sems dpa' sems dpa' chen po sbyin pa'i pha rol tu phyin pa la spyod pa/ sbyin pa sbyin pa'i shes rab kyi pha rol tu phyin pa'i go cha'o/ /tshe dang ldan pa shA ri'i bu byang chub sems dpa' sems dpa' chen po gang gi tshe
123a7(khri brgyad): rnam pa thams cad mkhyen pa nyid dang ldan pa'i yid la bya ba dag gis pha rol tu phyin pa de dag la mtshan mar mi 'dzin cing mi dmigs pa ni/ tshe dang ldan pa shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa go cha chen po bgos par rig par bya
123b1(khri brgyad): ba yin no/ /tshe dang ldan pa shA ri'i bu gzhan yang byang chub sems dpa' sems dpa' chen po tshul khrims kyi pha rol tu phyin pa la spyod pa/ rnam pa thams cad mkhyen pa nyid dang ldan pa'i yid la bya ba dag gis sbyin pa sbyin zhing de yang sems can thams cad dang thun mong du byas nas bla na
123b2(khri brgyad): med pa yang dag par rdzogs pa'i byang chub tu yongs su bsngo ba de ni byang chub sems dpa' sems dpa' chen po tshul khrims kyi pha rol tu phyin pa la spyod pa'i sbyin pa'i pha rol tu phyin pa'o/ /tshe dang ldan pa shA ri'i bu gzhan yang byang chub sems dpa' sems dpa' chen po tshul khrims kyi pha
123b3(khri brgyad): rol tu phyin pa la spyod pa nyan thos dang / rang sangs rgyas kyi sa la yang 'dod pa med na so so'i skye bo'i sa la lta smos kyang ci dgos pa de ni byang chub sems dpa' sems dpa' chen po tshul khrims kyi pha rol tu phyin pa la spyod pa'i tshul khrims kyi pha rol tu phyin pa'o/ /tshe dang ldan pa shA
123b4(khri brgyad): ri'i bu gzhan yang byang chub sems dpa' sems dpa' chen po tshul khrims kyi pha rol tu phyin pa la spyod pa/ rnam pa thams cad mkhyen pa nyid dang ldan pa'i yid la bya ba dag gis chos de dag la bzod pa dang mos pa gang yin pa de ni/ byang chub sems dpa' sems dpa' chen po tshul
123b5(khri brgyad): khrims kyi pha rol tu phyin pa la spyod pa'i bzod pa'i pha rol tu phyin pa'o/ /tshe dang ldan pa shA ri'i bu gzhan yang byang chub sems dpa' sems dpa' chen po tshul khrims kyi pha rol tu phyin pa la spyod pa rnam pa thams cad mkhyen pa nyid dang ldan pa'i yid la bya ba dag gis brtson 'grus mi nyams
123b6(khri brgyad): mi 'gong ba gang yin pa de ni byang chub sems dpa' sems dpa' chen po tshul khrims kyi pha rol tu phyin pa la spyod pa'i brtson 'grus kyi pha rol tu phyin pa'o/ /tshe dang ldan pa shA ri'i bu gzhan yang byang chub sems dpa' sems dpa' chen po tshul khrims kyi pha rol tu phyin pa la spyod pa/ rnam
123b7(khri brgyad): pa thams cad mkhyen pa nyid dang ldan pa'i yid la bya ba dag gis gnas pa nyan thos dang / rang sangs rgyas dang ldan pa'i sems rnams kyi skabs mi 'byed cing / sems bskyed pa de yang sems can thams cad dang thun mong du byas nas bla na med pa yang dag par rdzogs pa'i byang chub tu yongs
124a1(khri brgyad): su bsngo ba de ni byang chub sems dpa' sems dpa' chen po tshul khrims kyi pha rol tu phyin pa la spyod pa'i bsam gtan gyi pha rol tu phyin pa'o/ /tshe dang ldan pa shA ri'i bu gzhan yang byang chub sems dpa' sems dpa' chen po tshul khrims kyi pha rol tu phyin pa la spyod
124a2(khri brgyad): pa rnam pa thams cad mkhyen pa nyid dang ldan pa'i yid la bya ba dag gis chos thams cad la sgyu mas byas pa'i 'du shes nye bar gnas te/ rang bzhin gyis stong pa nyid kyi phyir tshul khrims des rlom sems su yang mi byed la mi dmigs pa de ni/ tshe dang ldan pa shA ri'i bu byang chub sems
124a3(khri brgyad): dpa' sems dpa' chen po tshul khrims kyi pha rol tu phyin pa la spyod pa'i shes rab kyi pha rol tu phyin pa'o/ /tshe dang ldan pa shA ri'i bu byang chub sems dpa' sems dpa' chen po tshul khrims kyi pha rol tu phyin pa la de ltar spyod pa ni pha rol tu phyin pa drug po thams cad yongs su 'dzin te/ de'i
124a4(khri brgyad): phyir go cha chen po bgos pa zhes bya'o/ /tshe dang ldan pa shA ri'i bu gzhan yang byang chub sems dpa' sems dpa' chen po bzod pa'i pha rol tu phyin pa la spyod pa nyan thos dang / rang sangs rgyas dang ldan pa'i yid la bya ba dag gis ma yin gyi/ rnam pa thams cad mkhyen pa nyid dang ldan pa'i
124a5(khri brgyad): yid la bya ba dag gis sbyin pa sbyin zhing / dge ba'i rtsa ba de dag sems can thams cad dang thun mong du byas te/ bla na med pa yang dag par rdzogs pa'i byang chub tu yongs su bsngo ba de ni byang chub sems dpa' sems dpa' chen po bzod pa'i pha rol tu phyin pa la spyod pa'i sbyin pa'i pha rol tu
124a6(khri brgyad): phyin pa'o/ /bzod pa'i pha rol tu phyin pa la spyod pa'i tshul khrims kyi pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa yang de bzhin no/ /tshe dang ldan pa shA ri'i bu gzhan yang byang chub sems dpa' sems dpa' chen po bzod pa'i pha
124a7(khri brgyad): rol tu phyin pa la spyod pa nyan thos dang / rang sangs rgyas dang ldan pa'i yid la bya ba dag gis ma yin gyi/ shes rab kyis rnam pa thams cad mkhyen pa nyid dang ldan pa'i yid la bya ba dag gis sangs rgyas kyi chos thams cad yang dag par bsgrub pa dang / sems can thams cad yongs su
124b1(khri brgyad): smin par bya ba'i phyir sbyor te/ dge ba'i rtsa ba de yang sems can thams cad dang thun mong du byas nas/ bla na med pa yang dag par rdzogs pa'i byang chub tu yongs su bsngo ba de ni byang chub sems dpa' sems dpa' chen po bzod pa'i pha rol tu phyin pa la spyod pa'i shes rab kyi pha rol tu phyin pa'o/ /
124b2(khri brgyad): tshe dang ldan pa shA ri'i bu gzhan yang byang chub sems dpa' sems dpa' chen po brtson 'grus kyi pha rol tu phyin pa la gnas te/ nyan thos dang / rang sangs rgyas dang ldan pa'i yid la bya ba dag gis ma yin gyi/ rnam pa thams cad mkhyen pa nyid dang ldan pa'i yid la bya ba dag gis/
124b3(khri brgyad): sbyin pa sbyin zhing dge ba'i rtsa ba de yang sems can thams cad dang thun mong du byas te/ bla na med pa yang dag par rdzogs pa'i byang chub tu yongs su bsngo ba de ni byang chub sems dpa' sems dpa' chen po brtson 'grus kyi pha rol tu phyin pa la spyod pa'i sbyin pa'i pha rol tu phyin pa'o/ /brtson
124b4(khri brgyad): 'grus kyi pha rol tu phyin pa la spyod pa'i tshul khrims kyi pha rol tu phyin pa dang / bzod pa'i pha rol tu phyin pa dang / bsam gtan gyi pha rol tu phyin pa yang de bzhin no/ /tshe dang ldan pa shA ri'i bu gzhan yang byang chub sems dpa' sems dpa' chen po brtson 'grus kyi pha rol tu phyin pa la
124b5(khri brgyad): gnas te/ nyan thos dang / rang sangs rgyas dang ldan pa'i yid la bya ba dag gis ma yin gyi/ rnam pa thams cad mkhyen pa nyid dang ldan pa'i yid la bya ba dag gis shes rab kyi pha rol tu phyin pa sgom zhing / dge ba'i rtsa ba de yang sems can thams cad dang thun mong du byas te/ bla na
124b6(khri brgyad): med pa yang dag par rdzogs pa'i byang chub tu yongs su bsngo ba de ni byang chub sems dpa' sems dpa' chen po brtson 'grus kyi pha rol tu phyin pa la spyod pa'i shes rab kyi pha rol tu phyin pa'o/ /tshe dang ldan pa shA ri'i bu gzhan yang byang chub sems dpa' sems dpa' chen po bsam gtan gyi pha rol tu
124b7(khri brgyad): phyin pa la gnas te/ nyan thos dang / rang sangs rgyas dang ldan pa'i yid la bya ba dag gis ma yin gyi rnam pa thams cad mkhyen pa nyid dang ldan pa'i yid la bya ba dag gis sbyin pa sbyin zhing / dge ba'i rtsa ba de yang sems can thams cad dang thun mong du byas te/ bla na med pa yang dag par rdzogs
125a1(khri brgyad): pa'i byang chub tu yongs su bsngo ba de ni byang chub sems dpa' sems dpa' chen po bsam gtan gyi pha rol tu phyin pa la spyod pa'i sbyin pa'i pha rol tu phyin pa'o/ /bsam gtan gyi pha rol tu phyin pa la spyod pa'i tshul khrims kyi pha rol tu phyin pa dang / bzod pa'i pha rol tu phyin
125a2(khri brgyad): pa dang / brtson 'grus kyi pha rol tu phyin pa yang de bzhin no/ /tshe dang ldan pa shA ri'i bu gzhan yang byang chub sems dpa' sems dpa' chen po bsam gtan gyi pha rol tu phyin pa la gnas te/ shes rab kyi pha rol tu phyin pa sgom zhing / chos thams cad la sgyu mas byas pa'i 'du
125a3(khri brgyad): shes nye bar 'jog ste/ de yang nyan thos dang / rang sangs rgyas dang ldan pa'i yid la bya ba dag gis ma yin gyi/ rnam pa thams cad mkhyen pa nyid dang ldan pa'i yid la bya ba dag gis byed cing / dge ba'i rtsa ba de yang sems can thams cad dang thun mong du byas te/ bla na med pa
125a4(khri brgyad): yang dag par rdzogs pa'i byang chub tu yongs su bsngo ba de ni/ byang chub sems dpa' sems dpa' chen po bsam gtan gyi pha rol tu phyin pa la spyod pa'i shes rab kyi pha rol tu phyin pa'o/ /tshe dang ldan pa shA ri'i bu gzhan yang byang chub sems dpa' sems dpa' chen po shes rab kyi
125a5(khri brgyad): pha rol tu phyin pa la gnas te/ nyan thos dang / rang sangs rgyas dang ldan pa'i yid la bya ba dag gis ma yin gyi/ rnam pa thams cad mkhyen pa nyid dang ldan pa'i yid la bya ba dag gis 'khor gsum yongs su dag par sbyin pa sbyin zhing / dge ba'i rtsa ba de yang sems can thams cad dang
125a6(khri brgyad): thun mong du byas te/ bla na med pa yang dag par rdzogs pa'i byang chub tu yongs su bsngo ba de ni/ byang chub sems dpa' sems dpa' chen po shes rab kyi pha rol tu phyin pa la spyod pa'i sbyin pa'i pha rol tu phyin pa'o/ /shes rab kyi pha rol tu phyin pa la spyod pa'i tshul khrims kyi pha rol tu phyin
125a7(khri brgyad): pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa yang de bzhin no/ /tshe dang ldan pa shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pa/ shes rab kyi pha rol tu
125b1(khri brgyad): phyin pa sgom zhing / de pha rol tu phyin pa thams cad dang chos thams cad la sgyu ma dang / rmi lam dang / mig yor dang / brag ca dang / gzugs brnyan dang / sprul pa lta bu'i 'du shes nye bar gnas pa yin te/ de nyan thos dang / rang sangs rgyas dang ldan pa'i yid la bya ba
125b2(khri brgyad): dag gis ma yin gyi/ rnam pa thams cad mkhyen pa nyid dang ldan pa'i yid la bya ba dag gis gnas shing / dge ba'i rtsa ba de yang sems can thams cad dang thun mong du byas te/ bla na med pa yang dag par rdzogs pa'i byang chub tu yongs su bsngo ba de ni byang chub sems dpa' sems
125b3(khri brgyad): dpa' chen po shes rab kyi pha rol tu phyin pa la spyod pa'i shes rab kyi pha rol tu phyin pa'o/ /tshe dang ldan pa shA ri'i bu de ltar byang chub sems dpa' sems dpa' chen po pha rol tu phyin pa re re la gnas te/ pha rol tu phyin pa drug po thams cad yongs su rdzogs par byed do/ /tshe dang
125b4(khri brgyad): ldan pa shA ri'i bu gzhan yang byang chub sems dpa' sems dpa' chen po ni bsam gtan rnams la yang snyoms par 'jug la/ bsam gtan rnams kyi ro myong bar yang mi byed cing / de dag gis kyang mi 'phrogs te/ de dag gi dbang gis kyang mi skye/ tshad med pa dang / gzugs
125b5(khri brgyad): med pa'i snyoms par 'jug pa dag la yang snyoms par 'jug la ro myong bar yang mi byed cing / de dag gis kyang mi 'phrogs la/ de dag gi dbang gis kyang mi skye ste/ tshe dang ldan pa shA ri'i bu de ni byang chub sems dpa' sems dpa' chen po'i thabs la mkhas pa dang ldan pa'i shes rab
125b6(khri brgyad): kyi pha rol tu phyin par rig par bya'o/ /tshe dang ldan pa shA ri'i bu gzhan yang byang chub sems dpa' sems dpa' chen po ni bsam gtan dang / tshad med pa dang / gzugs med pa'i snyoms par 'jug pa dag la dben par mthong nas gnas/ stong pa nyid dang / mtshan ma med pa dang /
125b7(khri brgyad): smon pa med par mthong nas gnas kyang / yang dag pa'i mtha' yang mngon sum du mi byed de/ de ni byang chub sems dpa' sems dpa' chen po shes rab kyi pha rol tu phyin pa la spyod pa'i thabs la mkhas pa'i go cha chen po yin te/ tshe dang ldan pa shA ri'i bu de ltar na byang chub sems dpa'
126a1(khri brgyad): sems dpa' chen po go cha chen po bgos pa zhes bya'o/ /tshe dang ldan pa shA ri'i bu byang chub sems dpa' sems dpa' chen po de ltar go cha bgos pa la phyogs bcu dag na bzhugs pa'i sangs rgyas bcom ldan 'das rnams kyang 'jig rten gyi khams ga ge mo zhig ces
126a2(khri brgyad): bya ba zhig na/ byang chub sems dpa' sems dpa' chen po go cha chen po bgos pa zhig sems can rnams kyang yongs su smin par byed/ sangs rgyas kyi zhing yang yongs su dag par byed do zhes ched du brjod pa ched du brjod cing bsngags pa yang gsung la ming yang yongs su sgrogs shing /
126a3(khri brgyad): byang chub sems dpa' de'i sgra rjod pa yang mdzad la/ dbyangs rjes su sgrogs pa yang mdzad do/ /shA ri'i bus smras pa/ tshe dang ldan pa gang po ji tsam gyis na/ byang chub sems dpa' sems dpa' chen po theg pa chen po la yang dag par zhugs pa yin/ byang chub sems dpa'
126a4(khri brgyad): sems dpa' chen po'i theg pa chen po ni gang yin/ gang pos smras pa/ tshe dang ldan pa shA ri'i bu 'di la byang chub sems dpa' sems dpa' chen po pha rol tu phyin pa drug la spyod cing / de sbyin pa'i pha rol tu phyin pa la spyod pa na 'dod pa dag las dben pa/ sdig pa mi dge ba'i chos
126a5(khri brgyad): rnams las dben pa/ rtog pa dang bcas pa dpyod pa dang bcas pa/ dben pa las skyes pa'i dga' ba dang bde ba can bsam gtan dang po rdzogs par byas te gnas pa dang / de bzhin du bsam gtan gnyis pa dang / gsum pa dang / bzhi pa rdzogs par byas te
126a6(khri brgyad): gnas pa dang / de byams pa dang ldan pa'i sems yangs pa/ rgya chen por gyur pa/ tshad med pa/ mi gnyis pa/ khon med pa/ 'gran zla med pa/ gnod pa med pa/ shin tu bsgoms pas 'jig rten chos kyi dbyings kyis klas pa/ nam mkha'i khams kyi mthas gtugs
126a7(khri brgyad): pa'i phyogs bcu khyab par byas te gnas pa dang / de bzhin du snying rje dang ldan pa dang / dga' ba dang ldan pa dang / btang snyoms dang ldan pa'i sems yangs pa rgya chen por gyur pa/ tshad med pa/ mi gnyis pa/ khon med pa/ 'gran zla med pa/ gnod pa med pa/ shin tu
126b1(khri brgyad): bsgoms pas 'jig rten chos kyi dbyings kyis klas pa/ nam mkha'i khams kyi mthas gtugs pa'i phyogs bcu khyab par byas te gnas pa dang / de bzhin du nam mkha' mtha' yas skye mched dang / rnam shes mtha' yas skye mched dang / ci yang med pa'i skye mched dang / 'du
126b2(khri brgyad): shes med 'du shes med min skye mched rdzogs par byas te/ gnas pa de ni byang chub sems dpa' sems dpa' chen po'i bsam gtan rnams dang / tshad med pa rnams dang / gzugs med pa'i snyoms par 'jug pa rnams te/ byang chub sems dpa' sems dpa' chen po sbyin pa'i
126b3(khri brgyad): pha rol tu phyin pa la spyod pa gang gi tshe/ nam mkha'i rnam pa dang / rtags dang / mtshan ma rnams kyis bsam gtan de dag dang / tshad med pa de dag dang / gzugs med pa de dag la snyoms par 'jug cing ldang ba na/ dge ba'i rtsa ba de dag kyang sems can thams cad dang thun
126b4(khri brgyad): mong du byas nas/ bla na med pa yang dag par rdzogs pa'i byang chub tu yongs su sngo bar byed do/ /tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa la spyod pa la yang gong ma
126b5(khri brgyad): bzhin du sbyar bar bya'o/ /tshe dang ldan pa shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pa/ bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi po dag la snyoms par 'jug ste/
126b6(khri brgyad): gang gi tshe byang chub sems dpa' bsam gtan de dag dang / tshad med pa de dag dang / gzugs med pa'i snyoms par 'jug pa de dag gis gnas shing / de bsam gtan dang / tshad med pa dang / gzugs med pa'i snyoms par 'jug pa de dag la snyoms par 'jug la ldang ba na/
126b7(khri brgyad): nam mkha'i rnam pa dang / rtags dang / mtshan ma rnams yid la byed de/ shes rab kyi pha rol tu phyin pa la spyod pa de/ dge ba'i rtsa ba de dag dang / gzhan dag kyang rnam pa thams cad mkhyen pa nyid dang ldan pa'i yid la bya ba dag gis sems can thams cad dang thun mong du byas nas/
127a1(khri brgyad): bla na med pa yang dag par rdzogs pa'i byang chub tu yongs su sngo bar byed do/ /tshe dang ldan pa shA ri'i bu de ni byang chub sems dpa' sems dpa' chen po'i theg pa chen po yin te/ de ltar na byang chub sems dpa' sems dpa' chen po theg pa chen po la yang dag par
127a2(khri brgyad): zhugs pa yin no/ /tshe dang ldan pa shA ri'i bu gzhan yang byang chub sems dpa' sems dpa' chen po byams pa dang ldan pa'i sems yangs pa/ rgya chen por gyur pa/ tshad med pa/ mi gnyis pa/ kho na med pa/ 'gran zla med pa/ gnod pa med pa/ shin tu bsgoms
127a3(khri brgyad): pas 'jig rten chos kyi dbyings kyis klas pa/ nam mkha'i khams kyi mthas gtugs pa'i phyogs gcig khyab par byas te gnas shing / phyogs bcu'i bar du khyab par byas te gnas pa dang / snying rje dang ldan pa dang / dga' ba dang ldan pa yang de bzhin te/ tshe dang ldan pa shA ri'i
127a4(khri brgyad): bu 'di la byang chub sems dpa' sems dpa' chen po btang snyoms dang ldan pa'i sems yangs pa/ rgya chen por gyur pa/ tshad med pa/ mi gnyis pa/ khon med pa/ 'gran zla med pa/ gnod pa med pa/ shin tu bsgoms pas 'jig rten chos kyi dbyings kyis klas pa/
127a5(khri brgyad): nam mkha'i khams kyi mthas gtugs pa'i phyogs bcu'i phyogs re re khyab par byas nas gnas pa de ni byang chub sems dpa' sems dpa' chen po'i ting nge 'dzin ces bya'o/ /yang byang chub sems dpa' sems dpa' chen po de rnam pa thams cad mkhyen pa nyid dang ldan pa'i sems snying rje
127a6(khri brgyad): chen po sngon du 'gro bas sems can thams cad kyi nyon mongs pa bsal ba'i phyir bsam gtan dang / tshad med pa dang / gzugs med pa'i snyoms par 'jug pa rnams gzhan dag la yang rjod cing ston te rab tu 'chad la/ rnam par 'byed de gsal bar byed cing / de dag gi ro myong ba dang /
127a7(khri brgyad): nyes dmigs dang / nges par 'byung ba yang tshul bzhin du ston pa de ni byang chub sems dpa' sems dpa' chen po'i sbyin pa'i pha rol tu phyin pa'o/ /rnam pa thams cad mkhyen pa nyid dang ldan pa'i yid la bya ba de dag nyid kyis bsam gtan dang po dang / bsam gtan bzhi pa'i bar dag
127b1(khri brgyad): gnon cing sgom ste/ bsam gtan dang po dang / bsam gtan bzhi pa'i bar de la yang gnas la 'di lta ste/ nyan thos kyi sems sam/ rang sangs rgyas kyi sems dang ldan pa'i sems bskyed pa gzhan dag gi skabs mi 'byed pa de ni/ byang chub sems dpa' sems dpa' chen po'i
127b2(khri brgyad): tshul khrims kyi pha rol tu phyin pa nag nog med pa'o/ /byang chub sems dpa' sems dpa' chen po rnam pa thams cad mkhyen pa nyid dang ldan pa'i yid la bya ba dag gis gnas pa de 'di snyam du sems te/ sems can thams cad kyi nyon mongs pa zad par bya ba'i phyir chos bstan to snyam
127b3(khri brgyad): nas yid la byed pa de dag la 'dod pa dang / bzod pa dang / yongs su rtog pa dang / khong du chud par byed pa dang / nye bar nges par sems pa gang yin pa de ni byang chub sems dpa' sems dpa' chen po'i bzod pa'i pha rol tu phyin pa'o/ /tshe dang ldan pa shA ri'i bu gzhan yang byang
127b4(khri brgyad): chub sems dpa' sems dpa' chen po rnam pa thams cad mkhyen pa nyid dang ldan pa'i yid la bya ba dag gis dge ba'i rtsa ba thams cad sems can thams cad dang thun mong du byas nas rnam pa thams cad mkhyen pa nyid du yongs su bsngo zhing / brtson 'grus kyang mi gtong ba de ni byang chub sems dpa'
127b5(khri brgyad): sems dpa' chen po'i brtson 'grus kyi pha rol tu phyin pa'o/ /byang chub sems dpa' sems dpa' chen po gang gi tshe rnam pa thams cad mkhyen pa nyid dang ldan pa'i yid la bya ba dag gis bsam gtan dang / rnam par thar pa dang / ting nge 'dzin dang / snyoms par 'jug pa thams cad
127b6(khri brgyad): la snyoms par 'jug cing ldang yang nyan thos kyi sa'am/ rang sangs rgyas kyi sar yang mi ltung zhing dge ba'i rtsa ba de yang sems can thams cad dang thun mong du byas nas bla na med pa yang dag par rdzogs pa'i byang chub tu yongs su bsngo ba de ni byang chub sems dpa' sems dpa' chen po'i bsam gtan gyi pha
127b7(khri brgyad): rol tu phyin pa'o/ /byang chub sems dpa' sems dpa' chen po gang gi tshe/ rnam pa thams cad mkhyen pa nyid dang ldan pa'i yid la bya ba dag gis bsam gtan dang po'i yan lag rnams dang / bsam gtan gnyis pa dang / gsum pa dang / bzhi pa'i yan lag rnams la mi rtag pa'i
128a1(khri brgyad): rnam pa dang / sdug bsngal ba'i rnam pa dang / bdag med pa'i rnam pa dang / zhi ba'i rnam pa dang / stong pa'i rnam pa dang / mtshan ma med pa'i rnam pa dang / smon pa med pa'i rnam par so sor rtog pa de ni byang chub sems dpa' sems dpa' chen po'i shes rab kyi pha rol
128a2(khri brgyad): tu phyin pa'o/ /tshe dang ldan pa shA ri'i bu de ni byang chub sems dpa' sems dpa' chen po'i pha rol tu phyin pa drug gi theg pa chen po yin te/ de ltar na byang chub sems dpa' sems dpa' chen po theg pa chen po la yang dag par zhugs pa yin no/ /tshe dang ldan pa shA ri'i
128a3(khri brgyad): bu gzhan yang byang chub sems dpa' sems dpa' chen po'i theg pa chen po rnam pa thams cad du byang chub kyi phyogs kyi chos sum cu rtsa bdun sgom pa dang / rnam pa thams cad du rnam par thar pa'i sgo stong pa nyid dang / mtshan ma med pa dang / smon pa med pa'i ting nge 'dzin sgom pa dang /
128a4(khri brgyad): rnam pa thams cad du stobs rnams dang / mi 'jigs pa rnams dang / sangs rgyas kyi chos ma 'dres pa brgyad kyi bar dag sgom pa'o/ /tshe dang ldan pa shA ri'i bu de ni byang chub sems dpa' sems dpa' chen po'i theg pa chen po yin te/ de ltar na byang chub sems dpa' sems
128a5(khri brgyad): dpa' chen po theg pa chen po la yang dag par zhugs pa yin no/ /tshe dang ldan pa shA ri'i bu gzhan yang byang chub sems dpa' sems dpa' chen po byams pa'i ting nge 'dzin la snyoms par 'jug cing / bdag gis sems can thams cad bskyab bo zhes mngon par gzhol bar byed pa dang / snying
128a6(khri brgyad): rje'i ting nge 'dzin la snyoms par 'jug cing / sems can rnams la snying rje ba dang / snying brtse bar nges par gzhol ba dang / dga' ba'i ting nge 'dzin la yang snyoms par 'jug cing / bdag nyid kyis sems can thams cad dgrol bar bya'o/ /zhes sems can rnams la nges par gzhol pa
128a7(khri brgyad): dang / btang snyoms kyi ting nge 'dzin la yang snyoms par 'jug cing / /sems can rnams kyi zag pa zad par bya ba la nges par gzhol bar byed pa ste/ de ni byang chub sems dpa' sems dpa' chen po tshad med pa rnams la spyod pa'i sbyin pa'i pha rol tu phyin pa'o/ /byang chub sems dpa' sems
128b1(khri brgyad): dpa' chen po gang gi tshe/ bsam gtan dang tshad med pa rnams kyi rnam pa dang / rtags dang / mtshan ma dag la snyoms par 'jug cing ldang yang / rnam pa thams cad mkhyen pa nyid ma gtogs par nyan thos dang / rang sangs rgyas kyi sar yongs su mi bsngo ba de ni/ byang chub sems
128b2(khri brgyad): dpa' sems dpa' chen po tshad med pa rnams la spyod pa'i tshul khrims kyi pha rol tu phyin pa nag nog med pa'o/ /byang chub sems dpa' sems dpa' chen po gang gi tshe/ bsam gtan dang / tshad med pa dang / gzugs med pa'i snyoms par 'jug pa de dag gis ma 'dres par gnas
128b3(khri brgyad): shing / nyan thos kyi sa'am/ rang sangs rgyas kyi sa'am/ sa gnyis po de dag tu 'dod par mi byed kyi/ de rnam pa thams cad mkhyen pa nyid la bzod cing 'dod pa de ni/ byang chub sems dpa' sems dpa' chen po tshad med pa rnams la spyod pa'i bzod pa'i pha rol tu phyin pa'o/ /
128b4(khri brgyad): byang chub sems dpa' sems dpa' chen po gang gi tshe rnam pa thams cad mkhyen pa nyid dang ldan pa'i sems bskyed pa dag gis mi dge ba'i chos spang ba dang / dge ba'i chos phun sum tshogs par bya ba'i phyir brtson pa mi gtong ba de ni byang chub sems dpa' sems dpa' chen po tshad med pa
128b5(khri brgyad): rnams la spyod pa'i brtson 'grus kyi pha rol tu phyin pa'o/ /byang chub sems dpa' sems dpa' chen po gang gi tshe/ bsam gtan de dag dang / tshad med pa de dag dang / gzugs med pa'i snyoms par 'jug pa de dag la yang snyoms par 'jug ste/ bsam gtan dang / tshad
128b6(khri brgyad): med pa dang / gzugs med pa'i snyoms par 'jug pa'i dbang gis kyang mi skye la/ de dag gi ro myong bar yang mi byed cing / de dag gis kyang mi 'phrogs pa de ni byang chub sems dpa' sems dpa' chen po tshad med pa rnams la spyod pa'i bsam gtan gyi pha rol tu phyin pa'o/ /
128b7(khri brgyad): byang chub sems dpa' sems dpa' chen po gang gi tshe rnam pa thams cad mkhyen pa nyid dang ldan pa'i yid la bya ba dag gis bsam gtan dang / tshad med pa dang / gzugs med pa'i snyoms par 'jug pa de dag la snyoms par 'jug cing ldang bar yang byed la/ de yang mi rtag
129a1(khri brgyad): pa'i rnam pa dang / sdug bsngal ba'i rnam pa dang / bdag med pa'i rnam pa dang / zhi ba'i rnam pa dang / stong pa nyid kyi rnam pa dang / mtshan ma med pa'i rnam pa dang / smon pa med pa'i rnam par so sor rtog kyang nyan thos kyi skyon med pa dang / rang sangs rgyas
129a2(khri brgyad): kyi skyon med par yang mi 'jug pa de ni/ byang chub sems dpa' sems dpa' chen po'i shes rab kyi pha rol tu phyin pa'o/ /tshe dang ldan pa shA ri'i bu de ni byang chub sems dpa' sems dpa' chen po'i theg pa chen po yin te/ de ltar na byang chub sems dpa' sems dpa' chen
129a3(khri brgyad): po theg pa chen po la yang dag par zhugs pa yin no/ /tshe dang ldan pa shA ri'i bu gzhan yang byang chub sems dpa' sems dpa' chen po'i theg pa chen po ni mi dmigs pa'i tshul gyis nang stong pa nyid shes pa gang yin pa dang / mi dmigs pa'i tshul gyis dngos po med pa'i ngo bo nyid
129a4(khri brgyad): stong pa nyid kyi bar du shes pa'o/ /tshe dang ldan pa shA ri'i bu de ni byang chub sems dpa' sems dpa' chen po'i theg pa chen po yin te/ de ltar na byang chub sems dpa' sems dpa' chen po theg pa chen po la yang dag par zhugs pa yin no/ /tshe dang ldan pa shA ri'i bu gzhan
129a5(khri brgyad): yang byang chub sems dpa' sems dpa' chen po'i theg pa chen po ni gang chos thams cad la sems rnam par g.yeng ba med cing mnyam par bzhag par shes pa'o/ /tshe dang ldan pa shA ri'i bu de ni byang chub sems dpa' sems dpa' chen po'i theg pa chen po yin te/ de ltar na byang
129a6(khri brgyad): chub sems dpa' sems dpa' chen po'i theg pa chen po la yang dag par zhugs pa yin no/ /tshe dang ldan pa shA ri'i bu gzhan yang byang chub sems dpa' sems dpa' chen po'i theg pa chen po ni rtag ces bya bar shes pa mi 'jug /mi rtag ces bya ba dang / bde zhes bya ba dang / sdug
129a7(khri brgyad): bsngal zhes bya ba dang / bdag ces bya ba dang / bdag med ces bya ba dang / zhi zhes bya ba dang / ma zhi zhes bya ba dang / stong zhes bya ba dang / mi stong zhes bya ba dang / mtshan ma yod ces bya ba dang / mtshan ma med ces bya ba dang / smon pa yod ces bya ba dang / smon pa med
129b1(khri brgyad): ces bya bar shes pa mi 'jug ste/ tshe dang ldan pa shA ri'i bu de yang mi dmigs pa'i tshul gyis de ni byang chub sems dpa' sems dpa' chen po'i theg pa chen po yin te/ de ltar na byang chub sems dpa' sems dpa' chen po theg pa chen po la yang dag par zhugs pa yin no/ /tshe
129b2(khri brgyad): dang ldan pa shA ri'i bu gzhan yang byang chub sems dpa' sems dpa' chen po'i theg pa chen po ni 'das pa'i dus la shes pa mi 'jug / ma 'ongs pa'i dus la shes pa mi 'jug /da ltar byung ba'i dus la shes pa yang mi 'jug la/ de dus gsum po dag mi shes pa yang ma yin pa
129b3(khri brgyad): ste/ tshe dang ldan pa shA ri'i bu de yang mi dmigs pa'i tshul gyis de ni byang chub sems dpa' sems dpa' chen po'i theg pa chen po yin te/ de ltar na byang chub sems dpa' sems dpa' chen po theg pa chen po la yang dag par zhugs pa yin no/ /tshe dang ldan pa shA ri'i bu gzhan yang
129b4(khri brgyad): byang chub sems dpa' sems dpa' chen po'i theg pa chen po ni 'dod pa'i khams su shes pa mi 'jug / gzugs kyi khams dang gzugs med pa'i khams su shes pa mi 'jug la/ de 'dod pa'i khams dang / gzugs kyi khams dang / gzugs med pa'i khams mi shes pa
129b5(khri brgyad): yang ma yin pa ste/ tshe dang ldan pa shA ri'i bu de yang mi dmigs pa'i tshul gyis de ni byang chub sems dpa' sems dpa' chen po'i theg pa chen po yin te/ de ltar na byang chub sems dpa' sems dpa' chen po theg pa chen po la yang dag par zhugs pa yin no/ /tshe dang ldan pa shA ri'i
129b6(khri brgyad): bu gzhan yang byang chub sems dpa' sems dpa' chen po'i theg pa chen po ni 'jig rten pa'i chos rnams la shes pa mi 'jug / 'jig rten las 'das pa'i chos rnams dang / zag pa dang bcas pa rnams dang / zag pa med pa rnams dang / 'dus byas dang / 'dus ma byas kyi
129b7(khri brgyad): chos rnams la yang shes pa mi 'jug la/ de 'jig rten pa dang / 'jig rten las 'das pa'i chos rnams mi shes pa yang ma yin/ zag pa dang bcas pa dang / zag pa med pa dang / 'dus byas dang / 'dus ma byas kyi chos rnams mi shes pa yang ma yin pa ste/ tshe dang ldan
130a1(khri brgyad): pa shA ri'i bu de'ang mi dmigs pa'i tshul gyis de ni byang chub sems dpa' sems dpa' chen po'i theg pa chen po yin te/ de ltar na byang chub sems dpa' sems dpa' chen po theg pa chen po la yang dag par zhugs pa yin no/ /de nas tshe dang ldan pa shA ri'i bus/
130a2(khri brgyad): tshe dang ldan pa byams ma'i bu gang po la 'di skad ces smras so/ /tshe dang ldan pa gang po ci tsam gyis na byang chub sems dpa' sems dpa' chen po theg pa chen po la yang dag par gnas pa zhes bya/ gang pos smras pa/ tshe dang ldan pa shA ri'i bu 'di la byang chub sems dpa' sems
130a3(khri brgyad): dpa' chen po shes rab kyi pha rol tu phyin pa la spyod pa/ sbyin pa'i pha rol tu phyin pa la yang yang dag par gnas la/ de sbyin pa'i pha rol tu phyin pa yang mi dmigs/ byang chub sems dpa' yang mi dmigs/ len pa po yang mi dmigs te/ de ltar na byang chub sems dpa' sems
130a4(khri brgyad): dpa' chen po mi dmigs pa'i tshul gyis sbyin pa'i pha rol tu phyin pa la yang dag par gnas pa zhes bya'o/ /tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa la yang dag par
130a5(khri brgyad): gnas pa yang de bzhin no/ /tshe dang ldan pa shA ri'i bu 'di la byang chub sems dpa' sems dpa' chen po shes rab kyi pha rol tu phyin pa la spyod pa ni shes rab kyi pha rol tu phyin pa la yang dag par gnas la/ de shes rab kyi pha rol tu phyin pa yang mi dmigs/ byang chub sems dpa'
130a6(khri brgyad): yang mi dmigs/ yid la byed pa yang mi dmigs te/ tshe dang ldan pa shA ri'i bu de ltar na byang chub sems dpa' sems dpa' chen po mi dmigs pa'i tshul gyis shes rab kyi pha rol tu phyin pa la yang dag par gnas pa zhes bya'o/ /tshe dang ldan pa shA ri'i bu gzhan yang byang chub sems dpa'
130a7(khri brgyad): sems dpa' chen po rnam pa thams cad mkhyen pa nyid dang ldan pa'i sems ma 'dres pas bsgom pa rnam par gzhig pa'i phyir nang stong pa nyid sgom ste/ de yang mi dmigs pa'i tshul gyis sgom mo/ /rnam pa thams cad mkhyen pa nyid dang ldan pa'i sems ma 'dris pa dag gis bsgom pa
130b1(khri brgyad): rnam par gzhig pa'i phyir dngos po med pa'i ngo bo nyid stong pa nyid kyi bar du sgom ste/ de yang mi dmigs pa'i tshul gyis sgom mo/ /tshe dang ldan pa shA ri'i bu de ltar na byang chub sems dpa' sems dpa' chen po theg pa chen po la yang dag par gnas pa zhes bya'o/ /tshe dang ldan
130b2(khri brgyad): pa shA ri'i bu gzhan yang byang chub sems dpa' sems dpa' chen po rnam pa thams cad mkhyen pa nyid dang ldan pa'i sems ma 'dres pa dag gis bsgom pa rnam par gzhig pa'i phyir byang chub kyi phyogs kyi chos sum cu rtsa bdun sgom ste/ de yang mi dmigs pa'i tshul gyis sgom mo/ /
130b3(khri brgyad): rnam pa thams cad mkhyen pa nyid dang ldan pa'i sems ma 'dres pa dag gis bsgom pa rnam par gzhig pa'i phyir stong pa nyid dang / mtshan ma med pa dang / smon pa med pa'i ting nge 'dzin sgom ste/ de yang mi dmigs pa'i tshul gyis sgom mo/ /rnam pa thams cad mkhyen pa nyid dang
130b4(khri brgyad): ldan pa'i sems ma 'dres pa dag gis bsgom pa rnam par gzhig pa'i phyir stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad kyi bar dag sgom ste/ de yang mi dmigs pa'i tshul gyis sgom mo/ /tshe dang
130b5(khri brgyad): ldan pa shA ri'i bu de ltar na byang chub sems dpa' sems dpa' chen po theg pa chen po la yang dag par gnas pa zhes bya'o/ /tshe dang ldan pa shA ri'i bu gzhan yang byang chub sems dpa' sems dpa' chen po sems can gyi khams dmigs su med pa'i phyir/ 'di lta ste/ byang chub
130b6(khri brgyad): sems dpa' zhes bya ba de ni tha snyad tsam du zad par shes so/ /gzugs dmigs su med pa'i phyir/ 'di lta ste/ gzugs zhes bya ba de yang ming tsam du zad do/ /rnam par shes pa'i bar du dmigs su med pa'i phyir/ 'di lta ste/ tshor ba dang / 'du shes dang / 'du
130b7(khri brgyad): byed rnams dang / rnam par shes pa zhes bya ba de ni ming tsam du zad do/ /mig dmigs su med pa'i phyir/ 'di lta ste/ mig ces bya ba de ni ming tsam du zad do/ /yid dmigs su med pa'i phyir/ 'di lta ste/ yid ces bya ba'i bar de ni ming tsam du zad do/ /khams rnams dang
131a1(khri brgyad): skye mched rnams dang / rten cing 'brel par 'byung ba dang / byang chub kyi phyogs kyi chos sum cu rtsa bdun dang / stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad kyang de bzhin no/ /
131a2(khri brgyad): nang stong pa nyid dmigs su med pa'i phyir/ 'di lta ste/ nang stong pa nyid ces bya ba de ni ming tsam du zad do/ /dngos po med pa'i ngo bo nyid stong pa nyid dmigs su med pa'i phyir/ dngos po med pa'i ngo bo nyid stong pa nyid kyi bar de ni ming tsam du zad do/ /sangs rgyas kyi chos dmigs
131a3(khri brgyad): su med pa'i phyir/ sangs rgyas kyi chos rnams zhes bya ba de ni ming tsam du zad do/ /yang dag pa'i mtha' dmigs su med pa'i phyir/ 'di lta ste/ de bzhin nyid dang / chos nyid dang / chos kyi dbyings dang / chos skyon med pa nyid dang / yang dag pa'i mtha' zhes bya ba de
131a4(khri brgyad): ni ming tsam du zad do/ /sangs rgyas dmigs su med pa'i phyir 'di lta ste/ byang chub dang / sangs rgyas zhes bya ba de ni ming tsam du zad do zhes bya bar shes te/ tshe dang ldan pa shA ri'i bu de ltar na byang chub sems dpa' sems dpa' chen po theg pa chen po la yang dag par gnas pa
131a5(khri brgyad): zhes bya'o/ /tshe dang ldan pa shA ri'i bu gzhan yang byang chub sems dpa' sems dpa' chen po mngon par shes pa rnams yongs su rdzogs pa'i phyir sems dang po bskyed pa nas bzung ste/ byang chub kyi snying po la 'dug gi bar du sems can rnams yongs su smin par byed do/ /sangs
131a6(khri brgyad): rgyas kyi zhing nas sangs rgyas kyi zhing du 'gro'o/ /sangs rgyas kyi zhing dang / sangs rgyas kyi zhing na gang la gang 'os pa'i mchod pa dang / rim gro bya ba dag gis sangs rgyas bcom ldan 'das rnams la bsti stang du byed do/ /bla mar byed do/ /ri mor byed do/ /mchod pa byed
131a7(khri brgyad): do/ /sangs rgyas bcom ldan 'das de dag las 'di lta ste/ theg pa chen po 'di nyid kyi chos nyan to/ /de theg pa chen po de la zhon te/ sangs rgyas kyi zhing nas sangs rgyas kyi zhing du 'gro zhing / sangs rgyas kyi zhing yang yongs su dag par byed/ sems can rnams kyang
131b1(khri brgyad): yongs su smin par byed la/ de la sangs rgyas kyi zhing gi 'du shes kyang mi 'byung / sems can gyi 'du shes kyang mi 'byung ngo / /de gnyis su med pa'i sa la gnas te/ lus ci lta bus sems can rnams kyi don byed nus pa de lta bu'i lus bsams bzhin du yongs su 'dzin to/ /
131b2(khri brgyad): de rnam pa thams cad mkhyen pa nyid kyi ye shes thob par gyur gyi bar du nam yang theg pa de dang bral bar mi 'gyur ro/ /des rnam pa thams cad mkhyen pa nyid thob nas kyang nyan thos dang / rang sangs rgyas thams cad dang / lha dang / klu dang / gnod sbyin dang / dri za dang / lha
131b3(khri brgyad): ma yin dang / nam mkha' lding dang / mi'am ci dang / lto 'phye chen po dang / mi dang mi ma yin pa dang bcas pa'i 'jig rten gyis bskor bar mi nus pa'i chos kyi 'khor lo bskor ro/ /de bla na med pa yang dag par rdzogs pa'i byang chub mngon par rdzogs par sangs rgyas pa na/ shar
131b4(khri brgyad): phyogs kyi 'jig rten gyi khams gang gA'i klung gi bye ma snyed dag na bzhugs pa'i sangs rgyas bcom ldan 'das dag kyang de'i bsngags pa rjod de/ 'jig rten gyi khams rab 'byam ga ge mo zhes bya ba zhig na/ byang chub sems dpa' sems dpa' chen po 'di zhes bya ba zhig theg pa
131b5(khri brgyad): chen po la zhon nas rnam pa thams cad mkhyen pa nyid thob ste/ rnam pa thams cad mkhyen pa nyid thob nas kyang chos kyi 'khor lo bskor to zhes snyan pa sgrogs shing dbyangs rjod pa mdzad do/ /de bzhin du lho dang / nub dang / byang dang / byang shar dang / shar lho dang / lho
131b6(khri brgyad): nub dang / nub byang dang / 'og dang / steng gi phyogs kyi 'jig rten gyi khams gang gA'i klung gi bye ma snyed dag na bzhugs pa'i sangs rgyas bcom ldan 'das rnams kyang de'i bsngags pa rjod de/ 'jig rten gyi khams ga ge mo zhes bya ba zhig na byang chub sems dpa' sems
131b7(khri brgyad): dpa' chen po 'di zhes bya ba zhig rnam pa thams cad mkhyen pa nyid thob ste/ rnam pa thams cad mkhyen pa nyid thob nas kyang chos kyi 'khor lo bskor to zhes snyan pa sgrogs shing dbyangs rjod pa mdzad do/ /tshe dang ldan pa shA ri'i bu de ltar na byang chub sems dpa' sems dpa' chen po
132a1(khri brgyad): theg pa chen po la yang dag par gnas pa zhes bya'o/ /shes rab kyi pha rol tu phyin pa khri brgyad stong pa las/ pha rol tu phyin pa drug gi le'u zhes bya ste bcu gsum pa'o// //shes rab kyi pha rol tu phyin pa khri brgyad stong pa/ bam
132a2(khri brgyad): po bcu pa/ de nas bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das go cha chen po bgos/ go cha chen po bgos zhes bgyi na/ bcom ldan 'das ci tsam gyis na/ byang chub sems dpa' sems dpa' chen po go cha chen
132a3(khri brgyad): po bgos zhes bgyi ba lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po theg pa chen po'i go cha bgos pa 'di lta ste/ sbyin pa'i pha rol tu phyin pa'i go cha bgos/ de bzhin du tshul khrims kyi pha rol tu
132a4(khri brgyad): phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa'i go cha bgos/ dran pa nye bar gzhag pa'i go cha bgos/ yang dag pa'i spong ba dang / rdzu 'phrul gyi
132a5(khri brgyad): rkang pa dang / dbang po dang / stobs dang / byang chub kyi yan lag dang / lam gyi go cha bgos/ nang stong pa nyid kyi go cha bgos/ dngos po med pa'i ngo bo nyid stong pa nyid kyi bar gyi go cha bgos/ stobs kyi go cha bgos/ mi 'jigs pa'i go cha bgos/ so so yang
132a6(khri brgyad): dag par rig pa'i go cha bgos/ sangs rgyas kyi chos ma 'dres pa brgyad kyi go cha bgos/ rnam pa thams cad mkhyen pa nyid kyi go cha bgos/ sangs rgyas kyi sku'i go cha bgos nas stong gsum gyi stong chen po'i 'jig rten gyi khams snang bas khyab par byed cing g.yo bar yang
132a7(khri brgyad): byed de/ sems can dmyal ba thams cad kyi gnas rnams su me rab tu zhi bar byas nas/ sems can dmyal ba pa'i sems can rnams kyi sdug bsngal rnams rab tu zhi bar byas te/ sems can de dag la sdug bsngal rnams zhi bar rig par byed cing / byang chub sems dpa' de
132b1(khri brgyad): 'di skad ces de bzhin gshegs pa dgra bcom pa yang dag par rdzogs pa'i sangs rgyas la phyag 'tshal lo zhes bya ba'i sgra rjod cing dbyangs sgrog go/ /de nas sems can dmyal ba pa de dag gis sangs rgyas kyi sgra de thos nas bde ba dang / yid bde ba thob ste/ bde ba dang / yid
132b2(khri brgyad): bde ba de nyid kyis sems can dmyal ba de dag nas byung nas/ gang dang gang na sangs rgyas bcom ldan 'das rnams bzhugs te mthong zhing mnyes par byar yod pa dang / lha dang mir skye bar 'gyur ba'i 'jig rten gyi khams de dang der skye'o/ /de bzhin du dud 'gro'i skye gnas dang /
132b3(khri brgyad): gshin rje'i 'jig rten nas sems can rnams byung nas/ gang dang gang na sangs rgyas bcom ldan 'das rnams bzhugs pa de dang der skye'o/ /de bzhin du shar dang / lho dang / nub dang / byang phyogs dang / byang shar dang / shar lho dang / lho nub dang / nub byang dang /
132b4(khri brgyad): 'og dang / steng gi phyogs kyi 'jig rten gyi khams gang gA'i klung gi bye ma snyed dag snang bas khyab par byed cing / rnam pa drug tu g.yo bar yang byed de/ sems can dmyal ba thams cad kyi gnas rnams su me rab tu zhi bar byas nas/ sems can dmyal ba pa'i sems can
132b5(khri brgyad): rnams kyi sdug bsngal rnams rab tu zhi bar byas te/ sems can de dag la sdug bsngal rnams zhi bar rig par byed cing / byang chub sems dpa' de 'di skad ces/ de bzhin gshegs pa dgra bcom pa yang dag par rdzogs pa'i sangs rgyas la phyag 'tshal lo/ /zhes bya ba'i
132b6(khri brgyad): sgra rjod cing dbyangs sgrog go/ /de nas sems can dmyal ba pa de dag gis sangs rgyas kyi sgra de thos nas bde ba dang / yid bde ba thob ste/ bde ba dang / yid bde ba de nyid kyis sems can dmyal ba de dag nas byung nas/ gang dang gang na sangs rgyas bcom ldan 'das
132b7(khri brgyad): rnams bzhugs te/ mthong zhing / bsnyen bkur byar yod pa dang / lha dang mir skye bar 'gyur ba'i 'jig rten gyi khams de dang der skye'o/ /mir skyes nas sangs rgyas bcom ldan 'das de dag la mnyes par byed do/ /de bzhin du dud 'gro'i skye gnas rnams dang / gshin
133a1(khri brgyad): rje'i 'jig rten rnams nas sems can de dag shi 'phos te/ gang dang gang na sangs rgyas bcom ldan 'das rnams bzhugs pa'i 'jig rten gyi khams de dang der skye'o/ /rab 'byor de ltar na byang chub sems dpa' sems dpa' chen po go cha chen po bgos pa zhes
133a2(khri brgyad): bya'o/ /rab 'byor 'di lta ste dper na/ sgyu ma mkhan nam/ sgyu ma mkhan gyi slob ma mkhas pa zhig gis lam po che'i bzhi mdor skye bo phal po che'i mdun du sems can dmyal ba dag dang / dud 'gro'i skye gnas dang / gshin rje'i 'jig rten mngon par sprul la/ des
133a3(khri brgyad): mngon par sprul nas/ sems can de dag la sangs rgyas kyi sgra dang / chos kyi sgra dang / dge 'dun gyi sgra bsgrags te/ de nas sprul pa de dag sangs rgyas kyi sgra dang / chos kyi sgra dang / dge 'dun gyi sgra des sems can dmyal ba de dag dang / dud 'gro'i skye gnas dang /
133a4(khri brgyad): gshin rje'i 'jig rten nas byung bar gyur na/ rab 'byor 'di ji snyam du sems/ sgyu ma mkhan nam/ sgyu ma mkhan gyi slob ma des sems can 'ga' yang sems can dmyal ba rnams dang / dud 'gro'i skye gnas dang / gshin rje'i 'jig rten dag nas phyung ba yod
133a5(khri brgyad): snyam 'am/ gsol pa/ bcom ldan 'das de ni ma mchis lags so/ /bcom ldan 'das kyis bka' stsal pa/ rab 'byor de bzhin du byang chub sems dpa' sems dpa' chen pos 'jig rten gyi khams grangs med dpag tu med pa rnams su sems can rnams ngan
133a6(khri brgyad): 'gro gsum po dag las yongs su bkrol yang sems can 'ga' yang yongs su bkrol bar gyur pa med do/ /de ci'i phyir zhe na/ rab 'byor sgyu ma'i chos nyid nye bar bzung na chos rnams kyi chos nyid 'di yin pa'i phyir te/ rab 'byor de ltar na byang chub sems dpa' sems
133a7(khri brgyad): dpa' chen po go cha chen po bgos pa zhes bya'o/ /rab 'byor gzhan yang byang chub sems dpa' sems dpa' chen po sbyin pa'i pha rol tu phyin pa la gnas te/ go cha chen po bgos nas stong gsum gyi stong chen po'i 'jig rten gyi khams bai dUr+ya'i rang bzhin du mngon par sprul te/
133b1(khri brgyad): stong gsum gyi stong chen po'i 'jig rten gyi khams bai dUr+ya'i rang bzhin du mngon par sprul nas/ 'khor los sgyur ba'i bkod pa mngon par sprul pa byed do/ /des 'khor los sgyur ba'i bkod pa mngon par sprul nas/ zas 'dod pa rnams la zas sbyin par byed do/ /de bzhin
133b2(khri brgyad): du btung ba dang / gos dang / bzhon pa dang / spos dang / me tog phreng dang / me tog dang / bdug pa dang / byug pa dang / phye ma dang / yo byad dang / gnas dang / mal cha dang / bgo ba dang / 'tsho ba'i yo byad dang / rtsi sman dang / gser dang /
133b3(khri brgyad): dngul dang / nor bu dang / rin po che dang / byi ru dang / dung dang / man shel dang / mu tig dang / rgyan dag dang / yo byad gang yang rung ba dag sbyin par byed do/ /des zas 'dod pa rnams la zas sbyin zhing yo byad gang yang rung ba'i bar dag byin nas sems can de
133b4(khri brgyad): dag la 'di lta ste/ pha rol tu phyin pa drug dang ldan pa'i chos bstan pa 'di nyid kyi chos ston to/ /sems can de dag gis kyang chos bstan pa de thos nas bla na med pa yang dag par rdzogs pa'i byang chub mngon par rdzogs par sangs rgyas kyi bar du pha rol tu phyin pa drug dang nam yang
133b5(khri brgyad): 'bral bar mi 'gyur ro/ /rab 'byor 'di lta ste dper na/ sgyu ma mkhan nam/ sgyu ma mkhan gyi slob ma mkhas pa zhig gis lam po che'i bzhi mdor skye bo phal po che'i mdun du skye bo'i tshogs chen po zhig mngon par sprul te/ zas 'dod pa rnams la zas byin zhing / mi'i yo
133b6(khri brgyad): byad gang yang rung ba'i bar du byin na/ rab 'byor 'di ji snyam du sems/ sgyu ma mkhan nam/ sgyu ma mkhan gyi slob ma des sems can gang la yang ci yang byin pa yod snyam 'am/ gsol pa/ bcom ldan 'das de ni ma mchis lags so/ /bcom ldan 'das kyis bka'
133b7(khri brgyad): stsal pa/ rab 'byor de bzhin du byang chub sems dpa' sems dpa' chen pos 'khor los sgyur ba'i bkod pa mngon par sprul te/ zas 'dod pa rnams la zas byin zhing / mi'i yo byad gang yang rung ba'i bar du byin yang / sems can gang la yang ci yang byin pa med do/ /de
134a1(khri brgyad): ci'i phyir zhe na/ sgyu ma'i chos nyid nye bar bzung na/ chos rnams kyi chos nyid 'di yin pa'i phyir te/ rab 'byor de ltar na byang chub sems dpa' sems dpa' chen po go cha chen po bgos pa zhes bya'o/ /rab 'byor gzhan yang byang chub sems dpa' sems
134a2(khri brgyad): dpa' chen po tshul khrims kyi pha rol tu phyin pa la gnas te/ bsams bzhin du skye ba yongs su 'dzin cing 'khor los sgyur ba'i rigs su skye ste/ 'khor los sgyur ba'i dbang phyug de la gnas nas/ sems can rnams dge ba bcu'i las kyi lam la 'god par byed/ bsam
134a3(khri brgyad): gtan bzhi dang / tshad med pa bzhi dang / gzugs med pa'i snyoms par 'jug pa bzhi la 'god par byed/ byang chub kyi phyogs kyi chos sum cu rtsa bdun gyi bar dag la 'god par byed/ sangs rgyas kyi chos ma 'dres pa brgyad kyi bar dag la 'god par byed cing /
134a4(khri brgyad): sems can de dag kyang bla na med pa yang dag par rdzogs pa'i byang chub mngon par rdzogs par sangs rgyas kyi bar du nam yang chos bstan pa de dang 'bral bar mi 'gyur ro/ /rab 'byor 'di lta ste dper na/ sgyu ma mkhan nam/ sgyu ma mkhan gyi slob ma mkhas pa zhig gis
134a5(khri brgyad): lam po che'i bzhi mdor skye bo phal po che'i mdun du skye bo'i tshogs chen po zhig mngon par sprul nas dge ba bcu'i las kyi lam la bkod cing / sangs rgyas kyi chos ma 'dres pa brgyad kyi bar dag la bkod na/ rab 'byor 'di ji snyam du sems/ sgyu ma mkhan nam/ sgyu ma
134a6(khri brgyad): mkhan gyi slob ma des sems can 'ga' yang dge ba bcu'i las kyi lam la bkod pa'am/ sangs rgyas kyi chos ma 'dres pa brgyad kyi bar dag la bkod pa yod snyam 'am/ rab 'byor gyis gsol pa/ bcom ldan 'das de ni ma mchis lags so/ /bcom ldan 'das kyis
134a7(khri brgyad): bka' stsal pa/ rab 'byor de bzhin du byang chub sems dpa' sems dpa' chen pos sems can grangs med tshad med pa dag dge ba bcu'i las kyi lam la bkod cing / sangs rgyas kyi chos ma 'dres pa brgyad kyi bar dag la bkod kyang / sems can 'ga' yang dge ba bcu'i
134b1(khri brgyad): las kyi lam la bkod pa'am/ sangs rgyas kyi chos ma 'dres pa brgyad kyi bar dag la bkod pa med do/ /de ci'i phyir zhe na/ rab 'byor sgyu ma'i chos nyid nye bar bzung nas chos rnams kyi chos nyid 'di yin pa'i phyir te/ rab 'byor de ltar na byang chub sems dpa' sems
134b2(khri brgyad): dpa' chen po go cha chen po bgos pa zhes bya'o/ /rab 'byor gzhan yang byang chub sems dpa' sems dpa' chen po bzod pa'i pha rol tu phyin pa la gnas te/ sems can thams cad bzod pa'i pha rol tu phyin pa la sbyor zhing 'god par byed do/ /rab 'byor ji ltar na byang chub sems
134b3(khri brgyad): dpa' sems dpa' chen po bzod pa'i pha rol tu phyin pa la gnas te/ sems can rnams bzod pa'i pha rol tu phyin pa la sbyor zhing 'god ce na/ rab 'byor 'di la byang chub sems dpa' sems dpa' chen po sems dang po bskyed phyin chad 'di ltar go cha chen po bgos te/ gal te
134b4(khri brgyad): sems can thams cad kyis bdag la dbyig pa dang / bong ba dang / khu tshur dang / lag cha dang / mtshon gyis 'debs kyang de la bdag gis 'khrug pa'i sems 'ga' yang bskyed par mi bya'o snyam zhing / sems can thams cad kyang bzod pa de lta bu la 'god do/ /rab 'byor
134b5(khri brgyad): 'di lta ste dper na sgyu ma mkhan nam/ sgyu ma mkhan gyi slob ma mkhas pa zhig gis lam po che'i bzhi mdor skye bo phal po che'i mdun du skye bo'i tshogs chen po zhig mngon par sprul nas bzod pa'i pha rol tu phyin pa la sbyar cing bkod na/ rab 'byor 'di ji snyam du sems/ sgyu ma mkhan nam/
134b6(khri brgyad): sgyu ma mkhan gyi slob ma des sems can 'ga' yang bzod pa'i pha rol tu phyin pa la bkod pa yod snyam 'am/ rab 'byor gyis gsol pa/ bcom ldan 'das de ni ma mchis lags so/ /bcom ldan 'das kyis bka' stsal pa/ rab 'byor de bzhin du byang chub sems dpa'
134b7(khri brgyad): sems dpa' chen pos sems can grangs med tshad med pa dag bzod pa'i pha rol tu phyin pa la bkod kyang / sems can 'ga' yang bzod pa'i pha rol tu phyin pa la bkod pa med do/ /de ci'i phyir zhe na/ rab 'byor sgyu ma'i chos nyid nye bar bzung na/ chos rnams kyi chos nyid
135a1(khri brgyad): 'di yin pa'i phyir te/ rab 'byor de ltar na byang chub sems dpa' sems dpa' chen po go cha chen po bgos pa zhes bya'o/ /rab 'byor gzhan yang byang chub sems dpa' sems dpa' chen po brtson 'grus kyi pha rol tu phyin pa la gnas te/ sems can thams cad
135a2(khri brgyad): brtson 'grus kyi pha rol tu phyin pa yang dag par 'dzin du 'jug cing 'dzud de 'god par byed do/ /rab 'byor ji ltar na byang chub sems dpa' sems dpa' chen po sems can thams cad brtson 'grus kyi pha rol tu phyin pa yang dag par 'dzin du 'jug cing 'dzud de 'god ce na/ rab
135a3(khri brgyad): 'byor 'di la byang chub sems dpa' sems dpa' chen po brtson 'grus kyi pha rol tu phyin pa la gnas shing / rnam pa thams cad mkhyen pa nyid dang ldan pa'i yid la bya ba dag gis sems can thams cad lus dang sems kyi brtson 'grus yang dag par 'dzin du 'jug cing
135a4(khri brgyad): 'dzud de 'god par byed do/ /rab 'byor 'di lta ste dper na/ sgyu ma mkhan nam/ sgyu ma mkhan gyi slob ma mkhas pa zhig gis lam po che'i bzhi mdor skye bo phal po che'i mdun du/ skye bo'i tshogs chen po zhig mngon par sprul nas/ lus dang / sems kyi brtson
135a5(khri brgyad): 'grus yang dag par 'dzin du 'jug cing 'dzud de bkod na/ rab 'byor 'di ji snyam du sems/ sgyu ma mkhan nam/ sgyu ma mkhan gyi slob ma des sems can 'ga' yang lus dang / sems kyi brtson 'grus yang dag par 'dzin du bcug cing btsud de bkod pa yod snyam 'am/
135a6(khri brgyad): rab 'byor gyis gsol pa/ bcom ldan 'das de ni ma mchis lags so/ /bcom ldan 'das kyis bka' stsal pa/ rab 'byor de bzhin du byang chub sems dpa' sems dpa' chen pos sems can thams cad lus dang / sems kyi brtson 'grus yang dag par 'dzin du
135a7(khri brgyad): bcug cing btsud de bkod kyang / sems can 'ga' yang lus dang sems kyi brtson 'grus yang dag par 'dzin du bcug cing btsud de bkod pa med do/ /de ci'i phyir zhe na/ rab 'byor sgyu ma'i chos nyid nye bar bzung na/ chos rnams kyi chos nyid 'di yin pa'i phyir te/ rab
135b1(khri brgyad): 'byor de ltar na byang chub sems dpa' sems dpa' chen po ni go cha chen po bgos pa zhes bya'o/ /rab 'byor gzhan yang byang chub sems dpa' sems dpa' chen po bsam gtan gyi pha rol tu phyin pa la gnas te/ sems can thams cad bsam gtan gyi pha rol tu phyin
135b2(khri brgyad): pa yang dag par 'dzin du 'jug cing 'dzud de 'god par byed do/ /rab 'byor ji ltar na byang chub sems dpa' sems dpa' chen po bsam gtan gyi pha rol tu phyin pa la gnas te/ sems can thams cad bsam gtan gyi pha rol tu phyin pa yang dag par 'dzin du 'jug cing 'dzud
135b3(khri brgyad): de 'god ce na/ rab 'byor 'di la byang chub sems dpa' sems dpa' chen po chos thams cad kyi mnyam pa nyid la gnas shing / chos gang la yang rnam par g.yeng ba 'am/ rnam par g.yeng ba med par yang dag par rjes su mi mthong ngo / /rab 'byor de ltar na byang chub
135b4(khri brgyad): sems dpa' sems dpa' chen po bsam gtan gyi pha rol tu phyin pa la gnas pa yin te/ des de bzhin du sems can thams cad kyang bsam gtan gyi pha rol tu phyin pa yang dag par 'dzin du 'jug cing 'dzud de 'god par byed do/ /yang dag par 'dzin du bcug pa de dag kyang bla na
135b5(khri brgyad): med pa yang dag par rdzogs pa'i byang chub mngon par rdzogs par sangs rgyas kyi bar du nam yang bsam gtan gyi pha rol tu phyin pa dang 'bral bar mi 'gyur ro/ /rab 'byor 'di lta ste dper na/ sgyu ma mkhan nam/ sgyu ma mkhan gyi slob ma mkhas pa zhig gis lam po che'i bzhi
135b6(khri brgyad): mdor skye bo phal po che'i mdun du skye bo'i tshogs chen po zhig mngon par sprul nas bsam gtan gyi pha rol tu phyin pa yang dag par 'dzin du bcug cing btsud de bkod na/ rab 'byor 'di ji snyam du sems/ sgyu ma mkhan nam/ sgyu ma mkhan gyi slob ma des sems can 'ga' yang
135b7(khri brgyad): bsam gtan gyi pha rol tu phyin pa yang dag par 'dzin du bcug cing btsud de bkod pa yod snyam 'am/ rab 'byor gyis gsol pa/ bcom ldan 'das de ni ma mchis lags so/ /bcom ldan 'das kyis bka' stsal pa/ rab 'byor de bzhin du byang chub sems dpa' sems
136a1(khri brgyad): dpa' chen pos sems can thams cad bsam gtan gyi pha rol tu phyin pa yang dag par 'dzin du bcug cing btsud de bkod kyang / sems can 'ga' yang bsam gtan gyi pha rol tu phyin pa la bkod pa med do/ /de ci'i phyir zhe na/ rab 'byor sgyu ma'i chos nyid
136a2(khri brgyad): nye bar bzung na/ chos rnams kyi chos nyid 'di yin pa'i phyir te/ rab 'byor de ltar na byang chub sems dpa' sems dpa' chen po go cha chen po bgos pa zhes bya'o/ /rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la gnas
136a3(khri brgyad): te/ sems can thams cad kyang shes rab kyi pha rol tu phyin pa yang dag par 'dzin du 'jug cing 'dzud de 'god par byed do/ /rab 'byor ji ltar na byang chub sems dpa' sems dpa' chen po shes rab kyi pha rol tu phyin pa la gnas te/ sems can thams cad shes rab kyi
136a4(khri brgyad): pha rol tu phyin pa yang dag par 'dzin du 'jug cing 'dzud de 'god ce na/ rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pas/ chos gang la yang skye ba 'am/ 'gag pa 'am/ kun nas nyon mongs pa 'am/
136a5(khri brgyad): rnam par byang ba 'am/ tshu rol lam/ pha rol mi dmigs so/ /rab 'byor de ltar na byang chub sems dpa' sems dpa' chen po shes rab kyi pha rol tu phyin pa la gnas pa yin te/ des de bzhin du sems can thams cad kyang shes rab kyi pha rol tu phyin pa yang dag
136a6(khri brgyad): par 'dzin du 'jug cing 'dzud de 'god do/ /rab 'byor 'di lta ste dper na/ sgyu ma mkhan nam/ sgyu ma mkhan gyi slob ma mkhas pa zhig gis lam po che'i bzhi mdor skye bo phal po che'i mdun du skye bo'i tshogs chen po zhig mngon par sprul nas/ shes rab kyi pha rol tu phyin
136a7(khri brgyad): pa yang dag par 'dzin du bcug cing btsud de bkod na/ rab 'byor 'di ji snyam du sems/ sgyu ma mkhan nam/ sgyu ma mkhan gyi slob ma des sems can 'ga' yang shes rab kyi pha rol tu phyin pa la bkod pa yod snyam 'am/ rab 'byor gyis gsol pa/ bcom ldan
136b1(khri brgyad): 'das de ni ma mchis lags so/ /bcom ldan 'das kyis bka' stsal pa/ rab 'byor de bzhin du byang chub sems dpa' sems dpa' chen pos sems can thams cad shes rab kyi pha rol tu phyin pa la bkod kyang / sems can 'ga' yang shes rab kyi pha rol tu phyin pa
136b2(khri brgyad): la bkod pa med do/ /de ci'i phyir zhe na/ rab 'byor sgyu ma'i chos nyid nye bar bzung na/ chos rnams kyi chos nyid 'di yin pa'i phyir te/ rab 'byor de ltar na byang chub sems dpa' sems dpa' chen po go cha chen po bgos pa zhes bya'o/ /rab 'byor gzhan yang
136b3(khri brgyad): byang chub sems dpa' sems dpa' chen po go cha chen po bgos pa ni shar phyogs kyi 'jig rten gyi khams gang gA'i klung gi bye ma snyed dag tu song zhing / de ji ltar bdag sbyin pa'i pha rol tu phyin pa la gnas pa bzhin du/ 'jig rten gyi khams de dag na sems can gang dag
136b4(khri brgyad): 'khod pa'i sems can dag kyang sbyin pa'i pha rol tu phyin pa yang dag par 'dzin du 'jug cing 'dzud de 'god par byed do/ /de bzhin du ji ltar bdag tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang /
136b5(khri brgyad): bsam gtan gyi pha rol tu phyin pa dang / shes rab kyi pha rol tu phyin pa la gnas pa bzhin du sems can de dag kyang shes rab kyi pha rol tu phyin pa'i bar dag yang dag par 'dzin du 'jug cing 'dzud de 'god par byed la/ 'di lta ste/ pha rol tu phyin pa drug dang ldan pa
136b6(khri brgyad): 'di nyid kyi chos kyang ston to/ /sems can de dag kyang chos de thos nas/ bla na med pa yang dag par rdzogs pa'i byang chub mngon par rdzogs par sangs rgyas kyi bar du nam yang pha rol tu phyin pa drug dang 'bral bar mi 'gyur ro/ /de bzhin du lho dang / nub dang /
136b7(khri brgyad): byang dang / byang shar dang / shar lho dang / lho nub dang / nub byang dang / 'og dang / steng gi phyogs kyi phyogs re rer yang 'jig rten gyi khams gang gA'i klung gi bye ma snyed dag tu song zhing / de ji ltar bdag sbyin pa'i pha rol tu phyin pa la gnas pa bzhin du 'jig
137a1(khri brgyad): rten gyi khams de dag na sems can gang dag 'khod pa'i sems can de dag kyang sbyin pa'i pha rol tu phyin pa la yang dag par 'dzin du 'jug cing 'dzud de 'god do/ /de bzhin du ji ltar bdag tshul khrims kyi pha rol tu phyin pa dang / bzod pa'i pha rol tu phyin pa dang /
137a2(khri brgyad): brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la gnas pa bzhin du sems can de dag kyang shes rab kyi pha rol tu phyin pa'i bar dag yang dag par 'dzin du 'jug cing 'dzud de 'god la 'di lta ste/ pha rol tu phyin pa
137a3(khri brgyad): drug dang ldan pa 'di nyid kyi chos kyang ston to/ /sems can de dag kyang chos de thos nas/ bla na med pa yang dag par rdzogs pa'i byang chub mngon par rdzogs par sangs rgyas kyi bar du nam yang pha rol tu phyin pa drug dang 'bral bar mi 'gyur ro/ /rab 'byor 'di lta ste/ dper na
137a4(khri brgyad): sgyu ma mkhan nam/ sgyu ma mkhan gyi slob ma mkhas pa zhig gis lam po che'i bzhi mdor skye bo phal po che'i mdun du skye bo'i tshogs chen po zhig mngon par sprul nas/ pha rol tu phyin pa drug yang dag par 'dzin du bcug cing btsud de bkod na/ rab 'byor 'di ji snyam du sems/
137a5(khri brgyad): sgyu ma mkhan nam/ sgyu ma mkhan gyi slob ma des sems can 'ga' yang pha rol tu phyin pa drug yang dag par 'dzin du bcug cing btsud de bkod pa yod snyam 'am/ rab 'byor gyis gsol pa/ bcom ldan 'das de ni ma mchis lags so/ /bcom ldan 'das kyis bka' stsal
137a6(khri brgyad): pa/ rab 'byor de bzhin du byang chub sems dpa' sems dpa' chen pos shar phyogs dang / phyogs bcu kun gyi 'jig rten gyi khams gang gA'i klung gi bye ma snyed po de dag gi sems can de dag thams cad pha rol tu phyin pa drug la bkod kyang sems can 'ga' yang pha rol tu phyin pa
137a7(khri brgyad): drug la bkod pa med do/ /de ci'i phyir zhe na/ rab 'byor sgyu ma'i chos nyid nye bar bzung na/ chos rnams kyi chos nyid 'di yin pa'i phyir te/ rab 'byor de ltar na byang chub sems dpa' sems dpa' chen po go cha chen po bgos pa zhes bya'o/ /rab 'byor de gzhan yang byang chub
137b1(khri brgyad): sems dpa' sems dpa' chen po go cha chen po bgos pa ni/ rnam pa thams cad mkhyen pa nyid dang ldan pa'i sems kyis gnas shing / sems bskyed pa gzhan gyi skabs mi 'byed de/ bdag gis sems can 'di snyed cig ni sbyin pa'i pha rol tu phyin pa la dgod par bya'o/ /'di
137b2(khri brgyad): snyed cig ni dgod par mi bya'o/ /sems can 'di snyed cig ni tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la dgod par bya'o/ /
137b3(khri brgyad): 'di snyed cig ni dgod par mi bya'o/ /sems can 'di snyed cig ni dran pa nye bar gzhag pa rnams la dgod par bya'o/ /'di snyed cig ni dgod par mi bya'o/ /sems can 'di snyed cig ni sangs rgyas kyi chos ma 'dres pa brgyad kyi bar dag la dgod par bya'o/ /'di snyed
137b4(khri brgyad): cig ni dgod par mi bya'o/ /sems can 'di snyed cig ni rgyun du zhugs pa'i 'bras bu la dgod par bya'o/ /'di snyed cig ni dgod par mi bya'o/ /sems can 'di snyed cig ni lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid la
137b5(khri brgyad): dgod par bya'o/ /'di snyed cig ni dgod par mi bya'o/ /sems can 'di snyed cig ni rang byang chub la dgod par bya'o/ /'di snyed cig ni dgod par mi bya'o/ /sems can 'di snyed cig ni rnam pa thams cad mkhyen pa nyid la dgod par bya'o/ /'di snyed cig ni dgod
137b6(khri brgyad): par mi bya'o snyam du mi sems kyi gzhan du na de 'di snyam du sems te/ bdag gis sems can tshad med grangs med pa dag pha rol tu phyin pa drug la dgod par bya'o/ /byang chub kyi phyogs kyi chos sum cu rtsa bdun la dgod par bya'o/ /de bzhin gshegs pa'i stobs bcu dang /
137b7(khri brgyad): mi 'jigs pa bzhi dang / so so yang dag par rig pa bzhi dang / /sangs rgyas kyi chos ma 'dres pa brgyad la dgod par bya'o/ /rgyun du zhugs pa'i 'bras bu la dgod par bya'o/ /lan cig phyir 'ong ba'i 'bras bu dang / phyir mi 'ong ba'i 'bras bu dang / dgra
138a1(khri brgyad): bcom pa nyid dang / rang byang chub la dgod par bya'o/ /bdag gis sems can tshad med grangs med pa dag rnam pa thams cad mkhyen pa nyid kyi bar dag la dgod par bya'o snyam du sems so/ /rab 'byor 'di lta ste dper na/ sgyu ma mkhan nam/ sgyu
138a2(khri brgyad): ma mkhan gyi slob ma mkhas pa zhig gis lam po che'i bzhi mdor skye bo phal po che'i mdun du skye bo'i tshogs chen po zhig mngon par sprul nas/ 'di snyam du bdag gis sems can tshad med grangs med pa 'di dag pha rol tu phyin pa drug la dgod par bya'o/ /dran pa nye bar gzhag
138a3(khri brgyad): pa bzhi la dgod par bya'o/ /'phags pa'i lam yan lag brgyad pa dang / sangs rgyas kyi chos ma 'dres pa brgyad kyi bar dag la dgod par bya'o/ /rgyun du zhugs pa'i 'bras bu la dgod par bya'o/ /dgra bcom pa nyid dang / rang byang chub kyi bar la dgod par bya'o/ /
138a4(khri brgyad): rnam pa thams cad mkhyen pa nyid la dgod par bya'o snyam du sems bskyed na/ rab 'byor 'di ji snyam du sems/ sgyu ma mkhan nam/ sgyu ma mkhan gyi slob ma des sems can 'ga' yang pha rol tu phyin pa drug la bkod pa dang / rnam pa thams cad mkhyen pa nyid kyi bar la bkod pa
138a5(khri brgyad): yod snyam 'am/ rab 'byor gyis gsol pa/ bcom ldan 'das de ni ma mchis lags so/ /bcom ldan 'das kyis bka' stsal pa/ rab 'byor de bzhin du byang chub sems dpa' sems dpa' chen pos sems can tshad med grangs med pa dag pha rol tu phyin pa drug dang /
138a6(khri brgyad): rnam pa thams cad mkhyen pa nyid rnam pa thams cad kyi mchog dang ldan pa'i bar dag la dgod par sems bskyed kyang sems can 'ga'i don gyi phyir yang sems bskyed pa med do/ /de ci'i phyir zhe na/ rab 'byor sgyu ma'i chos nyid nye bar bzung na/ chos rnams kyi chos nyid 'di yin pa'i phyir te/
138a7(khri brgyad): rab 'byor de ltar na byang chub sems dpa' sems dpa' chen po ni go cha chen po bgos pa zhes bya'o/ /rab 'byor gyis gsol pa/ bcom ldan 'das/ bdag gis bcom ldan 'das kyis gsungs pa'i don 'tshal ba ltar na/ chos rnams kyi rang gi mtshan nyid stong pa nyid
138b1(khri brgyad): kyi slad du sgyu ma'i chos nyid nye bar bzung na/ byang chub sems dpa' sems dpa' chen po de ni go cha ma mchis pa'i go cha 'tshal bar rig par bgyi ba lags pa snyam bgyid do/ /de ci'i slad du zhe na/ bcom ldan 'das 'di ltar gzugs ni gzugs kyis stong / tshor ba dang /
138b2(khri brgyad): 'du shes dang / 'du byed rnams dang / rnam par shes pa ni rnam par shes pas stong / mig ni mig gis stong / rna ba dang / sna dang / lce dang / lus dang / yid ni yid kyis stong / gzugs ni gzugs kyis stong / sgra dang / dri dang / ro dang / reg bya dang /
138b3(khri brgyad): chos ni chos kyis stong / mig gi rnam par shes pa ni mig gi rnam par shes pas stong / rna ba dang / sna dang / lce dang / lus dang / yid kyi rnam par shes pa ni yid kyi rnam par shes pas stong / mig gi 'dus te reg pa ni mig gi 'dus te reg pas stong / rna ba dang /
138b4(khri brgyad): sna dang / lce dang / lus dang / yid kyi 'dus te reg pa ni yid kyi 'dus te reg pas stong / mig gi 'dus te reg pa'i rkyen gyis tshor ba ni mig gi 'dus te reg pa'i rkyen gyis tshor bas stong / rna ba dang / sna dang / lce dang / lus dang / yid kyi 'dus te reg pa'i rkyen gyis
138b5(khri brgyad): tshor ba ni yid kyi 'dus te reg pa'i rkyen gyis tshor bas stong / sbyin pa'i pha rol tu phyin pa ni sbyin pa'i pha rol tu phyin pas stong / shes rab kyi pha rol tu phyin pa'i bar ni shes rab kyi pha rol tu phyin pa'i bar gyis stong / nang stong pa nyid ni nang stong pa nyid kyis stong / dngos po med pa'i
138b6(khri brgyad): ngo bo nyid stong pa nyid kyi bar ni/ dngos po med pa'i ngo bo nyid stong pa nyid kyi bar gyis stong / dran pa nye bar gzhag pa rnams ni dran pa nye bar gzhag pa rnams kyis stong / sangs rgyas kyi chos ma 'dres pa brgyad kyi bar ni sangs rgyas kyi chos ma 'dres pa brgyad kyi bar gyis stong
138b7(khri brgyad): la/ bcom ldan 'das byang chub sems dpa' yang byang chub sems dpas stong / go cha chen po yang go cha chen pos stong pa'i slad du ste/ bcom ldan 'das rnam grangs des na/ byang chub sems dpa' sems dpa' chen po ni go cha ma mchis pa'i go cha 'tshal bar rig par
139a1(khri brgyad): bgyi'o/ /de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor de de bzhin no/ /de de bzhin te/ ji skad smras pa bzhin no/ /de ci'i phyir zhe na/ rab 'byor 'di ltar rnam pa thams
139a2(khri brgyad): cad mkhyen pa nyid ni ma byas/ ma bshig /mngon par 'dus ma byas la/ byang chub sems dpa' sems dpa' chen pos gang dag gi don du go cha chen po bgos pa'i sems can de dag kyang ma byas/ ma bshig /mngon par 'dus ma byas pa'i phyir ro/ /rab 'byor
139a3(khri brgyad): gyis gsol pa/ bcom ldan 'das ci'i slad du rnam pa thams cad mkhyen pa nyid ma bgyis/ ma bshig /mngon par 'dus ma bgyis shing / byang chub sems dpa' sems dpa' chen pos gang dag gi don du go cha chen po 'tshal ba'i sems can de dag kyang ma bgyis/ ma
139a4(khri brgyad): bshig / mngon par 'dus ma bgyis pa lags/ bcom ldan 'das kyis bka' stsal pa/ rab 'byor byed pa po mi dmigs pas/ rnam pa thams cad mkhyen pa nyid ma byas/ ma bshig /mngon par 'dus ma byas shing / byang chub sems dpa' sems dpa' chen
139a5(khri brgyad): pos gang dag gi don du go cha chen po bgos pa'i sems can de dag kyang ma byas/ ma bshig /mngon par 'dus ma byas pa yin no/ /de ci'i phyir zhe na/ rab 'byor 'di ltar gzugs ni mi byed/ mi 'jig /mngon par 'du mi byed/ tshor ba dang / 'du shes dang /
139a6(khri brgyad): 'du byed rnams dang / rnam par shes pa ni mi byed/ mi 'jig /mngon par 'du mi byed/ mig ni mi byed/ mi 'jig /mngon par 'du mi byed/ rna ba dang / sna dang / lce dang / lus dang / yid ni mi byed/ mi 'jig /mngon par 'du mi byed/ gzugs ni mi
139a7(khri brgyad): byed/ mi 'jig /mngon par 'du mi byed/ sgra dang / dri dang / ro dang / reg bya dang / chos rnams ni mi byed/ mi 'jig /mngon par 'du mi byed/ mig gi rnam par shes pa ni mi byed/ mi 'jig /mngon par 'du mi byed/ rna ba dang / sna dang / lce dang / lus
139b1(khri brgyad): dang / yid kyi rnam par shes pa ni mi byed/ mi 'jig /mngon par 'du mi byed/ mig gi 'dus te reg pa ni mi byed/ mi 'jig /mngon par 'du mi byed/ rna ba dang / sna dang / lce dang / lus dang / yid kyi 'dus te reg pa ni mi byed/ mi 'jig /mngon par 'du mi
139b2(khri brgyad): byed/ mig gi 'dus te reg pa'i rkyen gyis tshor ba ni mi byed/ mi 'jig /mngon par 'du mi byed/ rna ba dang / sna dang / lce dang / lus dang / yid kyi 'dus te reg pa'i rkyen gyis tshor ba ni mi byed/ mi 'jig /mngon par 'du mi byed pa'i phyir ro/ /rab 'byor bdag
139b3(khri brgyad): ni mi byed/ mi 'jig /mngon par 'du mi byed/ sems can dang / srog dang / shes pa po dang / /mthong ba po'i bar ni mi byed/ mi 'jig /mngon par 'du mi byed do/ /de ci'i phyir zhe na/ 'di ltar de dag gtan med cing mi dmigs pa'i phyir ro/ /rab 'byor
139b4(khri brgyad): rmi lam ni mi byed/ mi 'jig /mngon par 'du mi byed do/ /sgyu ma dang / brag ca dang / mig yor dang / gzugs brnyan dang / smig rgyu dang / sprul pa ni mi byed/ mi 'jig /mngon par 'du mi byed do/ /de ci'i phyir zhe na/ 'di ltar de dag gtan med cing mi
139b5(khri brgyad): dmigs pa'i phyir ro/ /rab 'byor nang stong pa nyid ni mi byed/ mi 'jig /mngon par 'du mi byed do/ /de ci'i phyir zhe na/ 'di ltar de gtan med cing mi dmigs pa'i phyir ro/ /rab 'byor dngos po med pa'i ngo bo nyid stong pa nyid kyi bar ni mi byed/ mi 'jig /mngon
139b6(khri brgyad): par 'du mi byed do/ /de ci'i phyir zhe na/ 'di ltar de dag gtan med cing mi dmigs pa'i phyir ro/ /rab 'byor byang chub kyi phyogs kyi chos sum cu rtsa bdun ni mi byed/ mi 'jig /mngon par 'du mi byed do/ /de ci'i phyir zhe na/ 'di ltar de dag gtan med cing mi dmigs
139b7(khri brgyad): pa'i phyir ro/ /stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad kyi bar dag ni mi byed mi 'jig /mngon par 'du mi byed do/ /de ci'i phyir zhe na/ 'di ltar de dag gtan med cing mi dmigs
140a1(khri brgyad): pa'i phyir ro/ /rab 'byor de bzhin nyid ni mi byed/ mi 'jig /mngon par 'du mi byed do/ /de ci'i phyir zhe na/ 'di ltar de dag gtan med cing mi dmigs pa'i phyir ro/ /rab 'byor de bzhin du ma nor ba de bzhin nyid dang / gzhan ma yin pa de bzhin nyid dang /
140a2(khri brgyad): chos nyid dang / chos kyi dbyings dang / chos gnas pa nyid dang / chos skyon med pa nyid dang / yang dag pa'i mtha' ni mi byed/ mi 'jig /mngon par 'du mi byed do/ /de ci'i phyir zhe na/ 'di ltar de dag gtan med cing mi dmigs pa'i phyir ro/ /rab 'byor byang
140a3(khri brgyad): chub ni mi byed/ mi 'jig /mngon par 'du mi byed do/ /thams cad shes pa nyid dang / lam gyi rnam pa shes pa nyid dang / rnam pa thams cad mkhyen pa nyid ni mi byed/ mi 'jig /mngon par 'du mi byed do/ /de ci'i phyir zhe na/ 'di ltar de dag gtan med cing mi dmigs
140a4(khri brgyad): pa'i phyir te/ rab 'byor rnam grangs des na/ khyod kyis rnam pa thams cad mkhyen pa nyid kyang ma byas/ ma bshig /mngon par 'dus ma byas la/ byang chub sems dpa' sems dpa' chen pos gang dag gi don du go cha chen po bgos pa'i sems can de dag kyang ma byas/
140a5(khri brgyad): ma bshig /mngon par 'dus ma byas pa yin par rig par bya'o/ /rab 'byor de ltar na byang chub sems dpa' sems dpa' chen po go cha chen po bgos pa zhes bya'o/ /rab 'byor gyis gsol pa/ bcom ldan 'das bdag gis bcom ldan 'das kyis gsungs pa'i
140a6(khri brgyad): don 'tshal ba ltar na/ bcom ldan 'das gzugs ni ma bcings ma grol ba lags so/ /bcom ldan 'das tshor ba dang / 'du shes dang / 'du byed rnams dang / rnam par shes pa ni ma bcings ma grol ba lags so/ /byams ma'i bu gang pos smras pa/ tshe dang ldan
140a7(khri brgyad): pa rab 'byor gzugs ni ma bcings ma grol ba zhes smra'am/ tshe dang ldan pa rab 'byor tshor ba dang / 'du shes dang / 'du byed rnams dang / rnam par shes pa ma bcings ma grol ba zhes smra'am/ rab 'byor gyis smras pa/ tshe dang ldan pa gang po de de bzhin no/ /tshe dang
140b1(khri brgyad): ldan pa gang po de de bzhin te/ tshe dang ldan pa gang po gzugs ni ma bcings ma grol ba'o/ /tshor ba dang / 'du shes dang / 'du byed rnams dang / rnam par shes pa ni ma bcings ma grol ba'o/ /gang pos smras pa/ tshe dang ldan pa rab 'byor gzugs ma bcings ma
140b2(khri brgyad): grol ba gang yin/ tshor ba dang / 'du shes dang / 'du byed rnams dang / rnam par shes pa ni ma bcings ma grol ba gang yin/ rab 'byor gyis smras pa/ tshe dang ldan pa gang po rmi lam lta bu'i gzugs gang yin pa de ni ma bcings ma grol ba'o/ /rmi lam lta bu'i
140b3(khri brgyad): tshor ba dang / 'du shes dang / 'du byed rnams dang / rmi lam lta bu'i rnam par shes pa gang yin pa de ni ma bcings ma grol ba'o/ /de bzhin du brag ca lta bu dang / sgyu ma lta bu dang / smig rgyu lta bu dang / mig yor lta bu dang / gzugs brnyan lta bu dang / sprul
140b4(khri brgyad): pa lta bu'i gzugs gang yin pa de ni ma bcings ma grol ba'o/ /sprul pa lta bu'i tshor ba dang / 'du shes dang / 'du byed rnams dang / rnam par shes pa gang yin pa de ni ma bcings ma grol ba'o/ /tshe dang ldan pa gang po 'das pa'i gzugs ni ma bcings ma grol ba'o/ /
140b5(khri brgyad): tshe dang ldan pa gang po 'das pa'i tshor ba dang / 'du shes dang / 'du byed rnams dang / 'das pa'i rnam par shes pa ni ma bcings ma grol ba'o/ /tshe dang ldan pa gang po de bzhin du ma 'ongs pa'i gzugs ni ma bcings ma grol ba'o/ /tshe dang ldan pa gang po ma 'ongs pa'i tshor ba dang /
140b6(khri brgyad): 'du shes dang / 'du byed rnams dang / ma 'ongs pa'i rnam par shes pa ni ma bcings ma grol ba'o/ /tshe dang ldan pa gang po da ltar byung ba'i gzugs ni ma bcings ma grol ba'o/ /tshe dang ldan pa gang po da ltar byung ba'i tshor ba dang / 'du shes dang / 'du byed rnams dang / da
140b7(khri brgyad): ltar byung ba'i rnam par shes pa ni ma bcings ma grol ba'o/ /de ci'i phyir zhe na/ tshe dang ldan pa gang po gzugs nyid med pa'i phyir/ gzugs de ma bcings ma grol ba'o/ /tshor ba dang / 'du shes dang / 'du byed rnams med pa dang / rnam par shes pa nyid med pa'i phyir/
141a1(khri brgyad): rnam par shes pa de ma bcings ma grol ba'o/ /de bzhin du gzugs dang / tshor ba dang / 'du shes dang / 'du byed rnams dang / rnam par shes pa dben pa dang / zhi ba dang / stong pa dang / mtshan ma med pa dang / smon pa med pa dang / mngon par 'du
141a2(khri brgyad): bya ba med pa dang / skye ba med pa'i phyir ma bcings ma grol ba'o/ /tshe dang ldan pa gang po gzugs dge ba dang / mi dge ba dang / nyon mongs pa dang bcas pa dang / nyon mongs pa med pa dang / kha na ma tho ba dang bcas pa dang / kha na ma tho ba med pa dang / zag pa dang bcas
141a3(khri brgyad): pa dang / zag pa med pa dang / 'jig rten pa dang / 'jig rten las 'das pa dang / kun nas nyon mongs pa dang / rnam par byang ba ni ma bcings ma grol ba'o/ /de ci'i phyir zhe na/ gzugs nyid med pa'i phyir gzugs de ma bcings ma grol ba'o/ /tshe dang ldan pa gang
141a4(khri brgyad): po de bzhin du tshor ba dang / 'du shes dang / 'du byed rnams dang / rnam par shes pa dge ba'am mi dge ba nas rnam par byang ba'i bar yang ma bcings ma grol ba'o/ /de ci'i phyir zhe na/ rnam par shes pa nyid med pa'i phyir rnam par shes pa de ma bcings ma grol ba'o/ /tshe
141a5(khri brgyad): dang ldan pa gang po chos thams cad kyang ma bcings ma grol ba'o/ /de ci'i phyir zhe na/ chos thams cad med pa'i phyir ma bcings ma grol ba'o/ /de bzhin du dben pa la sogs pa'i phyir ma bcings ma grol ba'o/ /tshe dang ldan pa gang po sbyin pa'i pha rol tu phyin pa ni ma bcings
141a6(khri brgyad): ma grol ba'o/ /de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa yang ma bcings ma grol ba ste/ med pa'i phyir
141a7(khri brgyad): ma bcings ma grol ba'o/ /dben pa la sogs pa'i phyir ma bcings ma grol ba'o/ /tshe dang ldan pa gang po nang stong pa nyid kyang ma bcings ma grol ba'o/ /tshe dang ldan pa gang po dngos po med pa'i ngo bo nyid stong pa nyid kyi bar du yang ma bcings ma grol ba'o/ /tshe dang ldan pa
141b1(khri brgyad): gang po byang chub kyi phyogs kyi chos sum cu rtsa bdun yang ma bcings ma grol ba'o/ /tshe dang ldan pa gang po stobs bcu dang / mi 'jigs pa bzhi dang / so so yang dag par rig pa bzhi'i bar dang / sangs rgyas kyi chos ma 'dres pa brgyad kyi bar du yang ma bcings ma grol
141b2(khri brgyad): ba ste/ med pa'i phyir ma bcings ma grol ba'o/ /dben pa la sogs pa'i phyir ma bcings ma grol ba'o/ /tshe dang ldan pa gang po byang chub kyang ma bcings ma grol ba rnam pa thams cad mkhyen pa nyid kyang ma bcings ma grol ba/ byang chub sems dpa' yang ma bcings ma
141b3(khri brgyad): grol ba ste/ med pa'i phyir ma bcings ma grol ba'o/ /dben pa'i phyir ma bcings ma grol ba'o/ /skye ba med pa'i phyir ma bcings ma grol ba'o/ /tshe dang ldan pa gang po de bzhin nyid kyang ma bcings ma grol ba'o/ /tshe dang ldan pa gang po ma nor ba de bzhin nyid
141b4(khri brgyad): dang / gzhan ma yin pa de bzhin nyid dang / chos nyid dang / chos kyi dbyings dang / chos gnas pa nyid dang / chos skyon med pa nyid dang / yang dag pa'i mtha' yang ma bcings ma grol ba ste/ med pa dang / dben pa'i phyir ma bcings ma grol ba'o/ /
141b5(khri brgyad): skye ba med pa'i phyir ma bcings ma grol ba'o/ /tshe dang ldan pa gang po de ltar na byang chub sems dpa' sems dpa' chen po ni ma bcings ma grol ba'o/ /de ltar na pha rol tu phyin pa drug po dag kyang ma bcings ma grol ba'o/ /rnam pa thams cad mkhyen pa'i bar dag kyang
141b6(khri brgyad): ma bcings ma grol ba'o/ /sems can gang dag yongs su mya ngan las bzla bar 'gyur ba de dag kyang ma bcings ma grol ba'o/ /sangs rgyas kyi zhing gang dag dag par bya bar 'gyur ba de dag kyang ma bcings ma grol ba'o/ /bsnyen bkur bya bar 'gyur ba'i sangs rgyas bcom
141b7(khri brgyad): ldan 'das rnams kyang ma bcings ma grol ba'o/ /thos par 'gyur ba'i chos kyang ma bcings ma grol ba'o/ /sangs rgyas bcom ldan 'das rnams dang nam yang bral bar mi 'gyur ba'ang ma bcings ma grol ba'o/ /mngon par shes pa rnams dang bral bar mi 'gyur ba
142a1(khri brgyad): dang / mig lnga dang bral bar mi 'gyur ba dang / ting nge 'dzin rnams dang bral bar mi 'gyur ba yang ma bcings ma grol ba'o/ /lam gyi rnam pa shes pa nyid bskyed par 'gyur ba yang ma bcings ma grol ba'o/ /rnam pa thams cad mkhyen pa nyid rtogs par
142a2(khri brgyad): 'gyur ba yang ma bcings ma grol ba'o/ /chos kyi 'khor lo bskor bar 'gyur ba yang ma bcings ma grol ba'o/ /theg pa gsum po dag gis sems can rnams yongs su mya ngan las bzla bar 'gyur ba yang ma bcings ma grol ba'o/ /tshe dang ldan pa gang po med pa dang /
142a3(khri brgyad): dben pa dang / skye ba med pa'i phyir byang chub sems dpa' sems dpa' chen po de ltar ma bcings ma grol ba ni pha rol tu phyin pa drug po dag gis chos thams cad mngon par rtogs par 'gyur ro/ /shes rab kyi pha rol tu phyin pa khri brgyad stong pa las ma bcings ma grol ba'i le'u
142a4(khri brgyad): zhes bya ste/ bcu bzhi pa'o// //de nas bcom ldan 'das la/ tshe dang ldan pa rab 'byor gyis 'di skad ces gsol to/ /bcom ldan 'das byang chub sems dpa' sems dpa' chen po'i theg pa chen po ni gang lags/ bcom ldan 'das ji tsam
142a5(khri brgyad): gyis byang chub sems dpa' sems dpa' chen po theg pa chen po la yang dag par zhugs par rig par bgyi/ theg pa de ni gang la yang dag par zhugs pa lags/ theg pa de ni gang du gnas par 'gyur ba lags/ theg pa des ni su zhig nges par 'byung bar 'gyur ba lags/
142a6(khri brgyad): de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor khyod gang 'di skad du/ bcom ldan 'das byang chub sems dpa' sems dpa' chen po'i theg pa chen po ni gang lags zhes zer ba ni/ rab 'byor pha
142a7(khri brgyad): rol tu phyin pa drug ni byang chub sems dpa' sems dpa' chen po'i theg pa chen po yin te/ drug gang zhe na/ 'di lta ste/ sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang /
142b1(khri brgyad): bsam gtan gyi pha rol tu phyin pa dang / shes rab kyi pha rol tu phyin pa'o/ /de la sbyin pa'i pha rol tu phyin pa gang zhe na/ rab 'byor 'di la byang chub sems dpa' sems dpa' chen po rnam pa thams cad mkhyen pa nyid dang ldan pa'i sems bskyed pa dag gis 'di lta ste/ phyi dang
142b2(khri brgyad): nang gi dngos po rnams sbyin pa sbyin par byed cing / dge ba'i rtsa ba de dag kyang sems can thams cad dang thun mong du byas nas mi dmigs pa'i tshul gyis bla na med pa yang dag par rdzogs pa'i byang chub tu yongs su sngo bar byed pa ste/ de ni byang chub sems dpa' sems dpa' chen
142b3(khri brgyad): po'i sbyin pa'i pha rol tu phyin pa yin no/ /rab 'byor gyis gsol pa/ bcom ldan 'das byang chub sems dpa' sems dpa' chen po'i tshul khrims kyi pha rol tu phyin pa gang lags/ bcom ldan 'das kyis bka' stsal pa/ rab 'byor 'di la byang chub sems dpa' sems
142b4(khri brgyad): d pa' chen po rnam pa thams cad mkhyen pa nyid dang ldan pa'i sems bskyed pa dag gis mi dmigs pa'i tshul gyis bdag kyang dge ba bcu'i las kyi lam yang dag par blangs shing gnas la sems can gzhan dag kyang dge ba bcu'i las kyi lam yang dag par 'dzin du 'jug cing
142b5(khri brgyad): 'dzud de rab tu 'god par byed pa de ni/ byang chub sems dpa' sems dpa' chen po'i tshul khrims kyi pha rol tu phyin pa nag nog med pa yin no/ /rab 'byor gyis gsol pa/ bcom ldan 'das byang chub sems dpa' sems dpa' chen po'i bzod pa'i pha rol tu phyin pa
142b6(khri brgyad): gang lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po rnam pa thams cad mkhyen pa nyid dang ldan pa'i sems bskyed pa dag gis/ bdag kyang bzod pa phun sum tshogs pa dang ldan la/ gzhan dag kyang bzod pa
142b7(khri brgyad): yang dag par 'dzin du 'jug cing / de yang mi dmigs pa'i tshul gyis byed pa de ni rab 'byor byang chub sems dpa' sems dpa' chen po'i bzod pa'i pha rol tu phyin pa yin no/ /rab 'byor gyis gsol pa/ bcom ldan 'das byang chub sems dpa' sems dpa' chen po'i brtson
143a1(khri brgyad): 'grus kyi pha rol tu phyin pa gang lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po rnam pa thams cad mkhyen pa nyid dang ldan pa'i sems bskyed bdag gis bdag kyang pha rol tu phyin pa lnga la
143a2(khri brgyad): brtson pa mi 'dor zhing / gzhan dag kyang pha rol tu phyin pa lnga yang dag par 'dzin du 'jug ste/ de yang mi dmigs pa'i tshul gyis byed pa de ni rab 'byor byang chub sems dpa' sems dpa' chen po'i brtson 'grus kyi pha rol tu phyin pa yin no/ /rab 'byor gyis gsol pa/
143a3(khri brgyad): bcom ldan 'das byang chub sems dpa' sems dpa' chen po'i bsam gtan gyi pha rol tu phyin pa gang lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po rnam pa thams cad mkhyen pa nyid dang ldan pa'i sems bskyed
143a4(khri brgyad): pa dag gis thabs la mkhas pas bdag kyang bsam gtan la snyoms par 'jug cing / de dag gi dbang gis kyang mi skye la/ gzhan dag kyang bsam gtan rnams yang dag par 'dzin du 'jug ste/ de yang mi dmigs pa'i tshul gyis byed pa de ni rab 'byor byang chub sems
143a5(khri brgyad): dpa' sems dpa' chen po'i bsam gtan gyi pha rol tu phyin pa yin no/ /rab 'byor gyis gsol pa/ bcom ldan 'das byang chub sems dpa' sems dpa' chen po'i shes rab kyi pha rol tu phyin pa gang lags/ bcom ldan 'das kyis bka' stsal pa/ rab 'byor 'di
143a6(khri brgyad): la byang chub sems dpa' sems dpa' chen po rnam pa thams cad mkhyen pa nyid dang ldan pa'i sems bskyed pa dag gis mi dmigs pa'i tshul gyis chos thams cad la mngon par zhen pa med pa dang / chos thams cad kyi rang bzhin la so sor rtog par byed cing / gzhan dag kyang
143a7(khri brgyad): chos thams cad la mngon par zhen pa med pa dang / chos thams cad kyi rang bzhin la so sor rtog pa yang dag par 'dzin du 'jug pa de ni rab 'byor byang chub sems dpa' sems dpa' chen po'i shes rab kyi pha rol tu phyin pa yin te/ rab 'byor de ni byang chub sems dpa'
143b1(khri brgyad): sems dpa' chen po'i theg pa chen po yin no/ / //shes rab kyi pha rol tu phyin pa khri brgyad stong pa/ bam po bcu gcig pa/ rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/ nang stong pa nyid
143b2(khri brgyad): dang / phyi stong pa nyid dang / phyi nang stong pa nyid dang / stong pa nyid stong pa nyid dang / chen po stong pa nyid dang / don dam pa stong pa nyid dang / 'dus byas stong pa nyid dang / 'dus ma byas stong pa nyid dang / mtha' las 'das pa stong pa nyid dang / thog ma dang tha
143b3(khri brgyad): ma med pa stong pa nyid dang / dor ba med pa stong pa nyid dang / rang bzhin stong pa nyid dang / chos thams cad stong pa nyid dang / rang gi mtshan nyid stong pa nyid dang / mi dmigs pa stong pa nyid dang / dngos po med pa stong pa nyid dang / ngo bo nyid stong pa nyid dang / dngos
143b4(khri brgyad): po med pa'i ngo bo nyid stong pa nyid yin no/ /de la nang stong pa nyid gang zhe na/ nang gi chos rnams te/ mig dang / rna ba dang / sna dang / lce dang / lus dang / yid de/ de la ther zug tu gnas pa med pa dang / 'jig pa med pa'i phyir/ mig ni mig gis
143b5(khri brgyad): stong ngo / /de ci'i phyir zhe na/ de'i rang bzhin de yin pa'i phyir ro/ /ther zug tu gnas pa med pa dang / 'jig pa med pa'i phyir/ rna ba ni rna bas stong ngo / /de ci'i phyir zhe na/ de'i rang bzhin de yin pa'i phyir ro/ /ther zug tu gnas pa med pa dang / 'jig
143b6(khri brgyad): pa med pa'i phyir/ sna ni snas stong ngo / /de ci'i phyir zhe na/ de'i rang bzhin de yin pa'i phyir ro/ /ther zug tu gnas pa med pa dang / 'jig pa med pa'i phyir/ lce ni lces stong ngo / /de ci'i phyir zhe na/ de'i rang bzhin de yin pa'i phyir ro/ /ther zug tu
143b7(khri brgyad): gnas pa med pa dang / 'jig pa med pa'i phyir/ lus ni lus kyis stong ngo / /de ci'i phyir zhe na/ de'i rang bzhin de yin pa'i phyir ro/ /ther zug tu gnas pa med pa dang / 'jig pa med pa'i phyir/ yid ni yid kyis stong ngo / /de ci'i phyir zhe na/ de'i
144a1(khri brgyad): rang bzhin de yin pa'i phyir te/ de ni nang stong pa nyid ces bya'o/ /de la phyi stong pa nyid gang zhe na/ phyi rol gyi chos rnams te/ 'di lta ste/ gzugs dang / sgra dang / dri dang / ro dang / reg bya dang / chos rnams so/ /de la ther zug tu gnas
144a2(khri brgyad): pa med pa dang / 'jig pa med pa'i phyir/ gzugs ni gzugs kyis stong ngo / /de ci'i phyir zhe na/ de'i rang bzhin de yin pa'i phyir ro/ /de bzhin du ther zug tu gnas pa med pa dang / 'jig pa med pa'i phyir/ sgra dang / dri dang / ro dang / reg bya dang /
144a3(khri brgyad): chos ni chos kyis stong ngo / /de ci'i phyir zhe na/ de'i rang bzhin de yin pa'i phyir te/ de ni phyi stong pa nyid ces bya'o/ /de la phyi nang stong pa nyid gang zhe na/ nang gi skye mched drug dang / phyi'i skye mched drug po de dag ni phyi dang nang gi chos rnams zhes bya'o/ /de
144a4(khri brgyad): la nang gi chos rnams phyi'i chos rnams kyis stong pa gang zhe na/ ther zug tu gnas pa med pa dang / 'jig pa med pa'i phyir/ nang gi mig dang / rna ba dang / sna dang / lce dang / lus dang / yid rnams ni phyi'i gzugs dang / sgra dang / dri dang / ro dang / reg bya
144a5(khri brgyad): dang / chos rnams kyis stong ngo / /de ci'i phyir zhe na/ de'i rang bzhin de yin pa'i phyir ro/ /ther zug tu gnas pa med pa dang / 'jig pa med pa'i phyir/ phyi rol gyi chos gzugs dang / sgra dang / dri dang / ro dang / reg bya dang / chos rnams ni nang gi chos mig dang /
144a6(khri brgyad): rna ba dang / sna dang / lce dang / lus dang / yid rnams kyis stong ngo / /de ci'i phyir zhe na/ de'i rang bzhin de yin pa'i phyir te/ de ni phyi nang stong pa nyid ces bya'o/ /de la stong pa nyid stong pa nyid gang zhe na/ ther zug tu gnas pa med pa dang / 'jig pa med pa'i phyir/ chos
144a7(khri brgyad): thams cad kyi stong pa nyid gang yin pa'i stong pa nyid des stong pa nyid stong pa'o/ /de ci'i phyir zhe na/ de'i rang bzhin de yin pa'i phyir te/ de ni stong pa nyid stong pa nyid ces bya'o/ /de la chen po stong pa nyid gang zhe na/ ther zug tu gnas pa med pa dang / 'jig pa med pa'i phyir/
144b1(khri brgyad): shar phyogs ni/ shar phyogs kyis stong ngo / /lho phyogs ni lho phyogs kyis stong ngo / /nub phyogs ni nub phyogs kyis stong ngo / /byang phyogs ni byang phyogs kyis stong ngo / /'og gi phyogs ni 'og gi phyogs kyis stong ngo / /steng gi phyogs ni steng gi phyogs kyis stong ngo / /
144b2(khri brgyad): de bzhin du phyogs mtshams rnams ni phyogs mtshams rnams kyis stong ngo / /de ci'i phyir zhe na/ de'i rang bzhin de yin pa'i phyir te/ de ni chen po stong pa nyid ces bya'o/ /de la don dam pa stong pa nyid gang zhe na/ don dam pa zhes bya ba ni mya ngan las 'das pa ste/ ther zug tu gnas
144b3(khri brgyad): pa med pa dang / 'jig pa med pa'i phyir/ mya ngan las 'das pa de yang mya ngan las 'das pas stong ngo / /de ci'i phyir zhe na/ de'i rang bzhin de yin pa'i phyir te/ de ni don dam pa stong pa nyid ces bya'o/ /de la 'dus byas stong pa nyid gang zhe na/ 'dus byas zhes bya ba ni 'dod
144b4(khri brgyad): pa'i khams dang / gzugs kyi khams dang / gzugs med pa'i khams te/ de la ther zug tu gnas pa med pa dang / 'jig pa med pa'i phyir/ 'dod pa'i khams ni 'dod pa'i khams kyis stong / gzugs kyi khams ni gzugs kyi khams kyis stong / gzugs
144b5(khri brgyad): med pa'i khams ni gzugs med pa'i khams kyis stong ngo / /de ci'i phyir zhe na/ de'i rang bzhin de yin pa'i phyir te/ de ni 'dus byas stong pa nyid ces bya'o/ /de la 'dus ma byas stong pa nyid gang zhe na/ de la 'dus ma byas zhes bya ba ni gang la skye ba med pa dang /
144b6(khri brgyad): 'gag pa med pa dang / 'jig pa med pa dang / gnas pa med pa dang / gzhan du 'gyur ba med pa de ni 'dus ma byas pa ste/ ther zug tu gnas pa med pa dang / 'jig pa med pa'i phyir/ 'dus ma byas de yang 'dus ma byas kyis stong ngo / /de ci'i phyir zhe na/ de'i rang
144b7(khri brgyad): bzhin de yin pa'i phyir te/ de ni 'dus ma byas stong pa nyid ces bya'o/ /de la mtha' las 'das pa stong pa nyid gang zhe na/ gang la mtha' mi dmigs pa de ni mtha' las 'das pa ste/ ther zug tu gnas pa med pa dang / 'jig pa med pa'i phyir/ mtha' ni mthas
145a1(khri brgyad): stong ngo / /de ci'i phyir zhe na/ de'i rang bzhin de yin pa'i phyir te/ de ni mtha' las 'das pa stong pa nyid ces bya'o/ /de la thog ma dang tha ma med pa stong pa nyid gang zhe na/ gang la thog ma dang tha ma mi dmigs pa de la dbus med cing / gang la thog ma
145a2(khri brgyad): dang tha ma dang dbus med pa de la 'ong ba dang 'gro ba med pa ste/ ther zug tu gnas pa med pa dang / 'jig pa med pa'i phyir/ thog ma dang dbus dang tha ma rnams ni/ thog ma dang dbus dang tha ma rnams kyis stong ste/ de ni thog ma dang tha ma med pa stong pa nyid ces bya'o/ /
145a3(khri brgyad): de la dor ba med pa stong pa nyid gang zhe na/ chos gang la yang dor du med pa ste/ ther zug tu gnas pa med pa dang / 'jig pa med pa'i phyir/ dor ba med pa ni dor ba med pas stong ngo / /de ci'i phyir zhe na/ de'i rang bzhin de yin pa'i phyir te/ de ni dor ba med pa stong pa
145a4(khri brgyad): nyid ces bya'o/ /de la rang bzhin gyis stong pa nyid gang zhe na/ 'dus byas sam/ 'dus ma byas kyi chos thams cad kyi rang bzhin gang yin pa de ni nyan thos rnams kyis ma byas/ rang sangs rgyas rnams kyis ma byas/ byang chub sems dpa' rnams kyis ma byas/ de
145a5(khri brgyad): bzhin gshegs pa dgra bcom pa yang dag par rdzogs pa'i sangs rgyas rnams kyis ma mdzad pa ste/ ther zug tu gnas pa med pa dang / 'jig pa med pa'i phyir/ rang bzhin ni rang bzhin gyis stong ngo / /de ci'i phyir zhe na/ de'i rang bzhin de yin pa'i phyir te/ de ni rang bzhin
145a6(khri brgyad): gyis stong pa nyid ces bya'o/ /de la chos thams cad stong pa nyid gang zhe na/ chos thams cad ces bya ba ni gzugs dang / tshor ba dang / 'du shes dang / 'du byed rnams dang / rnam par shes pa dang / mig dang / rna ba dang / sna dang / lce dang / lus dang / yid dang
145a7(khri brgyad): gzugs dang / sgra dang / dri dang / ro dang / reg bya dang / chos rnams dang / mig gi rnam par shes pa dang / rna ba'i rnam par shes pa dang / sna'i rnam par shes pa dang / lce'i rnam par shes pa dang / lus kyi rnam par shes pa dang / yid kyi rnam par shes pa dang / mig
145b1(khri brgyad): gi 'dus te reg pa dang / rna ba dang / sna dang / lce dang / lus dang / yid kyi 'dus te reg pa dang / mig gi 'dus te reg pa'i rkyen gyis tshor ba dang / rna ba dang / sna dang / lce dang / lus dang / yid kyi 'dus te reg pa'i rkyen gyis tshor ba dang / gzugs can gyi
145b2(khri brgyad): chos rnams dang / gzugs med pa'i chos rnams dang / 'dus byas kyi chos rnams dang / 'dus ma byas kyi chos de dag ni chos thams cad ces bya ste/ de la ther zug tu gnas pa med pa dang / 'jig pa med pa'i phyir/ chos thams cad ni chos thams cad kyis stong ngo / /de
145b3(khri brgyad): ci'i phyir zhe na/ de'i rang bzhin de yin pa'i phyir te/ de ni chos thams cad stong pa nyid ces bya'o/ /de la rang gi mtshan nyid stong pa nyid gang zhe na gzugs kyi mtshan nyid ni gzugs su rung ba/ tshor ba'i mtshan nyid ni myong ba/ 'du shes kyi mtshan nyid ni 'dzin par byed pa/ 'du byed
145b4(khri brgyad): rnams kyi mtshan nyid ni mngon par 'du byed pa/ rnam par shes pa'i mtshan nyid ni rnam par shes par byed pa ste/ ther zug tu gnas pa med pa dang / 'jig pa med pa'i phyir/ 'dus byas kyi chos rnams kyi mtshan nyid gang yin pa dang / 'dus ma byas kyi chos rnams kyi mtshan
145b5(khri brgyad): nyid gang yin pa'i chos de dag thams cad ni rang rang gi mtshan nyid kyis stong ngo / /de ci'i phyir zhe na/ de'i rang bzhin de yin pa'i phyir te/ de ni rang gi mtshan nyid stong pa nyid ces bya'o/ /de la mi dmigs pa stong pa nyid gang zhe na/ 'das pa dang / ma 'ongs pa dang / da ltar
145b6(khri brgyad): byung ba'i chos gang yin pa de dag ni dmigs su med pa ste/ 'das pa rnams ni ma 'ongs pa la mi dmigs/ ma 'ongs pa rnams kyang 'das pa la mi dmigs/ da ltar byung ba rnams kyang 'das pa dang ma 'ongs pa la mi dmigs so/ /ther zug tu gnas pa med pa dang /
145b7(khri brgyad): 'jig pa med pa'i phyir/ mi dmigs pa ni mi dmigs pas stong ngo / /de ci'i phyir zhe na/ de'i rang bzhin de yin pa'i phyir te/ de ni mi dmigs pa stong pa nyid ces bya'o/ /de la dngos po med pa stong pa nyid gang zhe na/ gang la dngos po 'ga' yang mi dmigs pa ste/
146a1(khri brgyad): ther zug tu gnas pa med pa dang / 'jig pa med pa'i phyir/ dngos po med pa ni dngos po med pas stong ngo / /de ci'i phyir zhe na/ de'i rang bzhin de yin pa'i phyir te/ de ni dngos po med pa stong pa nyid ces bya'o/ /de la ngo bo nyid stong pa nyid gang zhe na/
146a2(khri brgyad): gang la ngo bo nyid 'ga' yang mi dmigs pa ste/ ther zug tu gnas pa med pa dang / 'jig pa med pa'i phyir/ ngo bo nyid ni ngo bo nyid kyis stong ngo / /de ci'i phyir zhe na/ de'i rang bzhin de yin pa'i phyir te/ de ni ngo bo nyid stong pa nyid ces bya'o/ /de la dngos po med pa'i ngo
146a3(khri brgyad): bo nyid stong pa nyid gang zhe na/ chos rnams rten cing 'brel par 'byung ba'i phyir 'dus pa las byung ba'i chos kyi ngo bo nyid med pa ste/ ther zug tu gnas pa med pa dang / 'jig pa med pa'i phyir/ 'dus pa ni 'dus pas stong ngo / /de ci'i phyir zhe na/ de'i rang bzhin de
146a4(khri brgyad): yin pa'i phyir te/ de ni dngos po med pa'i ngo bo nyid stong pa nyid ces bya'o/ /rab 'byor gzhan yang dngos po med pa'i ngo bo nyid stong pa nyid ces bya ba ni/ dngos po ni dngos pos stong / dngos po med pa ni dngos po med pas stong / ngo bo nyid ni ngo bo nyid kyis stong / gzhan gyi
146a5(khri brgyad): dngos po ni gzhan gyi dngos pos stong pa ste/ de la dngos po gang zhe na/ dngos po zhes bya ba ni phung po lnga ste/ de la phung po lnga po dag ni ma skyes pa'i phyir dmigs su med pas/ de ltar na dngos po ni dngos pos stong ngo / /dngos po med pa yang dngos po med pas ji ltar stong
146a6(khri brgyad): zhe na/ dngos po med pa zhes bya ba ni 'dus ma byas pa ste/ de la 'dus ma byas pa yang 'dus ma byas pas stong pas/ de ltar na dngos po med pa ni dngos po med pas stong ngo / /ji ltar na ngo bo nyid ngo bo nyid kyis stong zhe na/ ngo bo nyid ces bya ba ni phyin ci ma log pa'i rang bzhin te/
146a7(khri brgyad): de la stong pa nyid gang yin pa de ni shes pas ma byas mthong bas ma byas pas na de ni ngo bo nyid stong pa nyid ces bya'o/ /de la gzhan gyi dngos po stong pa nyid gang zhe na/ gang de bzhin gshegs pa rnams byung yang rung / ma byung yang rung ste/ chos gnas pa nyid dang / chos
146b1(khri brgyad): nyid dang / chos kyi dbyings dang / chos skyon med pa nyid dang / de bzhin nyid dang / ma nor ba de bzhin nyid dang / gzhan ma yin pa de bzhin nyid dang / yang dag pa'i mtha' de ni gnas pa nyid de/ de ltar gzhan gyi stong pa gang yin pa de ni gzhan gyi dngos po stong pa nyid ces bya'o/ /
146b2(khri brgyad): rab 'byor de ni byang chub sems dpa' sems dpa' chen po'i theg pa chen po yin no/ /rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/ dpa' bar 'gro ba zhes bya ba'i ting nge 'dzin dang / rin chen phyag rgya zhes bya ba'i ting nge
146b3(khri brgyad): 'dzin dang / seng ge rnam par rtse ba zhes bya ba'i ting nge 'dzin dang / zla ba bzang po zhes bya ba'i ting nge 'dzin dang / zla ba'i rgyal mtshan tog ces bya ba'i ting nge 'dzin dang / chos thams cad las shin tu 'phags pa zhes bya ba'i ting nge 'dzin dang / spyi gtsug rnam par lta ba zhes bya
146b4(khri brgyad): ba'i ting nge 'dzin dang / chos kyi dbyings su nges pa zhes bya ba'i ting nge 'dzin dang / nges pa'i rgyal mtshan tog ces bya ba'i ting nge 'dzin dang / rdo rje rin po che zhes bya ba'i ting nge 'dzin dang / chos thams cad la 'jug pa'i phyag rgya zhes bya ba'i ting nge 'dzin dang / ting nge 'dzin la
146b5(khri brgyad): rgyal po ltar rab tu gnas pa zhes bya ba'i ting nge 'dzin dang / 'od zer rab tu 'gyed pa zhes bya ba'i ting nge 'dzin dang / dpung bkod pa zhes bya ba'i ting nge 'dzin dang / yang dag par 'phags pa zhes bya ba'i ting nge 'dzin dang / nges pa'i tshig bstan pa la 'jug pa zhes bya ba'i ting nge 'dzin dang /
146b6(khri brgyad): tshig la yang dag par 'jug pa zhes bya ba'i ting nge 'dzin dang / phyogs la rnam par lta ba zhes bya ba'i ting nge 'dzin dang / phyag rgya yongs su 'dzin pa zhes bya ba'i ting nge 'dzin dang / brjed pa med pa zhes bya ba'i ting nge 'dzin dang / chos thams cad yang dag par 'du
146b7(khri brgyad): ba rgya mtsho'i phyag rgya zhes bya ba'i ting nge 'dzin dang / nam mkha' khyab par byed pa zhes bya ba'i ting nge 'dzin dang / rdo rje'i dkyil 'khor zhes bya ba'i ting nge 'dzin dang / rin po che spong ba zhes bya ba'i ting nge 'dzin dang / rnam par snang ba zhes bya ba'i ting nge 'dzin dang / tshol ba
147a1(khri brgyad): med pa zhes bya ba'i ting nge 'dzin dang / gnas la brten pa med pa zhes bya ba'i ting nge 'dzin dang / sems pa med pa zhes bya ba'i ting nge 'dzin dang / dri ma med pa'i sgron ma zhes bya ba'i ting nge 'dzin dang / 'od mtha' yas pa zhes bya ba'i ting nge 'dzin dang / 'od
147a2(khri brgyad): byed pa zhes bya ba'i ting nge 'dzin dang / kun tu snang ba zhes bya ba'i ting nge 'dzin dang / dag pa dam pa zhes bya ba'i ting nge 'dzin dang / 'od dri ma med pa zhes bya ba'i ting nge 'dzin dang / dga' ba byed pa zhes bya ba'i ting nge 'dzin dang / glog gi sgron ma zhes bya ba'i ting nge
147a3(khri brgyad): 'dzin dang / zad mi shes pa zhes bya ba'i ting nge 'dzin dang / gzi brjid yod pa zhes bya ba'i ting nge 'dzin dang / zad pa dang bral ba zhes bya ba'i ting nge 'dzin dang / mi g.yo ba zhes bya ba'i ting nge 'dzin dang / 'gyur ba med pa zhes bya ba'i ting nge 'dzin dang / nyi ma'i
147a4(khri brgyad): sgron ma zhes bya ba'i ting nge 'dzin dang / zla ba dri ma med pa zhes bya ba'i ting nge 'dzin dang / snang ba dag pa zhes bya ba'i ting nge 'dzin dang / snang ba byed pa zhes bya ba'i ting nge 'dzin dang / bya ba byed pa zhes bya ba'i ting nge 'dzin dang / ye shes tog ces bya ba'i ting nge 'dzin dang /
147a5(khri brgyad): rdo rje lta bu zhes bya ba'i ting nge 'dzin dang / sems gnas pa zhes bya ba'i ting nge 'dzin dang / kun tu snang ba zhes bya ba'i ting nge 'dzin dang / rab tu gnas pa zhes bya ba'i ting nge 'dzin dang / rin chen mtha' zhes bya ba'i ting nge 'dzin dang / chos dam pa'i phyag rgya zhes bya
147a6(khri brgyad): ba'i ting nge 'dzin dang / chos thams cad mnyam pa nyid ces bya ba'i ting nge 'dzin dang / dga' ba spong ba zhes bya ba'i ting nge 'dzin dang / chos kyis 'phags shing rdzogs pa zhes bya ba'i ting nge 'dzin dang / rnam par 'thor ba zhes bya ba'i ting nge 'dzin dang / chos thams cad kyi
147a7(khri brgyad): tshig rab tu 'byed pa zhes bya ba'i ting nge 'dzin dang / yi ge mnyam par 'god pa zhes bya ba'i ting nge 'dzin dang / yi ge dang bral ba zhes bya ba'i ting nge 'dzin dang / dmigs pa gcod pa zhes bya ba'i ting nge 'dzin dang / 'gyur ba med pa zhes bya ba'i ting nge 'dzin dang / rnam
147b1(khri brgyad): pa med pa zhes bya ba'i ting nge 'dzin dang / ming nges par 'jug pa zhes bya ba'i ting nge 'dzin dang / gnas med par spyod pa zhes bya ba'i ting nge 'dzin dang / rab rib med pa zhes bya ba'i ting nge 'dzin dang / spyod pa dang ldan pa zhes bya ba'i ting nge 'dzin dang / g.yo ba med pa zhes bya
147b2(khri brgyad): ba'i ting nge 'dzin dang / yul las rgal ba zhes bya ba'i ting nge 'dzin dang / yon tan thams cad kyi tshogs su gyur pa zhes bya ba'i ting nge 'dzin dang / sems med par gnas pa zhes bya ba'i ting nge 'dzin dang / dge ba'i me tog rgyas shing dag pa zhes bya ba'i ting nge 'dzin dang /
147b3(khri brgyad): byang chub kyi yan lag yod pa zhes bya ba'i ting nge 'dzin dang / spobs pa mtha' yas pa zhes bya ba'i ting nge 'dzin dang / mi mnyam pa dang mnyam pa zhes bya ba'i ting nge 'dzin dang / chos thams cad las 'da' ba zhes bya ba'i ting nge 'dzin dang / yongs su gcod pa zhes bya ba'i ting nge
147b4(khri brgyad): 'dzin dang / nem nur rnam par sel ba zhes bya ba'i ting nge 'dzin dang / gnas su bya ba med pa zhes bya ba'i ting nge 'dzin dang / bkod pa gcig pa zhes bya ba'i ting nge 'dzin dang / rnam pa mngon par bsgrub pa zhes bya ba'i ting nge 'dzin dang / rnam pa gcig tu gyur pa zhes bya ba'i ting
147b5(khri brgyad): nge 'dzin dang / rnam par dor ba med pa zhes bya ba'i ting nge 'dzin dang / rtogs pas srid pa'i mun pa thams cad dang bral ba zhes bya ba'i ting nge 'dzin dang / brda dang sgra la 'jug pa zhes bya ba'i ting nge 'dzin dang / sgra dbyangs kyi yi ge dang bral ba zhes bya ba'i ting nge 'dzin dang /
147b6(khri brgyad): sgron ma 'bar ba zhes bya ba'i ting nge 'dzin dang / mtshan nyid yongs su sbyong ba zhes bya ba'i ting nge 'dzin dang / mngon par ma dmigs pa zhes bya ba'i ting nge 'dzin dang / rnam pa thams cad kyi mchog dang ldan pa zhes bya ba'i ting nge 'dzin dang / bde ba dang sdug bsngal
147b7(khri brgyad): thams cad la mngon par dga' ba med pa zhes bya ba'i ting nge 'dzin dang / zad mi shes pa'i za ma tog ces bya ba'i ting nge 'dzin dang / gzungs kyi blo gros zhes bya ba'i ting nge 'dzin dang / yang dag pa dang log pa thams cad yang dag par sel ba zhes bya ba'i ting nge 'dzin
148a1(khri brgyad): dang / 'gal ba dang 'gog pa thams cad yang dag par zhi bar byed pa zhes bya ba'i ting nge 'dzin dang / mthun pa dang 'gal ba med pa zhes bya ba'i ting nge 'dzin dang / 'od dri ma med pa zhes bya ba'i ting nge 'dzin dang / snying po dang ldan pa zhes bya ba'i ting nge 'dzin
148a2(khri brgyad): dang / zla ba nya ba'i 'od dri ma med pa zhes bya ba'i ting nge 'dzin dang / gdung ba med pa'i glog gi 'od ces bya ba'i ting nge 'dzin dang / bkod pa chen po zhes bya ba'i ting nge 'dzin dang / rnam pa thams cad du 'od byed pa zhes bya ba'i ting nge 'dzin dang / ting nge 'dzin mnyam pa nyid ces bya
148a3(khri brgyad): ba'i ting nge 'dzin dang / nyon mongs pa med par yang dag par 'du ba zhes bya ba'i ting nge 'dzin dang / sgra med pa dang / sgra dang bcas pa thams cad yang dag par 'du ba zhes bya ba'i ting nge 'dzin dang / gnas la brten pa med par brtson pa zhes bya ba'i ting nge 'dzin dang / de
148a4(khri brgyad): bzhin nyid la gnas shing sems med pa zhes bya ba'i ting nge 'dzin dang / lus kyi skyon yang dag par sel ba zhes bya ba'i ting nge 'dzin dang / ngag gi skyon rnam par 'jig pas nam mkha' ltar gyur pa zhes bya ba'i ting nge 'dzin dang / nam mkha' ltar chags pa med pas rnam par
148a5(khri brgyad): grol zhing gos pa med pa zhes bya ba'i ting nge 'dzin to/ /de la dpa' bar 'gro ba zhes bya ba'i ting nge 'dzin gang zhe na/ ting nge 'dzin gang ting nge 'dzin thams cad kyi spyod yul nyams su myong bar byed pa ste/ de ni dpa' bar 'gro ba'i ting nge 'dzin ces bya'o/ /de la rin chen phyag rgya zhes
148a6(khri brgyad): bya ba'i ting nge 'dzin gang zhe na/ ting nge 'dzin gang gis ting nge 'dzin thams cad rgyas btab pa ste/ de ni rin chen phyag rgya'i ting nge 'dzin ces bya'o/ /de la seng ge rnam par rtse ba zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad kyis rnam par rtse
148a7(khri brgyad): bar byed pa ste/ de ni seng ge rnam par rtse ba zhes bya ba'i ting nge 'dzin ces bya'o/ /de la zla ba bzang po zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad snang bar byed pa ste/ de ni zla ba bzang po zhes bya ba'i ting nge 'dzin ces bya'o/ /de la
148b1(khri brgyad): zla ba'i rgyal mtshan tog ces bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad kyi rgyal mtshan 'dzin par byed pa ste/ de ni zla ba'i rgyal mtshan tog ces bya ba'i ting nge 'dzin ces bya'o/ /de la chos thams cad las shin tu 'phags pa zhes bya
148b2(khri brgyad): ba'i ting nge 'dzin gang zhe na/ ting nge 'dzin gang la gnas na/ ting nge 'dzin thams cad kyis shin tu 'phags par 'gro ba ste/ de ni chos thams cad las shin tu 'phags pa zhes bya ba'i ting nge 'dzin ces bya'o/ /de la spyi gtsug rnam par lta ba zhes bya ba'i ting nge 'dzin gang zhe na/
148b3(khri brgyad): ting nge 'dzin gang la gnas na ting nge 'dzin thams cad kyi spyi gtsug la rnam par lta bar byed pa ste/ de ni spyi gtsug rnam par lta ba zhes bya ba'i ting nge 'dzin ces bya'o/ /de la chos kyi dbyings su nges pa zhes bya ba'i ting nge 'dzin gang zhe na/ ting nge 'dzin gang la gnas na chos kyi dbyings
148b4(khri brgyad): su nges par 'gro ba ste/ de ni chos kyi dbyings su nges pa zhes bya ba'i ting nge 'dzin ces bya'o/ /de la nges pa'i rgyal mtshan tog ces bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad kyi nges pa'i rgyal mtshan 'dzin par byed pa ste/ de ni nges pa'i
148b5(khri brgyad): rgyal mtshan tog ces bya ba'i ting nge 'dzin ces bya'o/ /de la rdo rje rin po che zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad mi phyed pa ste/ de ni rdo rje rin po che zhes bya ba'i ting nge 'dzin ces bya'o/ /de la chos thams cad kyi phyag rgya la
148b6(khri brgyad): 'jug pa zhes bya ba'i ting nge 'dzin gang zhe na/ ting nge 'dzin gang la gnas na chos thams cad kyi phyag rgya la 'jug pa ste/ de ni chos thams cad la 'jug pa'i phyag rgya zhes bya ba'i ting nge 'dzin ces bya'o/ /de la ting nge 'dzin la rgyal po ltar rab tu gnas pa zhes bya ba'i ting nge 'dzin
148b7(khri brgyad): gang zhe na/ ting nge 'dzin gang la gnas na/ ting nge 'dzin thams cad la rgyal po'i gnas pa lta bus gnas pa ste/ de ni ting nge 'dzin la rgyal po ltar rab tu gnas pa zhes bya ba'i ting nge 'dzin ces bya'o/ /de la 'od zer rab tu 'gyed pa zhes bya ba'i ting nge 'dzin gang zhe na/
149a1(khri brgyad): ting nge 'dzin gang la gnas na/ ting nge 'dzin thams cad kyi 'od zer rab tu 'gyed pa ste/ de ni 'od zer rab tu 'gyed pa zhes bya ba'i ting nge 'dzin ces bya'o/ /de la dpung bkod pa zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin
149a2(khri brgyad): thams cad kyi dpung 'god par byed pa ste/ de ni dpung bkod pa zhes bya ba'i ting nge 'dzin ces bya'o/ /de la yang dag par 'phags pa zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad yang dag par 'grub pa ste/ de ni yang dag par
149a3(khri brgyad): 'phags pa zhes bya ba'i ting nge 'dzin ces bya'o/ /de la nges pa'i tshig bstan pa la 'jug pa zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad kyi nges pa'i tshig bstan pa la 'jug pa ste/ de ni nges pa'i tshig bstan pa la 'jug pa
149a4(khri brgyad): zhes bya ba'i ting nge 'dzin ces bya'o/ /de la tshig la yang dag par 'jug pa zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad kyi ming dang tshig la 'jug pa ste/ de ni tshig la yang dag par 'jug pa zhes
149a5(khri brgyad): bya ba'i ting nge 'dzin ces bya'o/ /de la phyogs la rnam par lta ba zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad kyi phyogs la rnam par lta ba ste/ de ni phyogs la rnam par lta ba zhes bya ba'i ting nge 'dzin ces bya'o/ /de la phyag rgya
149a6(khri brgyad): yongs su 'dzin pa zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad kyi phyag rgya yongs su 'dzin pa ste/ de ni phyag rgya yongs su 'dzin pa zhes bya ba'i ting nge 'dzin ces bya'o/ /de la brjid pa med pa zhes bya ba'i ting nge 'dzin gang zhe na/
149a7(khri brgyad): ting nge 'dzin gang la gnas na ting nge 'dzin thams cad mi brjed pa ste/ de ni brjed pa med pa zhes bya ba'i ting nge 'dzin ces bya'o/ /de la chos thams cad yang dag par 'du brgya mtsho'i phyag rgya zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad
149b1(khri brgyad): yang dag par 'du ba dang / yang dag par gzhol ba ste/ de ni chos thams cad yang dag par 'du ba rgya mtsho'i phyag rgya zhes bya ba'i ting nge 'dzin ces bya'o/ /de la nam mkha' khyab par byed pa zhes bya ba'i ting nge 'dzin gang zhe na/ ting nge 'dzin gang la gnas na nam mkha' khyab par
149b2(khri brgyad): byed pas ting nge 'dzin thams cad khyab par byed pa ste/ de ni nam mkha' khyab par byed pa zhes bya ba'i ting nge 'dzin ces bya'o/ /de la rdo rje'i dkyil 'khor ces bya ba'i ting nge 'dzin gang zhe na/ ting nge 'dzin gang la gnas na/ ting nge 'dzin thams cad kyi dkyil 'khor yongs su
149b3(khri brgyad): 'dzin pa ste/ de ni rdo rje'i dkyil 'khor ces bya ba'i ting nge 'dzin ces bya'o/ /de la rin po che'i spong ba zhes bya ba'i ting nge 'dzin gang zhe na/ ting nge 'dzin gang la gnas na/ ting nge 'dzin gyi mtshan ma thams cad kyang spong na/ nyon mongs pa rnams kyi mtshan ma dag lta ci smos
149b4(khri brgyad): te/ de'i phyir rin po che'i spong ba zhes bya ba'i ting nge 'dzin ces bya'o/ /de la rnam par snang ba zhes bya ba'i ting nge 'dzin gang zhe na/ ting nge 'dzin gang la gnas na/ ting nge 'dzin thams cad lham me lhan ne lhang nger snang ba ste/ de'i phyir rnam par snang ba zhes bya ba'i ting nge 'dzin
149b5(khri brgyad): ces bya'o/ /de la tshol ba med pa zhes bya ba'i ting nge 'dzin gang zhe na/ ting nge 'dzin gang la gnas na chos 'ga' yang mi tshol ba ste/ de'i phyir tshol ba med pa zhes bya ba'i ting nge 'dzin ces bya'o/ /de la gnas la brten pa med pa zhes bya ba'i ting nge 'dzin gang zhe na/ ting nge 'dzin
149b6(khri brgyad): gang la gnas na chos 'ga' yang gnas la brten par yang dag par rjes su mi mthong ba ste/ de'i phyir gnas la brten pa med pa zhes bya ba'i ting nge 'dzin ces bya'o/ /de la sems med pa zhes bya ba'i ting nge 'dzin gang zhe na/ ting nge 'dzin gang la gnas na sems dang sems las
149b7(khri brgyad): byung ba'i chos rnams mi 'jug pa ste/ de'i phyir sems med pa zhes bya ba'i ting nge 'dzin ces bya'o/ /de la dri ma med pa'i sgron ma zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad kyi sgron ma dri ma med par byed pa ste/ de'i phyir dri ma med
150a1(khri brgyad): pa'i sgron ma zhes bya ba'i ting nge 'dzin ces bya'o/ /de la 'od mtha' yas pa zhes bya ba'i ting nge 'dzin gang zhe na/ ting nge 'dzin gang la gnas na 'od mtha' yas pa byed pa ste/ de'i phyir 'od mtha' yas pa zhes bya ba'i ting nge 'dzin ces bya'o/ /de la 'od byed pa zhes bya
150a2(khri brgyad): ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad kyi 'od byed pa ste/ de'i phyir 'od byed pa zhes bya ba'i ting nge 'dzin ces bya'o/ /de la kun tu snang ba zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin de thob ma
150a3(khri brgyad): thag tu ting nge 'dzin thams cad kyi sgo snang ba ste/ de'i phyir kun tu snang ba zhes bya ba'i ting nge 'dzin ces bya'o/ /de la dag pa dam pa zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad kyi dag pa mnyam pa nyid thams cad rjes su thob pa ste/
150a4(khri brgyad): de'i phyir dag pa dam pa zhes bya ba'i ting nge 'dzin ces bya'o/ /de la 'od dri ma med pa zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad kyi dri ma sel ba dang / ting nge 'dzin thams cad snang bar byed pa ste/ de'i phyir 'od dri ma med pa zhes
150a5(khri brgyad): bya ba'i ting nge 'dzin ces bya'o/ /de la dga' ba byed pa zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad kyi dga' ba nyams su myong bar byed pa ste/ de'i phyir dga' ba byed pa zhes bya ba'i ting nge 'dzin ces bya'o/ /de la glog gi sgron
150a6(khri brgyad): ma zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad kyi sgron ma byed pa ste/ de'i phyir glog gi sgron ma zhes bya ba'i ting nge 'dzin ces bya'o/ /de la zad mi shes pa zhes bya ba'i ting nge 'dzin gang zhe na/ ting nge 'dzin gang la gnas na ting nge
150a7(khri brgyad): 'dzin thams cad kyi zad pa dang / mi zad pa yang dag par rjes su mi mthong ba ste/ de'i phyir zad mi shes pa zhes bya ba'i ting nge 'dzin ces bya'o/ /de la gzi brjid yod pa zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad kyi gzi brjid dang /
150b1(khri brgyad): dpal gyis 'bar bar byed pa ste/ de'i phyir gzi brjid yod pa zhes bya ba'i ting nge 'dzin ces bya'o/ /de la zad pa dang bral ba zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad kyi zad pa yang dag par rjes su mi mthong zhing / ji
150b2(khri brgyad): ltar chos phra rab kyang yang dag par rjes su mi mthong ba de ltar yang dag par rjes su mthong ba ste/ de'i phyir zad pa dang bral ba zhes bya ba'i ting nge 'dzin ces bya'o/ /de la mi g.yo ba zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad
150b3(khri brgyad): la rlom sems su mi byed/ spros par mi byed cing / mi g.yo mi 'gul ba ste/ de'i phyir mi g.yo ba zhes bya ba'i ting nge 'dzin ces bya'o/ /de la 'gyur ba med pa zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad kyi 'gyur ba yang dag
150b4(khri brgyad): par rjes su mi mthong ba ste/ de'i phyir 'gyur ba med pa zhes bya ba'i ting nge 'dzin ces bya'o/ /de la nyi ma'i sgron ma zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad kyi 'od zer gyi sgo snang bar byed pa ste/ de'i phyir nyi ma'i sgron ma zhes bya
150b5(khri brgyad): ba'i ting nge 'dzin ces bya'o/ /de la zla ba dri ma med pa zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad kyi mun pa med par byed pa ste/ de'i phyir zla ba dri ma med pa zhes bya ba'i ting nge 'dzin ces bya'o/ /de la snang ba dag pa zhes bya ba'i ting
150b6(khri brgyad): nge 'dzin gang zhe na/ ting nge 'dzin gang la gnas na ting nge 'dzin thams cad kyi so so yang dag par rig pa bzhi 'thob pa ste/ de'i phyir snang ba dag pa zhes bya ba'i ting nge 'dzin ces bya'o/ /de la snang ba byed pa zhes bya ba'i ting nge 'dzin gang zhe na/ ting nge 'dzin gang la gnas na/
150b7(khri brgyad): ting nge 'dzin thams cad kyi sgo snang bar byed pa ste/ de'i phyir snang ba byed pa zhes bya ba'i ting nge 'dzin ces bya'o/ /de la bya ba byed pa zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad kyi bya ba'i rnam par dag pa byed pa ste/ de'i phyir bya
151a1(khri brgyad): ba byed pa zhes bya ba'i ting nge 'dzin ces bya'o/ /de la ye shes tog ces bya ba'i ting nge 'dzin gang zhe na/ ting nge 'dzin gang la gnas na/ ting nge 'dzin thams cad kyi ye shes kyi tog yang dag par rjes su mthong ba ste/ de ni ye shes tog ces bya ba'i ting nge 'dzin ces
151a2(khri brgyad): bya'o/ /de la rdo rje lta bu zhes bya ba'i ting nge 'dzin gang zhe na/ ting nge 'dzin gang la gnas na chos thams cad rtogs shing / ting nge 'dzin kyang yang dag par rjes su mi mthong ba ste/ de ni rdo rje lta bu zhes bya ba'i ting nge 'dzin ces bya'o/ /de la sems gnas pa zhes bya ba'i ting nge
151a3(khri brgyad): 'dzin gang zhe na/ ting nge 'dzin gang la gnas na de'i sems mi g.yo mi ldog la yongs su yi 'chad par mi 'gyur zhing / sgyid lug par mi 'gyur la/ de 'di snyam du 'di ni sems yin no zhes bya bar yang mi sems pa ste/ de'i phyir sems gnas pa zhes bya ba'i ting nge 'dzin
151a4(khri brgyad): ces bya'o/ /de la kun tu snang ba zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad kyi kun tu snang ba mthong ba ste/ de'i phyir kun tu snang ba zhes bya ba'i ting nge 'dzin ces bya'o/ /de la rab tu gnas pa zhes bya ba'i ting nge 'dzin gang zhe na/
151a5(khri brgyad): ting nge 'dzin gang la gnas na ting nge 'dzin thams cad la rab tu gnas par 'gyur ba ste/ de ni rab tu gnas pa zhes bya ba'i ting nge 'dzin ces bya'o/ /de la rin chen mtha' zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad rin po che'i
151a6(khri brgyad): mtha' lta bur kun tu snang ba ste/ de'i phyir rin chen mtha' zhes bya ba'i ting nge 'dzin ces bya'o/ /de la chos dam pa'i phyag rgya zhes bya ba'i ting nge 'dzin gang zhe na/ ting nge 'dzin gang la gnas na rgya med pa'i mtha'i rgyas btab pa'i phyir ting nge 'dzin thams cad phyag rgyas btab pa
151a7(khri brgyad): yin te/ de'i phyir chos dam pa'i phyag rgya zhes bya ba'i ting nge 'dzin ces bya'o/ /de la chos thams cad mnyam pa nyid ces bya ba'i ting nge 'dzin gang zhe na/ ting nge 'dzin gang la gnas na/ mnyam pa nyid ma gtogs par chos 'ga' yang yang dag par rjes su mi mthong ba
151b1(khri brgyad): ste/ de'i phyir chos thams cad mnyam pa nyid ces bya ba'i ting nge 'dzin ces bya'o/ /de la dga' ba spong ba zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad dang / chos thams cad kyi dga' ba spong bar byed pa ste/ de'i phyir
151b2(khri brgyad): dga' ba spong ba zhes bya ba'i ting nge 'dzin ces bya'o/ /de la chos kyis 'phags shing rdzogs pa zhes bya ba'i ting nge 'dzin gang zhe na/ ting nge 'dzin gang la gnas na chos thams cad kyis 'phags par 'gyur zhing / sangs rgyas kyi chos thams cad kyis rdzogs par
151b3(khri brgyad): 'gyur ba ste/ de'i phyir chos kyis 'phags shing rdzogs pa zhes bya ba'i ting nge 'dzin ces bya'o/ /de la rnam par 'thor ba zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad kyis chos thams cad rnam par 'thor bar byed pa ste/
151b4(khri brgyad): de'i phyir rnam par 'thor ba zhes bya ba'i ting nge 'dzin ces bya'o/ /de la chos thams cad kyi tshig rab tu 'byed pa zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad dang / chos thams cad kyi tshig thams cad rab tu 'byed par byed pa ste/
151b5(khri brgyad): de'i phyir chos thams cad kyi tshig rab tu 'byed pa zhes bya ba'i ting nge 'dzin ces bya'o/ /de la yi ge mnyam par 'god pa zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad kyi yi ge mnyam pa nyid thob pa ste/ de ni yi ge mnyam par 'god
151b6(khri brgyad): pa zhes bya ba'i ting nge 'dzin ces bya'o/ /de la yi ge dang bral ba zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad kyi yi ge gcig kyang mi dmigs pa ste/ de'i phyir yi ge dang bral ba zhes bya ba'i ting nge 'dzin ces bya'o/ /de la
151b7(khri brgyad): dmigs pa gcod pa zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad kyi dmigs pa gcod par byed pa ste/ de'i phyir dmigs pa gcod pa zhes bya ba'i ting nge 'dzin ces bya'o/ /de la 'gyur ba med pa zhes bya ba'i ting nge 'dzin gang
152a1(khri brgyad): zhe na/ ting nge 'dzin gang la gnas na/ chos thams cad kyi 'gyur ba mi dmigs pa ste/ de'i phyir 'gyur ba med pa zhes bya ba'i ting nge 'dzin ces bya'o/ /de la rnam pa med pa zhes bya ba'i ting nge 'dzin gang zhe na/ ting nge 'dzin gang la gnas na/ ting nge 'dzin
152a2(khri brgyad): thams cad kyi rnam pa mi dmigs pa ste/ de'i phyir rnam pa med pa zhes bya ba'i ting nge 'dzin ces bya'o/ /de la gnas pa med par spyod pa zhes bya ba'i ting nge 'dzin gang zhe na/ ting nge 'dzin gang la gnas na/ ting nge 'dzin thams cad kyi gnas mi dmigs pa ste/ de'i phyir gnas
152a3(khri brgyad): med par spyod pa zhes bya ba'i ting nge 'dzin ces bya'o/ /de la rab rib med pa zhes bya ba'i ting nge 'dzin gang zhe na/ ting nge 'dzin gang la gnas na/ ting nge 'dzin thams cad kyi rab rib rnam par spong ba ste/ de'i phyir rab rib med pa zhes bya ba'i ting nge 'dzin ces bya'o/ /de la
152a4(khri brgyad): dpyod pa dang ldan pa zhes bya ba'i ting nge 'dzin gang zhe na/ ting nge 'dzin gang la gnas na/ ting nge 'dzin thams cad kyi dpyod pa yang dag par rjes su mi mthong ba ste/ de'i phyir dpyod pa dang ldan pa zhes bya ba'i ting nge 'dzin ces bya'o/ /de la g.yo ba med pa zhes bya ba'i ting nge 'dzin
152a5(khri brgyad): gang zhe na/ ting nge 'dzin gang la gnas na/ ting nge 'dzin thams cad kyi g.yo ba yang dag par rjes su mi mthong ba ste/ de'i phyir g.yo ba med pa zhes bya ba'i ting nge 'dzin ces bya'o/ /de la yul las rgal ba zhes bya ba'i ting nge 'dzin gang zhe na/ ting nge 'dzin gang la gnas na ting
152a6(khri brgyad): nge 'dzin thams cad kyi yul las yang dag par 'da' ba ste/ de'i phyir yul las rgal ba zhes bya ba'i ting nge 'dzin ces bya'o/ /de la yon tan thams cad kyi tshogs su gyur pa zhes bya ba'i ting nge 'dzin gang zhe na/ ting nge 'dzin gang la gnas na/ chos thams cad dang / ting nge 'dzin
152a7(khri brgyad): thams cad kyi yon tan gyi tshogs rjes su 'thob pa ste/ de ni yon tan thams cad kyi tshogs su gyur pa zhes bya ba'i ting nge 'dzin ces bya'o/ /de la sems med par gnas pa zhes bya ba'i ting nge 'dzin gang zhe na/ ting nge 'dzin gang la gnas na/ ting nge 'dzin thams cad la sems
152b1(khri brgyad): mi 'jug pa ste/ de ni sems med par gnas pa zhes bya ba'i ting nge 'dzin ces bya'o/ /de la dge ba'i me tog rgyas shing dag pa zhes bya ba'i ting nge 'dzin gang zhe na/ ting nge 'dzin gang la gnas na/ ting nge 'dzin thams cad kyi dge ba'i me tog rgyas shing dag pa 'thob pa ste/ de ni
152b2(khri brgyad): dge ba'i me tog rgyas shing dag pa 'thob pa zhes bya ba'i ting nge 'dzin ces bya'o/ /de la byang chub kyi yan lag yod pa zhes bya ba'i ting nge 'dzin gang zhe na/ ting nge 'dzin gang la gnas na/ byang chub kyi yan lag bdun po dag 'thob pa ste/ de ni byang chub kyi yan lag yod pa zhes
152b3(khri brgyad): bya ba'i ting nge 'dzin ces bya'o/ /de la spobs pa mtha' yas pa zhes bya ba'i ting nge 'dzin gang zhe na/ ting nge 'dzin gang la gnas na/ ting nge 'dzin thams cad la spobs pa mtha' yas pa 'thob pa ste/ de ni spobs pa mtha' yas pa zhes bya ba'i ting nge 'dzin ces bya'o/ /de
152b4(khri brgyad): la mi mnyam pa dang mnyam pa zhes bya ba'i ting nge 'dzin gang zhe na/ ting nge 'dzin gang la gnas na/ ting nge 'dzin thams cad kyi mi mnyam pa dang mnyam pa 'thob pa ste/ de ni mi mnyam pa dang mnyam pa zhes bya ba'i ting nge 'dzin ces bya'o/ /de la chos thams cad las 'da' ba
152b5(khri brgyad): zhes bya ba'i ting nge 'dzin gang zhe na/ ting nge 'dzin gang la gnas na/ khams gsum pa thams cad las yang dag par 'da' ba ste/ de ni chos thams cad las 'da' ba zhes bya ba'i ting nge 'dzin ces bya'o/ /de la yongs su gcod pa zhes bya ba'i ting nge 'dzin gang zhe na/
152b6(khri brgyad): ting nge 'dzin gang la gnas na/ chos thams cad dang / ting nge 'dzin thams cad kyi yongs su gcod pa snang ba ste/ de ni yongs su gcod pa zhes bya ba'i ting nge 'dzin ces bya'o/ /de la nem nur rnam par sel ba zhes bya ba'i ting nge 'dzin gang zhe na/ ting nge 'dzin gang la
152b7(khri brgyad): gnas na chos thams cad dang / ting nge 'dzin thams cad kyi nem nur rnam par sel ba rjes su 'thob pa ste/ de ni nem nur rnam par sel ba zhes bya ba'i ting nge 'dzin ces bya'o/ /de la gnas su bya ba med pa zhes bya ba'i ting nge 'dzin gang zhe na/ ting nge 'dzin gang la gnas na
153a1(khri brgyad): chos thams cad kyi gnas yang dag par rjes su mi mthong ba ste/ de ni gnas su bya ba med pa zhes bya ba'i ting nge 'dzin ces bya'o/ /de la bkod pa gcig pa zhes bya ba'i ting nge 'dzin gang zhe na/ ting nge 'dzin gang la gnas na chos gang la yang gnyis su
153a2(khri brgyad): med pa yang dag par rjes su mi mthong ba ste/ de ni bkod pa gcig pa zhes bya ba'i ting nge 'dzin ces bya'o/ /de la rnam pa mngon par bsgrub pa zhes bya ba'i ting nge 'dzin gang zhe na/ ting nge 'dzin gang la gnas na chos thams cad dang / ting nge 'dzin thams cad kyi rnam pa
153a3(khri brgyad): mngon par bsgrub pa yang dag par rjes su mi mthong ba ste/ de ni rnam pa mngon par bsgrub pa zhes bya ba'i ting nge 'dzin ces bya'o/ /de la rnam pa gcig tu gyur pa zhes bya ba'i ting nge 'dzin gang zhe na/ ting nge 'dzin gang la gnas na/ ting nge 'dzin thams cad kyi rnam pa yang
153a4(khri brgyad): dag par rjes su mi mthong ba ste/ de'i phyir rnam pa gcig tu gyur pa zhes bya ba'i ting nge 'dzin ces bya'o/ /de la rnam pa dor ba med pa zhes bya ba'i ting nge 'dzin gang zhe na/ ting nge 'dzin gang la gnas na/ ting nge 'dzin thams cad la gnyis su yang dag par rjes su mi mthong
153a5(khri brgyad): ba ste/ de ni rnam pa dor ba med pa zhes bya ba'i ting nge 'dzin ces bya'o/ /de la rtogs pas srid pa'i mun pa thams cad dang bral ba zhes bya ba'i ting nge 'dzin gang zhe na/ ting nge 'dzin gang la gnas na/ ting nge 'dzin thams cad kyi nges par 'byed pa'i shes pa 'thob cing de thob nas
153a6(khri brgyad): kyang chos 'ga' yang khong du ma chud pa med pa ste/ de ni rtogs pas srid pa'i mun pa thams cad dang bral ba zhes bya ba'i ting nge 'dzin ces bya'o/ /de la brda dang sgra la 'jug pa zhes bya ba'i ting nge 'dzin gang zhe na/ ting nge 'dzin gang la gnas na/ ting nge 'dzin thams cad kyi brda
153a7(khri brgyad): dang sgra dag la 'jug par 'gyur ba ste/ de'i phyir brda dang sgra la 'jug pa zhes bya ba'i ting nge 'dzin ces bya'o/ /de la sgra dbyangs kyi yi ge dang bral ba zhes bya ba'i ting nge 'dzin gang zhe na/ ting nge 'dzin gang la gnas na/ ting nge 'dzin thams cad yi ge dang bral bar yang
153b1(khri brgyad): dag par rjes su mthong ba ste/ de'i phyir sgra dbyangs kyi yi ge dang bral ba zhes bya ba'i ting nge 'dzin ces bya'o/ /de la sgron ma 'bar ba zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad gzi brjid kyis lham me/ lhan ne/ lhang nger snang ba ste/
153b2(khri brgyad): de'i phyir sgron ma 'bar ba zhes bya ba'i ting nge 'dzin ces bya'o/ /de la mtshan nyid yongs su sbyong ba zhes bya ba'i ting nge 'dzin gang zhe na/ ting nge 'dzin gang la gnas na/ ting nge 'dzin thams cad kyi mtshan nyid yongs su dag par 'gyur ba ste/ de'i phyir mtshan nyid yongs su sbyong ba
153b3(khri brgyad): zhes bya ba'i ting nge 'dzin ces bya'o/ /de la mngon par ma dmigs pa zhes bya ba'i ting nge 'dzin gang zhe na/ ting nge 'dzin gang la gnas na/ ting nge 'dzin thams cad mngon par ma dmigs pa yin te/ de'i phyir mngon par ma dmigs pa zhes bya ba'i ting nge 'dzin ces bya'o/ /
153b4(khri brgyad): de la rnam pa thams cad kyi mchog dang ldan pa zhes bya ba'i ting nge 'dzin gang zhe na/ ting nge 'dzin gang la gnas na/ ting nge 'dzin thams cad rnam pa thams cad kyi mchog dang ldan par 'gyur ba ste/ de'i phyir rnam pa thams cad kyi mchog dang ldan pa zhes bya ba'i ting nge 'dzin ces
153b5(khri brgyad): bya'o/ /de la bde ba dang sdug bsngal thams cad la mngon par dga' ba med pa zhes bya ba'i ting nge 'dzin gang zhe na/ ting nge 'dzin gang la gnas na/ bde ba dang sdug bsngal thams cad yang dag par rjes su mi mthong ba ste/ de'i phyir bde ba dang / sdug bsngal thams
153b6(khri brgyad): cad la mngon par dga' ba med pa zhes bya ba'i ting nge 'dzin ces bya'o/ /de la zad mi shes pa'i za ma tog ces bya ba'i ting nge 'dzin gang zhe na/ ting nge 'dzin gang la gnas na/ ting nge 'dzin thams cad kyi zad pa yang dag par rjes su mi mthong ba ste/ de'i phyir zad mi shes
153b7(khri brgyad): pa'i za ma tog ces bya ba'i ting nge 'dzin ces bya'o/ /de la gzungs kyi blo gros zhes bya ba'i ting nge 'dzin gang zhe na/ ting nge 'dzin gang la gnas na/ ting nge 'dzin thams cad kyi gzungs thams cad 'dzin par byed pa ste/ de'i phyir gzungs kyi blo gros zhes bya ba'i ting nge
154a1(khri brgyad): 'dzin ces bya'o/ /de la yang dag pa dang log pa thams cad yang dag par sel ba zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad kyi yang dag pa nyid dang / log pa nyid yang dag par rjes su mi mthong ba ste/
154a2(khri brgyad): de'i phyir yang dag pa dang log pa thams cad yang dag par sel ba zhes bya ba'i ting nge 'dzin ces bya'o/ /de la 'gal ba dang 'gog pa thams cad yang dag par zhi bar byed pa zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad kyi
154a3(khri brgyad): 'gal ba dang 'gog pa yang dag par rjes su mi mthong ba ste/ de'i phyir 'gal ba dang 'gog pa thams cad yang dag par zhi bar byed pa zhes bya ba'i ting nge 'dzin ces bya'o/ /de la 'thun pa dang 'gal ba med pa zhes bya ba'i ting nge 'dzin gang zhe na/ ting nge 'dzin gang la
154a4(khri brgyad): gnas na chos thams cad dang / ting nge 'dzin thams cad kyi 'thun pa dang 'gal ba med pa yang dag par rjes su mi mthong ba ste/ de'i phyir 'thun pa dang 'gal ba med pa zhes bya ba'i ting nge 'dzin ces bya'o/ /de la 'od dri ma med pa zhes bya ba'i ting nge 'dzin gang zhe na/ ting nge 'dzin
154a5(khri brgyad): gang la gnas na/ ting nge 'dzin thams cad kyi 'od kyi dkyil 'khor mi dmigs pa ste/ de'i phyir 'od dri ma med pa zhes bya ba'i ting nge 'dzin ces bya'o/ /de la snying po dang ldan pa zhes bya ba'i ting nge 'dzin gang zhe na/ ting nge 'dzin gang la gnas na/ ting nge 'dzin thams cad
154a6(khri brgyad): snying po med par mi dmigs pa ste/ de'i phyir snying po dang ldan pa zhes bya ba'i ting nge 'dzin ces bya'o/ /de la zla ba nya ba'i 'od dri ma med pa zhes bya ba'i ting nge 'dzin gang zhe na/ ting nge 'dzin gang la gnas na 'di lta ste dper na/ zla ba nya ba'i zla ba'i dkyil 'khor ltar ting nge
154a7(khri brgyad): 'dzin thams cad yongs su rdzogs par 'gyur ba ste/ de'i phyir zla ba nya ba'i 'od dri ma med pa zhes bya ba'i ting nge 'dzin ces bya'o/ /de la bkod pa chen po zhes bya ba'i ting nge 'dzin gang zhe na/ ting nge 'dzin gang la gnas na/ ting nge 'dzin thams cad bkod pa chen po dang
154b1(khri brgyad): ldan par 'gyur ba ste/ de'i phyir bkod pa chen po zhes bya ba'i ting nge 'dzin ces bya'o/ /de la rnam pa thams cad du 'od byed pa zhes bya ba'i ting nge 'dzin gang zhe na/ ting nge 'dzin gang la gnas na ting nge 'dzin thams cad dang / chos thams cad snang bar byed pa ste/ de'i phyir rnam
154b2(khri brgyad): pa thams cad du 'od byed pa zhes bya ba'i ting nge 'dzin ces bya'o/ /de la ting nge 'dzin mnyam pa nyid ces bya ba'i ting nge 'dzin gang zhe na/ ting nge 'dzin gang la gnas na/ ting nge 'dzin thams cad la rnam par g.yeng ba dang / rtse gcig par yang dag par rjes su mi mthong ba ste/
154b3(khri brgyad): de'i phyir ting nge 'dzin mnyam pa nyid ces bya ba'i ting nge 'dzin ces bya'o/ /de la nyon mongs pa med par yang dag par 'du ba zhes bya ba'i ting nge 'dzin gang zhe na/ ting nge 'dzin gang la gnas na/ ting nge 'dzin thams cad nyon mongs pa med par byed pa ste/ de'i phyir nyon
154b4(khri brgyad): mongs pa med par yang dag par 'du ba zhes bya ba'i ting nge 'dzin ces bya'o/ /de la sgra med pa dang / sgra dang bcas pa thams cad yang dag par 'du ba zhes bya ba'i ting nge 'dzin gang zhe na/ ting nge 'dzin gang la gnas na/ ting nge 'dzin thams cad sgra mi 'byin pa ste/ de'i
154b5(khri brgyad): phyir sgra med pa dang / sgra dang bcas pa thams cad yang dag par 'du ba zhes bya ba'i ting nge 'dzin ces bya'o/ /de la gnas la brten pa med pa la brtson pa zhes bya ba'i ting nge 'dzin gang zhe na/ ting nge 'dzin gang la gnas na/ ting nge 'dzin thams cad kyi gnas mi dmigs pa
154b6(khri brgyad): ste/ de'i phyir gnas la brten pa med pa la brtson pa zhes bya ba'i ting nge 'dzin ces bya'o/ /de la de bzhin nyid la gnas shing sems med pa zhes bya ba'i ting nge 'dzin gang zhe na/ ting nge 'dzin gang la gnas na/ ting nge 'dzin thams cad kyi de bzhin nyid las mi ldog pa ste/
154b7(khri brgyad): de'i phyir de bzhin nyid la gnas shing sems med pa zhes bya ba'i ting nge 'dzin ces bya'o/ /de la lus kyi skyon yang dag par sel ba zhes bya ba'i ting nge 'dzin gang zhe na/ ting nge 'dzin gang la gnas na/ ting nge 'dzin thams cad kyi lus mi dmigs pa ste/ de'i phyir lus kyi
155a1(khri brgyad): skyon yang dag par sel ba zhes bya ba'i ting nge 'dzin ces bya'o/ /de la ngag gi skyon rnam par 'jig pas nam mkha' ltar gyur pa zhes bya ba'i ting nge 'dzin gang zhe na/ ting nge 'dzin gang la gnas na/ ting nge 'dzin thams cad kyi ngag gi las mi dmigs pa
155a2(khri brgyad): ste/ de'i phyir ngag gi skyon rnam par 'jig pas nam mkha' ltar gyur pa zhes bya ba'i ting nge 'dzin ces bya'o/ /de la nam mkha' ltar chags pa med pas rnam par grol zhing gos pa med pa zhes bya ba'i ting nge 'dzin gang zhe na/ ting nge 'dzin gang la gnas na/ chos
155a3(khri brgyad): thams cad nam mkha' ltar chags pa med pas rnam par grol zhing gos pa med pa rjes su 'thob pa ste/ de'i phyir nam mkha' ltar chags pa med pas rnam par grol zhing gos pa med pa zhes bya ba'i ting nge 'dzin ces bya ste/ rab 'byor de ni byang chub sems dpa' sems
155a4(khri brgyad): dpa' chen po'i shes rab kyi pha rol tu phyin pa la spyod pa'i theg pa chen po yin no/ /shes rab kyi pha rol tu phyin pa khri brgyad stong pa las/ ting nge 'dzin gyi le'u zhes bya ste/ lnga pa'o// //shes rab kyi pha rol tu phyin pa khri brgyad stong pa/ bam
155a5(khri brgyad): po bcu gnyis pa/ rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/ dran pa nye bar gzhag pa bzhi ste/ bzhi gang zhe na/ lus dran pa nye bar gzhag pa dang / tshor ba dran pa nye bar gzhag pa dang / sems dran pa nye
155a6(khri brgyad): bar gzhag pa dang / chos dran pa nye bar gzhag pa'o/ /de la lus dran pa nye bar gzhag pa gang zhe na/ rab 'byor 'di la byang chub sems dpa' sems dpa' chen po rtun pa shes bzhin can/ dran pa dang ldan pas 'jig rten la brnab sems dang / yid mi bde ba
155a7(khri brgyad): rnam par bsal nas/ nang gi lus la lus kyi rjes su lta zhing gnas te/ de yang mi dmigs pa'i tshul gyis gnas shing / lus dang ldan pa'i rnam par rtog pa rnams la yang rnam par mi rtog go/ /phyi'i lus la lus kyi rjes su lta zhing gnas/ nang dang phyi'i lus la lus kyi
155b1(khri brgyad): rjes su lta zhing gnas te/ de yang mi dmigs pa'i tshul gyis gnas shing / lus dang ldan pa'i rnam par rtog pa rnams la yang rnam par mi rtog go/ /rtun pa shes bzhin can dran pa dang ldan pas 'jig rten la brnab sems dang yid mi bde ba rnam par bsal nas nang gi tshor ba
155b2(khri brgyad): rnams dang / sems dang nang gi chos rnams la chos kyi rjes su lta zhing gnas te/ de yang mi dmigs pa'i tshul gyis gnas shing chos dang ldan pa'i rnam par rtog pa rnams la yang rnam par mi rtog go/ /phyi rol gyi tshor ba rnams dang / sems dang chos rnams la chos kyi
155b3(khri brgyad): rjes su lta zhing gnas te/ de yang mi dmigs pa'i tshul gyis gnas shing chos dang ldan pa'i rnam par rtog pa rnams la yang rnam par mi rtog go/ /nang dang phyi'i tshor ba rnams dang / sems dang / chos rnams la yang chos kyi rjes su lta zhing gnas te/ de yang mi dmigs
155b4(khri brgyad): pa'i tshul gyis gnas shing / chos dang ldan pa'i rnam par rtog pa rnams la yang rnam par mi rtog go/ /rab 'byor byang chub sems dpa' sems dpa' chen po ji ltar na nang gi lus la lus kyi rjes su lta zhing gnas she na/ rab 'byor 'di la byang chub sems dpa' sems dpa'
155b5(khri brgyad): chen po de nang gi lus la lus kyi rjes su lta zhing gnas te/ spyod na yang spyod par rab tu shes so/ /'greng na yang bdag 'greng bar rab tu shes so/ /'dug na yang bdag 'dug par rab tu shes so/ /nyal na yang bdag nyal bar rab tu shes so/ /de'i lus ji lta ji
155b6(khri brgyad): lta bur gnas par gyur pa de lta de lta bur de rab tu shes te/ rab 'byor de ltar na byang chub sems dpa' sems dpa' chen po rtun pa shes bzhin can dran pa dang ldan pas 'jig rten la brnab sems dang / yid mi bde ba rnam par bsal nas/ nang gi lus la lus kyi rjes
155b7(khri brgyad): su lta zhing gnas so/ /rab 'byor gzhan yang byang chub sems dpa' sems dpa' chen po nang gi lus la lus kyi rjes su lta zhing gnas pa de 'gro ba 'am ldog kyang shes bzhin du spyod pa yin/ kun tu lta 'am/ rnam par lta yang shes bzhin du spyod pa yin/ bskum
156a1(khri brgyad): pa dang / brkyang ba dang / snam sbyar dang / lhung bzed dang / chos gos thogs pa dang / za ba dang / 'thung ba dang / 'cha' ba dang / myang ba dang / nyal ba dang / gnyid kyis non pa bsal ba dang / 'ong ba dang / 'gro ba dang / 'greng ba
156a2(khri brgyad): dang / 'dug pa dang / nyal ba dang / mi nyal ba dang / smra ba dang / mi smra ba dang / nang du yang dag 'jog pa na yang shes bzhin du spyod pa yin te/ rab 'byor de ltar na byang chub sems dpa' sems dpa' chen po shes rab kyi pha rol tu phyin pa la spyod pa nang gi
156a3(khri brgyad): lus la lus kyi rjes su lta zhing gnas te/ de yang mi dmigs pa'i tshul gyis gnas so/ /rab 'byor gzhan yang byang chub sems dpa' sems dpa' chen po dran bzhin du dbugs brngubs na dran bzhin du dbugs brngubs par yang dag pa ji lta ba bzhin du rab tu shes so/ /
156a4(khri brgyad): dran bzhin du dbugs phyung na dran bzhin du dbugs phyung bar yang dag pa ji lta ba bzhin du rab tu shes so/ /dbugs ring du brngubs na/ dbugs ring du brngubs par yang dag pa ji lta ba bzhin du rab tu shes so/ /dbugs ring du phyung na/ dbugs ring du phyung bar yang
156a5(khri brgyad): dag pa ji lta ba bzhin du rab tu shes so/ /dbugs thung du brngubs na dbugs thung du brngubs par yang dag pa ji lta ba bzhin du rab tu shes so/ /dbugs thung du phyung na dbugs thung du phyung bar yang dag pa ji lta ba bzhin du rab tu shes so/ /rab 'byor 'di lta ste dper na/
156a6(khri brgyad): rdza mkhan nam/ rdza mkhan gyi slob ma mkhas pa'i phang lo bskor ba ni ring du srub na yang ring du srub par rab tu shes so/ /thung du srub na yang thung du srub par rab tu shes so/ /rab 'byor de bzhin du byang chub sems dpa' sems dpa' chen po ni dran bzhin du dbugs brngubs na/ dran
156a7(khri brgyad): bzhin du dbugs brngubs par yang dag pa ji lta ba bzhin du rab tu shes so/ /dran bzhin du dbugs phyung na yang dran bzhin du dbugs phyung bar yang dag pa ji lta ba bzhin du rab tu shes so/ /dbugs ring du brngubs na dbugs ring du brngubs par yang dag pa ji lta ba
156b1(khri brgyad): bzhin du rab tu shes so/ /dbugs ring du phyung na yang dbugs ring du phyung bar yang dag pa ji lta ba bzhin du rab tu shes so/ /dbugs thung du brngubs na/ dbugs thung du brngubs par yang dag pa ji lta ba bzhin du rab tu shes so/ /dbugs thung du phyung na/ dbugs
156b2(khri brgyad): thung du phyung bar yang dag pa ji lta ba bzhin du rab tu shes so/ /rab 'byor de ltar na byang chub sems dpa' sems dpa' chen po rtun pa shes bzhin can/ dran pa dang ldan pas 'jig rten la brnab sems dang / yid mi bde ba rnam par bsal nas/ nang gi lus la lus kyi
156b3(khri brgyad): rjes su lta zhing gnas te/ de yang mi dmigs pa'i tshul gyis gnas so/ /rab 'byor gzhan yang byang chub sems dpa' sems dpa' chen po lus 'di nyid la khams kyis yang dag pa ji lta ba bzhin du so sor rtog par byed de/ lus 'di la ni sa'i khams dang / chu'i
156b4(khri brgyad): khams dang / me'i khams dang / rlung gi khams yod do snyam du rtog go/ /rab 'byor 'di lta ste dper na/ ba lang gsod pa'am/ ba lang gsod pa'i slob ma mkhas pas/ mtshon rnon pos ba lang bsad nas bag bzhir gshegs te/ gzugs bzhir phye nas/
156b5(khri brgyad): 'greng ngam 'dug ste so sor rtog pa de bzhin du/ rab 'byor byang chub sems dpa' sems dpa' chen po shes rab kyi pha rol tu phyin pa la spyod pa yang lus 'di nyid la khams kyis so sor rtog par byed de/ lus 'di la ni sa'i khams dang / chu'i khams dang / me'i khams
156b6(khri brgyad): dang / rlung gi khams yod do/ /snyam du so sor rtog ste/ rab 'byor de ltar na byang chub sems dpa' sems dpa' chen po shes rab kyi pha rol tu phyin pa la spyod pa yang 'greng ngam 'dug kyang nang gi lus la lus kyi rjes su lta zhing gnas te/ de yang mi dmigs pa'i tshul gyis
156b7(khri brgyad): gnas so/ /rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni lus 'di nyid la rkang pa'i mthil yan chad skra dang mgo bo man chad na/ sen mo dang spu dang / pags pa la thug pa'i bar du mi gtsang ba sna tshogs kyis
157a1(khri brgyad): gang bar yang dag pa ji lta ba bzhin du so sor rtog ste/ lus 'di la ni skra dang / spu dang / sen mo dang / so dang / pags shun dang / sha dang / rgyus pa dang / khrag dang / rus pa dang / rkang dang / snying dang / mkhal ma dang / mchin pa dang / glo
157a2(khri brgyad): ba dang / mcher pa dang / long ka dang / rgyu ma dang / gnye ma dang / lgang pa dang / gcin dang / phyi sa dang / mchi ma dang / rngul dang / tshil dang / snabs dang / ngar snabs dang / rnag dang / mkhris pa dang / bad kan dang / zhag dang / chu ser dang / dri
157a3(khri brgyad): ma dang / mgo bo dang / klad pa dang / mig rdul dang / rna spabs dag yod par lus 'di la yang dag pa ji lta ba bzhin du so sor rtog go/ /rab 'byor 'di lta ste dper na/ zhing pa'i sbyang 'bras so ba dang / 'bru dang / til dang / 'bras drus dang / mon sran
157a4(khri brgyad): sde'u dang / mon sran gre'u dang / sran chung dang / nas dang / gro dang / yungs 'bru dang / 'bru sna tshogs kyis gang ba mig dang ldan pa'i mis phye ste brtags na/ 'di ltar 'di ni 'bras so ba yin no/ /'di ni 'bru yin no/ /'di ni til yin no/ /'di ni 'bras
157a5(khri brgyad): drus yin no/ /'di ni mon sran sde'u yin no/ /'di ni mon sran gre'u yin no/ /'di ni sran chung yin no/ /'di ni nas yin no/ /'di ni gro yin no/ /'di ni yungs 'bru yin no snyam du shes so/ /rab 'byor de bzhin du byang chub sems dpa' sems dpa' chen
157a6(khri brgyad): po lus 'di nyid la rkang pa'i mthil yan chad skra dang / mgo bo man chad sen mo dang / spu dang / pags pa la thug gi bar du mi gtsang ba sna tshogs kyis gang bar yang dag pa ji lta ba bzhin du so sor rtog ste/ lus 'di la ni skra dang / spu dang / sen mo
157a7(khri brgyad): dang / so dang / pags shun dang / sha dang / rgyus pa dang / khrag dang / rus pa dang / rkang dang / snying dang / mkhal ma dang / mchin pa dang / glo ba dang / mcher pa dang / long ka dang / rgyu ma dang / gnye ma dang / lgang pa dang / gcin dang / phyi sa dang /
157b1(khri brgyad): mchi ma dang / rngul dang / tshil dang / snabs dang / dar snabs dang / rnag dang / mkhris pa dang / bad kan dang / zhag dang / chu ser dang / dri ma dang / mgo bo dang / klad pa dang / mig rdul dang / rna spabs dag yod do snyam du rtog go/ /rab 'byor de
157b2(khri brgyad): ltar na byang chub sems dpa' sems dpa' chen po shes rab kyi pha rol tu phyin pa la spyod pa/ rtun pa shes bzhin can/ dran pa dang ldan pas/ 'jig rten la brnab sems dang yid mi bde ba rnam par bsal nas/ nang gi lus la lus kyi rjes su lta zhing gnas te/
157b3(khri brgyad): de yang mi dmigs pa'i tshul gyis gnas so/ /rab 'byor gzhan yang byang chub sems dpa' sems dpa' chen po gang gi tshe/ dur khrod na gnas pa na/ dur khrod du bor ba'i gzugs sna tshogs shi nas zhag gcig lon pa'am/ shi nas zhag gnyis lon pa
157b4(khri brgyad): 'am/ shi nas zhag gsum lon pa'am/ shi nas zhag bzhi lon pa'am/ shi nas zhag lnga lon pa'am/ rnam par bam pa'am/ rnam par sngos pa'am/ rnam par rul pa'am/ rnam par 'bus gzhigs pa dag mthong ba na/ de lus 'di yang 'di lta
157b5(khri brgyad): bu'i chos can dang / 'di lta bu'i rang bzhin can yin te/ chos nyid de dang ma bral ba yin no zhes lus 'di nyid kyang tshul de dang sbyor bar byed do/ /rab 'byor de ltar na byang chub sems dpa' sems dpa' chen po rtun pa shes bzhin can/ dran pa dang ldan pas 'jig rten la
157b6(khri brgyad): brnab sems dang / yid mi bde ba rnam par bsal nas/ lus la lus kyi rjes su lta zhing gnas so/ /rab 'byor gzhan yang byang chub sems dpa' sems dpa' chen po gang gi tshe/ dur khrod du mi ro bor ba/ shi nas zhag drug lon pa'am/ shi nas zhag
157b7(khri brgyad): bdun lon pa'am/ bya rog rnams za zhing 'dug pa'am/ go bo dang / chun lag dang / bya rgod dang / skyugs za dang / spyang ku dang / wa dang / khyi dag gam/ srog chags kyi rigs gang yang rung ba rnam pa sna tshogs dag za zhing 'dug pa dag mthong ba na de
158a1(khri brgyad): lus 'di yang 'di lta bu'i chos can dang / 'di lta bu'i rang bzhin can yin te/ chos nyid 'di dang ma bral ba'o zhes lus 'di nyid kyang tshul de dang sbyor bar byed do/ /rab 'byor de ltar na byang chub sems dpa' sems dpa' chen po rtun pa shes bzhin can dran pa
158a2(khri brgyad): dang ldan pas/ 'jig rten la brnab sems dang / yid mi bde ba rnam par bsal nas/ phyi rol gyi lus la lus kyi rjes su lta zhing gnas so/ /rab 'byor gzhan yang byang chub sems dpa' sems dpa' chen po gang gi tshe/ dur khrod du mi ro bor ba rnam par zos pa
158a3(khri brgyad): dang / mi gtsang ba dang / rul ba dang / mnam pa dag mthong ba na/ de lus 'di yang 'di lta bu'i chos can dang / 'di lta bu'i rang bzhin can yin te/ chos nyid 'di dang ma bral ba yin no zhes lus 'di nyid kyang tshul de dang sbyor bar byed do/ /rab 'byor de ltar na byang chub
158a4(khri brgyad): sems dpa' sems dpa' chen po rtun pa shes bzhin can dran pa dang ldan pas/ 'jig rten la brnab sems dang / yid mi bde ba rnam par bsal nas/ lus la lus kyi rjes su lta zhing gnas so/ /rab 'byor gzhan yang byang chub sems dpa' sems dpa' chen po gang gi
158a5(khri brgyad): tshe/ dur khrod du keng rus sha dang / khrag ra ri chags shing rgyus pas brang breng du 'brel ba dag mthong ba na/ de la lus 'di yang 'di lta bu'i chos can dang / 'di lta bu'i rang bzhin can yin te/ chos nyid de dang ma bral ba yin no zhes lus 'di nyid kyang tshul de dang sbyor bar
158a6(khri brgyad): byed do/ /rab 'byor de ltar na byang chub sems dpa' sems dpa' chen po rtun pa shes bzhin can dran pa dang ldan pas/ 'jig rten la brnab sems dang / yid mi bde ba rnam par bsal nas lus la lus kyi rjes su lta zhing gnas so/ /rab 'byor gzhan yang byang chub
158a7(khri brgyad): sems dpa' sems dpa' chen po gang gi tshe/ dur khrod du keng rus sha dang khrag med cing rgyus pas ma 'brel ba/ dung gi mdog ltar gyur pa dag mthong ba na/ de lus 'di yang 'di lta bu'i chos can dang / 'di lta bu'i rang bzhin can yin te/ chos nyid de dang ma bral ba yin no zhes
158b1(khri brgyad): lus 'di nyid kyang tshul de dang sbyor bar byed do/ /rab 'byor de ltar na byang chub sems dpa' sems dpa' chen po rtun pa shes bzhin can dran pa dang ldan pas/ 'jig rten la brnab sems dang / yid mi bde ba rnam par bsal nas/ lus la lus kyi rjes su lta zhing
158b2(khri brgyad): gnas so/ /rab 'byor gzhan yang byang chub sems dpa' sems dpa' chen po gang gi tshe/ dur khrod du keng rus zungs med cing gyes te/ dung sa la gtor ba lta bu dag mthong ba na/ de lus 'di yang 'di lta bu'i chos can dang / 'di lta bu'i rang bzhin can yin te/
158b3(khri brgyad): chos nyid de dang ma bral ba yin no zhes lus 'di nyid kyang tshul de dang sbyor bar byed do/ /rab 'byor de ltar na byang chub sems dpa' sems dpa' chen po rtun pa shes bzhin can dran pa dang ldan pas 'jig rten la brnab sems dang / yid mi bde ba rnam par bsal nas/ lus la
158b4(khri brgyad): lus kyi rjes su lta zhing gnas so/ /rab 'byor gzhan yang byang chub sems dpa' sems dpa' chen po gang gi tshe/ dur khrod du rus pa rnams sa la phyogs dang phyogs mtshams su rnam par 'thor te/ rkang pa'i rus pa rnams kyang gzhan na/ rje ngar gyi rus pa rnams kyang
158b5(khri brgyad): gzhan na/ brla'i rus pa rnams kyang gzhan na/ dpyi'i rus pa rnams kyang gzhan na/ sgal tshigs kyi rus pa rnams kyang gzhan na/ rtsib ma'i rus pa rnams kyang gzhan na/ dpung pa'i rus pa rnams kyang gzhan na/ mjing pa'i rus pa rnams kyang gzhan na/ mgo
158b6(khri brgyad): bo'i thod pa rnams kyang gzhan na 'dug pa dag mthong ba na/ de lus 'di yang 'di lta bu'i chos can nam/ 'di lta bu'i rang bzhin can yin te/ chos nyid de dang ma bral ba yin no zhes lus 'di nyid kyang tshul de dang sbyor bar byed do/ /rab 'byor de ltar na byang chub sems
158b7(khri brgyad): dpa' sems dpa' chen po rtun pa shes bzhin can dran pa dang ldan pas/ 'jig rten la brnab sems dang yid mi bde ba rnam par bsal nas/ lus la lus kyi rjes su lta zhing gnas so/ /rab 'byor gzhan yang byang chub sems dpa' sems dpa' chen po gang gi
159a1(khri brgyad): tshe/ dur khrod du rus pa lo du ma lon pa/ rlung dang nyi mas gdungs pa dung gi mdog ltar gyur pa dag mthong ba na/ lus 'di yang 'di lta bu'i chos can dang / 'di lta bu'i rang bzhin can yin te/ chos nyid de dang ma bral ba yin no zhes lus 'di nyid kyang
159a2(khri brgyad): tshul de dang sbyor bar byed do/ /rab 'byor de ltar na byang chub sems dpa' sems dpa' chen po rtun pa shes bzhin can dran pa dang ldan pas/ 'jig rten la brnab sems dang yid mi bde ba rnam par bsal nas/ lus la lus kyi rjes su lta zhing gnas so/ /rab 'byor
159a3(khri brgyad): gzhan yang byang chub sems dpa' sems dpa' chen po gang gi tshe/ dur khrod du rus pa lo du ma lon pa/ sngo ba thi ba'i mdog ltar gyur pa/ zags shing brul ba sa'i rdul dang 'dra bar gyur pa dag mthong ba na/ de lus 'di yang 'di lta bu'i chos can dang / 'di lta bu'i
159a4(khri brgyad): rang bzhin can yin te/ chos nyid de dang ma bral ba yin no zhes lus 'di nyid kyang tshul de dang sbyor bar byed do/ /rab 'byor de ltar na byang chub sems dpa' sems dpa' chen po rtun pa shes bzhin can dran pa dang ldan pas/ 'jig rten la brnab sems dang yid mi bde
159a5(khri brgyad): ba rnam par bsal nas/ nang gi lus la lus kyi rjes su lta zhing gnas so/ /phyi'i lus la lus kyi rjes su lta zhing gnas so/ /nang dang phyi'i lus la lus kyi rjes su lta zhing gnas so/ /de bzhin du rtun pa shes bzhin can dran pa dang ldan pas/ 'jig rten la
159a6(khri brgyad): brnab sems dang / yid mi bde ba rnam par bsal nas/ tshor ba rnams dang / sems dang / chos rnams la chos kyi rjes su lta zhing gnas so/ /rab 'byor de ni byang chub sems dpa' sems dpa' chen po'i theg pa chen po yin no/ /rab 'byor gzhan yang byang chub
159a7(khri brgyad): sems dpa' sems dpa' chen po'i theg pa chen po ni 'di lta ste/ yang dag pa'i spong ba bzhi'o/ /bzhi gang zhe na/ rab 'byor 'di la byang chub sems dpa' sems dpa' chen po sdig pa mi dge ba'i chos ma skyes pa rnams mi bskyed pa'i phyir 'dun pa skyed cing rtsol la brtson
159b1(khri brgyad): 'grus rtsom ste/ sems rab tu 'dzin cing yang dag par rab tu 'jog pa dang / sdig pa mi dge ba'i chos skyes pa rnams spang ba'i phyir 'dun pa skyed cing rtsol la brtson 'grus rtsom ste/ sems rab tu 'dzin cing / yang dag par rab tu 'jog pa dang / dge ba'i chos ma skyes pa
159b2(khri brgyad): rnams bskyed pa'i phyir/ 'dun pa skyed cing rtsol la brtson 'grus rtsom ste/ sems rab tu 'dzin cing yang dag par rab tu 'jog pa dang / dge ba'i chos skyes pa rnams gnas pa dang / phyir zhing 'byung ba dang / mi brjed pa dang / nyams par mi 'gyur ba dang / yongs
159b3(khri brgyad): su rdzogs par bya ba'i phyir 'dun pa skyed cing rtsol la brtson 'grus rtsom ste/ sems rab tu 'dzin cing yang dag par rab tu 'jog pa'o/ /de yang mi dmigs pa'i tshul gyis 'jog ste/ rab 'byor de ni byang chub sems dpa' sems dpa' chen po'i theg pa chen po yin no/ /rab
159b4(khri brgyad): 'byor gzhan yang byang chub sems dpa' sems dpa' chen po'i theg pa chen po ni 'di lta ste/ rdzu 'phrul gyi rkang pa bzhi'o/ /bzhi gang zhe na/ rab 'byor 'di la byang chub sems dpa' sems dpa' chen po 'dun pa'i ting nge 'dzin spong ba'i 'du byed dang ldan pa'i rdzu 'phrul gyi rkang
159b5(khri brgyad): pa dben pa la gnas pa 'dod chags dang bral ba la gnas pa/ 'gog pa la gnas pa/ rnam par spong bas yongs su bsgyur ba sgom pa dang / brtson 'grus dang / sems dang / dpyod pa'i ting nge 'dzin spong ba'i 'du byed dang ldan pa'i rdzu 'phrul gyi rkang pa dben pa la gnas
159b6(khri brgyad): pa/ 'dod chags dang bral ba la gnas pa/ 'gog pa la gnas pa/ rnam par spong bas yongs su bsgyur ba sgom zhing / de yang mi dmigs pa'i tshul gyis sgom pa ste/ rab 'byor de ni byang chub sems dpa' sems dpa' chen po'i theg pa chen po yin no/ /rab
159b7(khri brgyad): 'byor gzhan yang byang chub sems dpa' sems dpa' chen po'i theg pa chen po ni 'di lta ste/ dbang po lnga'o/ /lnga gang zhe na dad pa'i dbang po dang / brtson 'grus kyi dbang po dang / dran pa'i dbang po dang / ting nge 'dzin gyi dbang po dang / shes rab kyi dbang po ste/ rab
160a1(khri brgyad): 'byor de ni byang chub sems dpa' sems dpa' chen po'i theg pa chen po yin no/ /rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/ stobs lnga'o/ /lnga gang zhe na dad pa'i stobs dang / brtson 'grus kyi
160a2(khri brgyad): stobs dang / dran pa'i stobs dang / ting nge 'dzin gyi stobs dang / shes rab kyi stobs so/ /de yang mi dmigs pa'i tshul gyis te/ rab 'byor de ni byang chub sems dpa' sems dpa' chen po'i theg pa chen po yin no/ /rab 'byor gzhan yang byang chub sems
160a3(khri brgyad): dpa' sems dpa' chen po'i theg pa chen po ni 'di lta ste/ byang chub kyi yan lag bdun te/ bdun gang zhe na/ dran pa yang dag byang chub kyi yan lag dang / chos rnam par 'byed pa yang dag byang chub kyi yan lag dang / brtson 'grus yang dag byang chub kyi yan lag dang
160a4(khri brgyad): dga' ba yang dag byang chub kyi yan lag dang / shin tu sbyangs pa yang dag byang chub kyi yan lag dang / ting nge 'dzin yang dag byang chub kyi yan lag dang / btang snyoms yang dag byang chub kyi yan lag dben pa la gnas pa 'dod chags dang bral ba la gnas pa/
160a5(khri brgyad): 'gog pa la gnas pa/ rnam par spong bas yongs su bsgyur ba sgom zhing de yang mi dmigs pa'i tshul gyis sgom pa ste/ rab 'byor de ni byang chub sems dpa' sems dpa' chen po'i theg pa chen po yin no/ /rab 'byor gzhan yang byang chub sems dpa' sems dpa' chen
160a6(khri brgyad): po'i theg pa chen po ni 'di lta ste/ 'phags pa'i lam yan lag brgyad pa'o/ /'phags pa'i lam yan lag brgyad pa gang zhe na/ 'di lta ste/ yang dag pa'i lta ba dang / yang dag pa'i rtog pa dang / yang dag pa'i ngag dang / yang dag pa'i las kyi mtha'
160a7(khri brgyad): dang / yang dag pa'i 'tsho ba dang / yang dag pa'i rtsol ba dang / yang dag pa'i dran pa dang / yang dag pa'i ting nge 'dzin to/ /de yang mi dmigs pa'i tshul gyis te/ rab 'byor de ni byang chub sems dpa' sems dpa' chen po'i theg pa chen po yin no/ /rab
160b1(khri brgyad): 'byor gzhan yang byang chub sems dpa' sems dpa' chen po'i theg pa chen po ni 'di lta ste/ rnam par thar pa'i sgo gsum gyi ting nge 'dzin gsum ste/ gsum gang zhe na/ stong pa nyid kyi ting nge 'dzin dang / mtshan ma med pa'i ting nge 'dzin dang / smon pa med pa'i ting nge
160b2(khri brgyad): 'dzin to/ /de la stong pa nyid kyi ting nge 'dzin gang zhe na/ chos thams cad rang gi mtshan nyid kyis stong par so sor rtog pa'i sems gnas pa gang yin pa ste/ de ni stong pa nyid kyi rnam par thar pa'i sgo stong pa nyid kyi ting nge 'dzin ces bya'o/ /de la mtshan ma med pa'i ting nge
160b3(khri brgyad): 'dzin gang zhe na/ chos thams cad mtshan ma med par so sor rtog pa'i sems gnas pa gang yin pa ste/ de ni mtshan ma med pa'i rnam par thar pa'i sgo mtshan ma med pa'i ting nge 'dzin ces bya'o/ /de la smon pa med pa'i ting nge 'dzin gang zhe na/ chos thams cad mngon par 'du
160b4(khri brgyad): byed pa med par so sor rtog pa'i sems gnas pa gang yin pa ste/ de ni smon pa med pa'i rnam par thar pa'i sgo smon pa med pa'i ting nge 'dzin ces bya'o/ /rnam par thar pa'i sgo gsum po dag gi ting nge 'dzin ni/ byang chub sems dpa' sems dpa' chen po'i theg pa chen po
160b5(khri brgyad): yin te/ rnam par thar pa'i sgo gsum po de dag la bslab par bya'o/ /rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/ shes pa bcu gcig go/ /bcu gcig gang zhe na/ sdug bsngal shes pa dang / kun 'byung ba shes
160b6(khri brgyad): pa dang / 'gog pa shes pa dang / lam shes pa dang / zad pa shes pa dang / mi skye ba shes pa dang / chos shes pa dang / rjes su rtogs pa shes pa dang / kun rdzob shes pa dang / yongs su 'dris pa shes pa dang / sgra ji bzhin shes pa'o/ /de la sdug bsngal shes pa
160b7(khri brgyad): gang zhe na/ sdug bsngal mi skye bar shes pa gang yin pa ste/ de ni sdug bsngal shes pa zhes bya'o/ /de la kun 'byung ba shes pa gang zhe na/ kun 'byung ba spang ba shes pa gang yin pa ste/ de ni kun 'byung ba shes pa zhes bya'o/ /de la 'gog pa shes pa gang zhe na/
161a1(khri brgyad): sdug bsngal 'gog pa shes pa gang yin pa ste/ de ni 'gog pa shes pa zhes bya'o/ /de la lam shes pa gang zhe na/ 'phags pa'i lam yan lag brgyad pa shes pa gang yin pa ste/ de ni lam shes pa zhes bya'o/ /de la zad pa shes pa gang zhe na/
161a2(khri brgyad): 'dod chags dang / zhe sdang dang / gti mug zad par shes pa gang yin pa'o/ /de la mi skye ba shes pa gang zhe na/ srid par 'gro ba mi skye ba shes pa gang yin pa'o/ /de la chos shes pa gang zhe na/ phung po lnga po rnams bcos mar yongs su gcod pa'i shes pa gang
161a3(khri brgyad): yin pa'o/ /de la rjes su rtogs pa shes pa gang zhe na/ mig mi rtag pa dang / rna ba dang / sna dang / lce dang / lus dang / yid mi rtag par shes pa ste/ de bzhin du phung po dang / khams dang / skye mched dang / chos thams cad kyi bar du sbyar bar bya'o/ /de la
161a4(khri brgyad): kun rdzob shes pa gang zhe na/ sems can gzhan rnams dang / gang zag gzhan dag gi sems sems kyis shes pa gang yin pa'o/ /de la yongs su 'dris pa shes pa gang zhe na/ lam shes pa dang / yongs su zad pa shes pa gang yin pa'o/ /de la sgra ji
161a5(khri brgyad): bzhin shes pa gang zhe na/ de bzhin gshegs pas sgra thams cad mkhyen pa gang yin pa'o/ /de yang mi dmigs pa'i tshul gyis shes pa ste/ rab 'byor de ni byang chub sems dpa' sems dpa' chen po'i theg pa chen po yin no/ /rab 'byor gzhan yang byang
161a6(khri brgyad): chub sems dpa' sems dpa' chen po'i theg pa chen po ni 'di lta ste/ dbang po gsum ste/ gsum gang zhe na/ mi shes pa kun shes par byed pa'i dbang po dang / kun shes pa'i dbang po dang / kun shes pa dang ldan pa'i dbang po'o/ /de la mi shes pa kun shes
161a7(khri brgyad): par byed pa'i dbang po gang zhe na/ slob pa'i gang zag mngon par rtogs par ma gyur pa rnams kyi dad pa'i dbang po dang / brtson 'grus kyi dbang po dang / dran pa'i dbang po dang / ting nge 'dzin gyi dbang po dang / shes rab kyi dbang po snang ba med pa/ dregs pa 'dul ba
161b1(khri brgyad): gang yin pa ste/ de ni mi shes pa kun shes par byed pa'i dbang po zhes bya'o/ /de la kun shes pa'i dbang po gang zhe na/ slob pa'i gang zag kun shes par gyur pa rnams kyi dad pa'i dbang po dang / brtson 'grus kyi dbang po dang / dran pa'i dbang po dang / ting nge
161b2(khri brgyad): 'dzin gyi dbang po dang / shes rab kyi dbang po gang yin pa ste/ de ni kun shes pa'i dbang po zhes bya'o/ /de la kun shes pa dang ldan pa'i dbang po gang zhe na/ mi slob pa'i gang zag dgra bcom pa rnams dang / rang sangs rgyas rnams dang / byang chub sems dpa'
161b3(khri brgyad): rnams dang / de bzhin gshegs pa dgra bcom pa yang dag par rdzogs pa'i sangs rgyas rnams kyi dad pa'i dbang po dang / brtson 'grus kyi dbang po dang / dran pa'i dbang po dang / ting nge 'dzin gyi dbang po dang / shes rab kyi dbang po gang yin pa ste/ de ni kun
161b4(khri brgyad): shes pa dang ldan pa'i dbang po zhes bya ste/ rab 'byor de ni byang chub sems dpa' sems dpa' chen po'i theg pa chen po yin no/ /rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/ ting nge 'dzin gsum mo/ /gsum
161b5(khri brgyad): gang zhe na/ rtog pa dang bcas dpyod pa dang bcas pa'i ting nge 'dzin dang / rtog pa med pa dpyod pa tsam gyi ting nge 'dzin dang / mi rtog mi dpyod pa'i ting nge 'dzin to/ /de la rtog pa dang bcas dpyod pa dang bcas pa'i ting nge 'dzin gang zhe na/ rab 'byor 'di la byang chub
161b6(khri brgyad): sems dpa' sems dpa' chen po 'dod pa dag las dben pa sdig pa mi dge ba'i chos rnams las dben pa/ rtog pa dang bcas pa dpyod pa dang bcas pa/ dben pa las skyes pa'i dga' ba dang bde ba can bsam gtan dang po bsgrubs nas gnas pa ste/ de ni rtog pa dang
161b7(khri brgyad): bcas dpyod pa dang bcas pa'i ting nge 'dzin ces bya'o/ /de la rtog pa med la dpyod pa tsam gyi ting nge 'dzin gang zhe na/ bsam gtan dang po dang / bsam gtan gnyis pa'i bar gang yin pa ste/ de ni rtog pa med la dpyod pa tsam gyi ting nge 'dzin ces bya'o/ /de la mi rtog
162a1(khri brgyad): mi dpyod pa'i ting nge 'dzin gang zhe na/ bsam gtan gnyis pa nas/ 'du shes med 'du shes med min skye mched kyi snyoms par 'jug pa'i bar gang yin pa dag ste/ de ni mi rtog mi dpyod pa'i ting nge 'dzin ces bya ste/ rab 'byor de ni byang chub sems
162a2(khri brgyad): dpa' sems dpa' chen po'i theg pa chen po yin no/ /rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/ rjes su dran pa bcu'o/ /bcu gang zhe na/ sangs rgyas rjes su dran pa dang / chos rjes su dran pa dang / dge
162a3(khri brgyad): 'dun rjes su dran pa dang / tshul khrims rjes su dran pa dang / gtong ba rjes su dran pa dang / lha rjes su dran pa dang / skyo ba rjes su dran pa dang / 'chi ba rjes su dran pa dang / lus su gtogs pa rjes su dran pa dang / dbugs rngub pa dang 'byung ba rjes su dran
162a4(khri brgyad): pa'o/ /de yang mi dmigs pa'i tshul gyis rjes su dran par byed de/ rab 'byor rjes su dran pa bcu po de dag ni byang chub sems dpa' sems dpa' chen po'i theg pa chen po yin no/ /rab 'byor gzhan yang byang chub sems dpa' sems dpa' chen po'i theg pa chen po ni
162a5(khri brgyad): 'di lta ste/ tshad med pa bzhi'o/ /bzhi gang zhe na/ byams pa dang ldan pa'i sems yangs pa/ rgya chen por gyur pa/ tshad med pa/ mi gnyis pa/ kho na med pa/ 'gran zla med pa/ gnod pa med pa/ shin tu bsgoms pas 'jig rten chos kyi dbyings
162a6(khri brgyad): kyis klas pa/ nam mkha'i khams kyi mthas gtugs pa'i phyogs bcu khyab par byas te gnas pa dang / de bzhin du snying rje dang ldan pa dang / dga' ba dang ldan pa dang / btang snyoms dang ldan pa'i sems yangs pa/ rgya chen por gyur pa/ tshad med pa/ mi
162a7(khri brgyad): gnyis pa/ kho na med pa/ 'gran zla med pa/ gnod pa med pa/ shin tu bsgoms pas/ 'jig rten chos kyi dbyings kyis klas pa/ nam mkha'i khams kyi mthas gtugs pa'i phyogs bcu khyab par byas nas gnas pa ste/ rab 'byor de ni byang chub
162b1(khri brgyad): sems dpa' sems dpa' chen po'i theg pa chen po yin no/ /rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/ bsam gtan bzhi'o/ /bzhi gang zhe na/ 'dod pa dag las dben pa sdig pa mi dge ba'i chos
162b2(khri brgyad): rnams las dben pa/ rtog pa dang bcas pa/ dpyod pa dang bcas pa/ dben pa las skyes pa'i dga' ba dang / bde ba can bsam gtan dang po bsgrubs te gnas pa dang / de la rtog pa dang dpyod pa dang bral zhing nang yongs su dang ste/ sems kyi rgyud
162b3(khri brgyad): gcig tu gyur pas/ rtog pa med pa dpyod pa med pa'i ting nge 'dzin las skyes pa'i dga' ba dang bde ba can bsam gtan gnyis pa bsgrubs te gnas pa dang / de dga' ba'i 'dod chags dang bral bas/ btang snyoms la gnas shing dran pa dang / shes
162b4(khri brgyad): bzhin can yin te/ bde ba lus kyis myong la 'phags pa rnams kyis gang de dran pa dang ldan pa/ bde ba la gnas pa/ btang snyoms pa'o zhes brjod pa ste/ dga' ba med pa bsam gtan gsum pa bsgrubs te gnas pa dang / de bde ba yang spangs te/
162b5(khri brgyad): snga nas sdug bsngal yang spangs shing / yid bde ba dang / yid mi bde ba yang nub pas/ bde ba yang ma yin/ sdug bsngal yang ma yin pa/ btang snyoms dang / dran pa yongs su dag pa bsam gtan bzhi pa bsgrubs nas gnas pa ste/ rab 'byor de ni byang chub
162b6(khri brgyad): sems dpa' sems dpa' chen po'i theg pa chen po yin no/ /rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/ gzugs med pa'i snyoms par 'jug pa bzhi'o/ /bzhi gang zhe na/ de rnam pa thams cad du gzugs
162b7(khri brgyad): kyi 'du shes rnams las yang dag par 'das te thogs pa'i 'du shes rnams nub par gyur cing sna tshogs kyi 'du shes rnams yid la mi byed pas nam mkha' mtha' yas so snyam nas nam mkha' mtha' yas skye mched bsgrubs te gnas pa dang / de rnam pa thams cad du nam mkha'
163a1(khri brgyad): mtha' yas skye mched las yang dag par 'das te/ rnam par shes pa mtha' yas so snyam nas rnam shes mtha' yas skye mched bsgrubs te gnas pa dang / de rnam pa thams cad du rnam shes mtha' yas skye mched las yang dag par 'das te/ ci yang med do snyam
163a2(khri brgyad): nas/ ci yang med pa'i skye mched bsgrubs te gnas pa dang / de rnam pa thams cad du ci yang med pa'i skye mched las yang dag par 'das nas 'du shes med 'du shes med min skye mched bsgrubs nas gnas pa ste/ rab 'byor de ni byang chub sems dpa' sems dpa' chen po'i
163a3(khri brgyad): theg pa chen po yin no/ /rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/ rnam par thar pa brgyad do/ /brgyad gang zhe na/ gzugs can gzugs rnams la lta ba 'di ni rnam par thar pa dang po'o/ /nang gzugs med
163a4(khri brgyad): par 'du shes pas phyi rol gyi gzugs rnams la lta ba 'di ni rnam par thar pa gnyis pa'o/ /sdug pa nyid du mos pa 'di ni rnam par thar pa gsum pa'o/ /de rnam pa thams cad du gzugs kyi 'du shes rnams las yang dag par 'das te/ thogs pa'i 'du shes rnams
163a5(khri brgyad): nub par gyur cing / sna tshogs kyi 'du shes rnams yid la mi byed pas/ nam mkha' mtha' yas so snyam nas nam mkha' mtha' yas skye mched bsgrubs te gnas pa 'di ni rnam par thar pa bzhi pa'o/ /de rnam pa thams cad du nam mkha' mtha' yas skye mched las yang
163a6(khri brgyad): dag par 'das te/ rnam par shes pa mtha' yas so snyam nas/ rnam shes mtha' yas skye mched bsgrubs te gnas pa 'di ni rnam par thar pa lnga pa'o/ /de rnam pa thams cad du rnam shes mtha' yas skye mched las yang dag par 'das te ci yang med do snyam nas/ ci yang med
163a7(khri brgyad): pa'i skye mched bsgrubs te gnas pa 'di ni rnam par thar pa drug pa'o/ /de rnam pa thams cad du ci yang med pa'i skye mched las yang dag par 'das nas/ 'du shes med 'du shes med min skye mched bsgrubs te gnas pa 'di ni rnam par thar pa bdun pa'o/ /de rnam pa thams cad du
163b1(khri brgyad): 'du shes med 'du shes med min skye mched las yang dag par 'das te/ 'du shes dang tshor ba 'gog pa bsgrubs te gnas pa 'di ni rnam par thar pa brgyad pa ste/ rab 'byor de ni byang chub sems dpa' sems dpa' chen po'i theg pa chen po yin no/ /rab 'byor gzhan
163b2(khri brgyad): yang byang chub sems dpa' sems dpa' chen po'i theg pa chen po ni 'di lta ste/ mthar gyis gnas pa'i snyoms par 'jug pa dgu'o/ /dgu gang zhe na/ 'dod pa dag las dben pa sdig pa mi dge ba'i chos rnams las dben pa/ rtog pa dang bcas pa/
163b3(khri brgyad): dpyod pa dang bcas pa/ dben pa las skyes pa'i dga' ba dang bde ba can bsam gtan dang po bsgrubs te gnas pa dang / de rtog pa dang dpyod pa dang bral zhing / nang yongs su dang ste/ sems kyi rgyud gcig tu gyur pas rtog pa med pa dpyod pa med pa/ ting nge
163b4(khri brgyad): 'dzin las skyes pa'i dga' ba dang bde ba can bsam gtan gnyis pa bsgrubs te gnas pa dang / de dga' ba'i 'dod chags dang bral bas btang snyoms la gnas shing / dran pa dang shes bzhin can yin te/ bde ba lus kyis myong la/ 'phags pa rnams kyis
163b5(khri brgyad): gang de dran pa dang ldan pa/ bde ba la gnas pa/ btang snyoms pa'o zhes brjod pa ste/ dga' ba med pa bsam gtan gsum pa bsgrubs te gnas pa dang / de bde ba yang spangs/ snga nas sdug bsngal yang spangs shing / yid bde ba dang / yid mi bde ba yang nub
163b6(khri brgyad): pas/ bde ba yang ma yin/ sdug bsngal ba yang ma yin pa btang snyoms dang dran pa yongs su dag pa bsam gtan bzhi pa bsgrubs te gnas pa dang / de rnam pa thams cad du gzugs kyi 'du shes rnams las yang dag par 'das te/ thogs pa'i 'du shes rnams
163b7(khri brgyad): nub par gyur cing / sna tshogs kyi 'du shes rnams yid la mi byed pas/ nam mkha' mtha' yas so snyam nas nam mkha' mtha' yas skye mched bsgrubs te gnas pa dang / de rnam pa thams cad du nam mkha' mtha' yas skye mched las yang dag par 'das te/
164a1(khri brgyad): rnam par shes pa mtha' yas so snyam nas rnam shes mtha' yas skye mched bsgrubs te gnas pa dang / de rnam pa thams cad du rnam shes mtha' yas skye mched las yang dag par 'das te/ ci yang med do snyam nas/ ci yang med pa'i skye mched bsgrubs te
164a2(khri brgyad): gnas pa dang / de rnam pa thams cad du ci yang med pa'i skye mched las yang dag par 'das nas 'du shes med 'du shes med min skye mched bsgrubs te gnas pa dang / de rnam pa thams cad du 'du shes med 'du shes med min skye mched las yang dag par 'das te/ 'du
164a3(khri brgyad): shes dang tshor ba 'gog pa bsgrubs nas gnas pa ste/ rab 'byor de ni byang chub sems dpa' sems dpa' chen po'i theg pa chen po yin no/ /rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/ de bzhin gshegs pa'i
164a4(khri brgyad): stobs bcu ste/ bcu gang zhe na/ gnas la yang gnas su yang dag pa ji lta ba bzhin du rab tu shes/ gnas ma yin pa la yang gnas ma yin par yang dag pa ji lta ba bzhin du rab tu shes pa dang / 'das pa dang / ma 'ongs pa dang / da ltar byung ba'i las rnams
164a5(khri brgyad): dang / las yang dag par len pa rnams kyi gnas dang / rnam par smin pa yang dag pa ji lta ba bzhin du rab tu shes pa dang / 'jig rten gyi khams sna tshogs pa/ khams dum pa yang dag pa ji lta ba bzhin du rab tu shes pa dang / sems can gzhan dag dang / gang
164a6(khri brgyad): zag gzhan rnams kyi mos pa sna tshogs dang / mos pa dum pa yang dag pa ji lta ba bzhin du rab tu shes pa dang / sems can gzhan dag dang / gang zag gzhan rnams kyi dbang po dang / brtson 'grus kyi rim pa yang dag pa ji lta ba bzhin du rab tu shes pa dang / thams
164a7(khri brgyad): cad du 'gro ba'i lam yang dag pa ji lta ba bzhin du rab tu shes pa dang / bsam gtan dang / rnam par thar pa dang / ting nge 'dzin dang / snyoms par 'jug pa'i kun nas nyon mongs pa dang / rnam par byang ba dang / ldang ba yang dag pa ji lta ba bzhin du rab tu shes pa
164b1(khri brgyad): dang / sngon gyi gnas rnam pa du ma rjes su dran pa dang / lha'i mig gis 'chi 'pho dang skye ba shes pa yang dag pa ji lta ba bzhin du rab tu shes pa dang / zag pa rnams zad pas zag pa med pa'i sems rnam par grol ba dang / shes rab rnam par grol ba tshe 'di nyid la rang gi
164b2(khri brgyad): mngon par shes pas mngon sum du byas nas bsgrubs te gnas shing bdag gi skye ba ni zad do/ /tshangs par spyod pa ni spyad do/ /bya ba ni byas so/ /phyin chad 'di lta bu med do snyam du rab tu shes shing de yang mi dmigs pa'i tshul gyis rab tu shes pa ste/ rab 'byor de
164b3(khri brgyad): ni byang chub sems dpa' sems dpa' chen po'i theg pa chen po yin no/ /rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/ mi 'jigs pa bzhi ste/ bzhi gang zhe na/ nga yang dag par rdzogs pa'i sangs rgyas so zhes
164b4(khri brgyad): dam bcas na/ kye ma de la chos 'di rnams mngon par rdzogs par sangs ma rgyas so zhes lha dang bcas pa dang / bdud dang bcas pa dang / tshangs pa dang bcas pa dang / dge sbyong dang bram zer bcas pa'i skye dgu'i 'jig rten na/ chos dang 'thun par 'ga' zhig bdag
164b5(khri brgyad): la rgol lo snyam pa'i rgyu de yang dag par rjes su mi mthong ste/ 'dir rgyu de yang dag par rjes su ma mthong bas/ bde ba thob cing / bag tsha ba med pa thob la mi 'jigs pa thob ste/ gnas kyis khyu mchog rlabs po che'i gnas su dam bca'o/ /'khor gyi nang du seng
164b6(khri brgyad): ge'i sgra yang dag par sgrog go/ /tshangs pa'i 'khor lo dge sbyong ngam/ bram ze'am/ lha'am/ bdud dam/ tshangs pa'am/ su yang rung bas chos dang 'thun par 'jig rten du bskor bar mi nus pa bdag gis bskor bar bya'o zhes bya ba dang / nga zag pa zad
164b7(khri brgyad): do zhes dam bcas na/ kye ma de la khyod kyis zag pa 'di dag ma zad do zhes lha dang bcas pa dang / bdud dang bcas pa dang / tshangs pa dang bcas pa dang / dge sbyong dang bram zer bcas pa'i skye dgu'i 'jig rten na chos dang 'thun par 'ga' zhig bdag la rgol lo snyam
165a1(khri brgyad): pa'i rgyu de yang dag par rjes su mi mthong ste/ 'dir rgyu de yang dag par rjes su ma mthong bas/ bde ba thob cing / bag tsha ba med pa thob la mi 'jigs pa thob ste/ gnas kyis khyu mchog rlabs po che'i gnas su dam bca'o/ /'khor gyi nang du
165a2(khri brgyad): seng ge'i sgra yang dag par bsgrag go/ /tshangs pa'i 'khor lo dge sbyong ngam/ bram ze'am/ lha'am bdud dam/ tshangs pa'am/ su yang rung bas chos dang 'thun par 'jig rten du bskor bar mi nus pa bdag gis bskor bar bya'o zhes bya ba dang ngas gang dag bar du
165a3(khri brgyad): gcod pa'i chos su gsungs pa de dag bsten na/ bar du gcod pa'i chos su mi 'gyur ba de'i gnas med pa de la de dag bsten kyang bar du gcod par mi 'gyur ro zhes lha dang bcas pa dang / bdud dang bcas pa dang / tshangs pa dang bcas pa dang / dge sbyong dang bram zer bcas
165a4(khri brgyad): pa'i skye dgu'i 'jig rten na chos dang 'thun par 'ga' zhig bdag la rgol lo snyam pa'i rgyu de yang dag par rjes su mi mthong ste/ 'dir rgyu de yang dag par rjes su ma mthong bas/ bde ba thob cing / bag tsha ba med pa thob la mi 'jigs pa thob ste/ gnas kyis khyu mchog
165a5(khri brgyad): rlabs po che'i gnas su dam bca'o/ /'khor gyi nang du seng ge'i sgra yang dag par bsgrag go/ /tshangs pa'i 'khor lo dge sbyong ngam/ bram ze'am/ lha'am bdud dam/ tshangs pa'am/ su yang rung bas chos dang 'thun par 'jig rten du bskor bar mi nus pa bdag gis
165a6(khri brgyad): bskor bar bya'o zhes bya ba dang / ngas 'phags pa nges par 'byin pa'i lam gang dag bstan te/ de byed pa'i sdug bsngal yang dag par zad par nges par 'byung ba de dag bsgrubs na/ sdug bsngal yang dag par zad par mi 'gyur ba de'i gnas med pa de la de dag bsgrubs kyang zag
165a7(khri brgyad): pa zad par mi 'gyur ro/ /zhes lha dang bcas pa dang / bdud dang bcas pa dang / tshangs pa dang bcas pa dang / dge sbyong dang bram zer bcas pa'i skye dgu'i 'jig rten na chos dang 'thun par 'ga' zhig bdag la rgol lo snyam pa'i rgyu de yang dag par rjes su mi mthong ste/ 'dir
165b1(khri brgyad): rgyu de yang dag par rjes su ma mthong bas bde ba thob cing / bag tsha ba med pa thob la/ mi 'jigs pa thob ste/ gnas kyis khyu mchog rlabs po che'i gnas su dam bca'o/ /'khor gyi nang du seng ge'i sgra yang dag par bsgrag go/ /tshangs pa'i 'khor lo dge sbyong ngam bram
165b2(khri brgyad): ze'am/ lha'am/ bdud dam/ tshangs pa'am su yang rung bas chos dang 'thun par 'jig rten du bskor bar mi nus pa bdag gis bskor bar bya'o zhes bya ba'o/ /de yang mi dmigs pa'i tshul gyis byed de/ rab 'byor de ni byang chub sems dpa' sems dpa' chen po'i
165b3(khri brgyad): theg pa chen po yin no/ /rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/ so so yang dag par rig pa bzhi ste/ bzhi gang zhe na/ don so so yang dag par rig pa dang / chos so so yang dag par rig pa dang / nges pa'i
165b4(khri brgyad): tshig so so yang dag par rig pa dang / spobs pa so so yang dag par rig pa'o/ /de yang mi dmigs pa'i tshul gyis rig pa ste/ rab 'byor de ni byang chub sems dpa' sems dpa' chen po'i theg pa chen po yin no/ /rab 'byor gzhan yang byang chub sems dpa' sems
165b5(khri brgyad): dpa' chen po'i theg pa chen po ni 'di lta ste/ sangs rgyas kyi chos ma 'dres pa brgyad de/ brgyad gang zhe na/ de bzhin gshegs pa gang gi nub mo bla na med pa yang dag par rdzogs pa'i byang chub mngon par rdzogs par sangs rgyas pa nas/ 'jig rten lha dang bcas
165b6(khri brgyad): pa dang / bdud dang bcas pa dang / tshangs pa dang bcas pa dang / dge sbyong dang bram zer bcas pa'i skye dgu dang / lha dang mi dang lha ma yin du bcas pa rnams sdug bsngal zad par 'gyur ba'i lam gyis rjes su bstan nas/ gang gi nub mo phung po'i lhag ma med pa'i
165b7(khri brgyad): mya ngan las 'das pa'i dbyings su yongs su mya ngan las 'das kyi bar du/ de bzhin gshegs pa la 'khrul pa med pa dang / ca co med pa dang / bsnyel ba med pa dang / tha dad pa'i 'du shes med pa dang / sems mnyam par ma bzhag pa med pa dang / so sor ma
166a1(khri brgyad): brtags pa'i btang snyoms med pa dang / 'dun pa nyams pa med pa dang / brtson 'grus nyams pa med pa dang / dran pa nyams pa med pa dang / ting nge 'dzin nyams pa med pa dang / shes rab nyams pa med pa dang / rnam par grol ba nyams pa
166a2(khri brgyad): med pa dang / rnam par grol ba'i ye shes mthong ba nyams pa med pa dang / lus kyi las thams cad ye shes sngon du 'gro zhing ye shes kyi rjes su 'brang ba dang / ngag gi las thams cad ye shes sngon du 'gro zhing ye shes kyi rjes su 'brang ba dang / yid kyi las
166a3(khri brgyad): thams cad ye shes sngon du 'gro zhing ye shes kyi rjes su 'brang ba dang / 'das pa'i dus la ma chags ma thogs pa'i ye shes mthong ba 'jug pa dang / ma 'ongs pa'i dus la ma chags ma thogs pa'i ye shes mthong ba 'jug pa dang / da ltar gyi dus la ma chags
166a4(khri brgyad): ma thogs pa'i ye shes mthong ba 'jug pa'o/ /de yang mi dmigs pa'i tshul gyis 'jug pa ste/ rab 'byor de ni byang chub sems dpa' sems dpa' chen po'i theg pa chen po yin no/ /rab 'byor gzhan yang byang chub sems dpa' sems dpa' chen po'i theg pa
166a5(khri brgyad): chen po ni 'di lta ste/ gzungs kyi sgo rnams te/ gzungs kyi sgo rnams gang zhe na/ 'di lta ste yi ge'i tshul mnyam pa nyid dang / yi ge'i sgo dang / yi ges 'jug pa'o/ /de la yi ge'i sgo dang / yi ges 'jug pa gang zhe na/ a zhes bya ba ni gzod ma nas ma skyes
166a6(khri brgyad): pa'i phyir chos thams cad kyi sgo yin no/ /ra zhes bya ba ni rdul dang bral ba'i phyir chos thams cad kyi sgo yin no/ /pa zhes bya ba ni don dam par khyad par med pa'i phyir/ chos thams cad kyi sgo yin no/ /tsa zhes bya ba ni 'chi 'pho dang skye ba mi dmigs pa'i tshul gyis chos thams
166a7(khri brgyad): cad kyi sgo yin no/ /na zhes bya ba ni ming mi dmigs pa'i tshul gyis ming med pa'i phyir/ chos thams cad kyi sgo yin no/ /la zhes bya ba ni 'jig rten las 'das shing sred pa'i 'khri shing gi rgyu dang rkyen yang dag par bcom pa'i phyir/ chos thams cad kyi sgo yin no/ /da
166b1(khri brgyad): zhes bya ba ni dul ba dang / dul bar gnas pa yongs su nges pa'i phyir chos thams cad kyi sgo yin no/ /ba zhes bya ba ni bcings pa las rnam par grol ba'i phyir chos thams cad kyi sgo yin no/ /Da zhes bya ba ni khrag khrug dang bral ba'i phyir chos thams cad kyi sgo yin no/ /
166b2(khri brgyad): sa zhes bya ba ni chags pa mi dmigs pa'i phyir chos thams cad kyi sgo yin no/ /bA zhes bya ba ni ngag gi lam gyi sgra yang dag par chad pa'i phyir chos thams cad kyi sgo yin no/ /ta zhes bya ba ni de bzhin nyid las ma g.yos pa'i phyir/ chos thams cad kyi sgo yin no/ /ya
166b3(khri brgyad): zhes bya ba ni ji lta ba bzhin du ma skyes pa'i phyir chos thams cad kyi sgo yin no/ /sta zhes bya ba ni khengs pa mi dmigs pa'i phyir chos thams cad kyi sgo yin no/ /ka zhes bya ba ni byed pa po mi dmigs pa'i phyir chos thams cad kyi sgo yin no/ /sa zhes bya ba ni mnyam pa nyid las
166b4(khri brgyad): mi 'da' zhing mnyam pa nyid mi dmigs pa'i phyir chos thams cad kyi sgo yin no/ /ma zhes bya ba ni nga yir 'dzin pa mi dmigs pa'i phyir/ chos thams cad kyi sgo yin no/ /ga zhes bya ba ni 'gro ba mi dmigs pa'i phyir/ chos thams cad kyi sgo yin no/ /tha zhes bya ba
166b5(khri brgyad): ni gnas mi dmigs pa'i phyir/ chos thams cad kyi sgo yin no/ /dza zhes bya ba ni skye ba mi dmigs pa'i phyir chos thams cad kyi sgo yin no/ /shwa zhes bya ba ni dbugs mi dmigs pa'i phyir chos thams cad kyi sgo yin no/ /ng+ha zhes bya ba ni chos mi dmigs pa'i phyir chos
166b6(khri brgyad): thams cad kyi sgo yin no/ /sha zhes bya ba ni zhi gnas mi dmigs pa'i phyir chos thams cad kyi sgo yin no/ /kha zhes bya ba ni nam mkha' dang mnyam pa nyid mi dmigs pa'i phyir/ chos thams cad kyi sgo yin no/ /k+Sha zhes bya ba ni zad pa mi dmigs pa'i phyir/ chos thams
166b7(khri brgyad): cad kyi sgo yin no/ /dz+nyA zhes bya ba ni ye shes mi dmigs pa'i phyir chos thams cad kyi sgo yin no/ /ha zhes bya ba ni rgyu mi dmigs pa'i phyir chos thams cad kyi sgo yin no/ /b+ha zhes bya ba ni 'jigs pa mi dmigs pa'i phyir chos thams cad kyi sgo yin no/ /tsha zhes bya ba ni
167a1(khri brgyad): mdog mi dmigs pa'i phyir chos thams cad kyi sgo yin no/ /sma zhes bya ba ni dran pa mi dmigs pa'i phyir chos thams cad kyi sgo yin no/ /hU zhes bya ba ni bod pa mi dmigs pa'i phyir chos thams cad kyi sgo yin no/ /tas zhes bya ba ni chos thams cad
167a2(khri brgyad): la spro ba mi dmigs pa'i phyir chos thams cad kyi sgo yin no/ /g+ha zhes bya ba ni stug po mi dmigs pa'i phyir chos thams cad kyi sgo yin no/ /Tha zhes bya ba ni rnam par bsgrub pa mi dmigs pa'i phyir chos thams cad kyi sgo yin no/ /Na zhes bya ba ni nyon mongs pa med
167a3(khri brgyad): pa'i phyir chos thams cad kyi sgo yin no/ /pha zhes bya ba ni 'bras bu mi dmigs pa'i phyir chos thams cad kyi sgo yin no/ /ska zhes bya ba ni phung po mi dmigs pa'i phyir/ chos thams cad kyi sgo yin no/ /dza zhes bya ba ni rga ba mi dmigs pa'i phyir chos thams cad kyi sgo
167a4(khri brgyad): yin no/ /tsa zhes bya ba ni spyod pa mi dmigs pa'i phyir chos thams cad kyi sgo yin no/ /Ta zhes bya ba ni sdig pa mi dmigs pa'i phyir chos thams cad kyi sgo yin no/ /ha zhes bya ba ni ngar 'dzin pa mi dmigs pa'i phyir chos thams cad kyi sgo yin no/ /de yan chad ni yi ger
167a5(khri brgyad): brjod pa med do/ /de ci'i phyir zhe na/ 'di ltar gang la yang gang gis tha snyad 'dogs pa dang / gang gis brjod pa dang / gang gis bstan pa dang / gang gis rtogs par byed pa dang / gang gis mthong ba'i ming ci yang med pa'i phyir ro/ /rab 'byor 'di lta ste chos
167a6(khri brgyad): thams cad ni nam mkha' dang 'dra bar khong du chud par bya'o/ /rab 'byor a zhes bya ba la sogs pa'i yi ge bstan pa la 'jug pa 'di ni gzungs kyi sgo la 'jug pa yin no/ /rab 'byor byang chub sems dpa' sems dpa' chen po gang la la a zhes bya ba la sogs pa'i yi ge la
167a7(khri brgyad): mkhas par bya ba 'di shes pa de ni sgra gang la yang thogs par mi 'gyur zhing chos thams cad mnyam pa nyid kyis yang dag par sgrub par gyur te/ sgra shes pa la mkhas pa yang thob par 'gyur ro/ /rab 'byor byang chub sems dpa' sems dpa' chen po gang la la a zhes
167b1(khri brgyad): bya ba la sogs pa yi ge la 'jug pa'i phyag rgya a zhes bya ba la sogs pa yi ge'i phyag rgya'i tshig 'di dag thos la thos nas kyang mi dmigs pa'i tshul gyis nges par gyur pa'i sems kyi rgyun gyis 'dzin pa dang / 'chang ba dang / klog pa dang / kun chub par byed pa dang /
167b2(khri brgyad): gzhan dag la yang rgya cher ston pa de la ni phan yon nyi shu yod pa shes par bya'o/ /nyi shu gang zhe na/ dran pa dang ldan par 'gyur ba dang / blo gros dang ldan par 'gyur ba dang / rtogs pa dang ldan par 'gyur ba dang / blo dang ldan par 'gyur ba dang / brtan pa dang ldan par
167b3(khri brgyad): 'gyur ba dang / ngo tsha shes pa dang ldan par 'gyur ba dang / shes rab dang ldan par 'gyur ba dang / spobs pa dang ldan par 'gyur ba dang / gzungs kyi sgo 'di yang tshegs chung ngus 'thob cing / som nyi med la/ yid gnyis za bar mi 'gyur ba dang / gzhan dag
167b4(khri brgyad): las tshig 'jam po thos na yang rjes su chags par mi 'gyur la/ tshig rtsub po thos na yang zhe 'gras par mi 'gyur te/ mtho bar mi 'gyur/ dma' bar mi 'gyur zhing / tha mal par gnas par 'gyur ba dang / sgra la mkhas par 'gyur ba dang / phung po la
167b5(khri brgyad): mkhas par 'gyur ba dang / khams la mkhas par 'gyur ba dang / skye mched la mkhas par 'gyur ba dang / rten cing 'brel bar 'byung ba la mkhas par 'gyur ba dang / rgyu la mkhas par 'gyur ba dang / rkyen la mkhas par 'gyur ba dang / chos nyid la mkhas
167b6(khri brgyad): par 'gyur ba dang / dbang po mchog dang mchog ma yin pa shes pa la mkhas par 'gyur ba dang / pha rol gyi sems shes pa la mkhas pa dang / rdzu 'phrul bya ba shes pa la mkhas pa dang / lha'i rna ba shes pa la mkhas pa dang / sngon gyi gnas rjes su dran pa shes pa la
167b7(khri brgyad): mkhas pa dang / 'chi 'pho dang skye ba shes pa la mkhas pa dang / zag pa zad pa shes pa la mkhas pa dang / gnas dang gnas ma yin pa shes pa la mkhas pa dang / 'gro ba la mkhas pa dang / ldog pa la mkhas pa dang / spyod lam la mkhas par 'gyur ba ste/
168a1(khri brgyad): phan yon nyi shu po de dag 'thob par 'gyur ro/ /rab 'byor gzungs kyi sgo a zhes bya ba la sogs pa yi ge la 'jug pa de ni byang chub sems dpa' sems dpa' chen po'i theg pa chen po yin no/ /shes rab kyi pha rol tu phyin pa khri brgyad stong pa las gzungs
168a2(khri brgyad): kyi sgor 'jug pa'i le'u zhes bya ste/ bcu drug pa'o// //shes rab kyi pha rol tu phyin pa khri brgyad stong pa/ bam po bcu gsum pa/ rab 'byor khyod 'di skad du ji ltar byang chub sems dpa' sems dpa' chen po theg pa chen po la yang dag par
168a3(khri brgyad): zhugs pa yin zhes zer ba ni/ rab 'byor 'di la byang chub sems dpa' sems dpa' chen po pha rol tu phyin pa drug po la spyod pa ni/ sa nas sar 'phar te/ byang chub sems dpa' sems dpa' chen po pha rol tu phyin pa drug po dag la spyod pas sa nas sar ji ltar 'phar zhe na/
168a4(khri brgyad): 'di lta ste/ chos thams cad 'pho ba med pas so/ /de ci'i phyir zhe na/ chos gang yang 'ong ba'am/ 'gro ba'am 'pho ba'am/ nye bar 'pho ba med pa'i phyir ro/ /'on kyang chos thams cad kyis gang yin pa de la yang rlom sems su mi byed cing / mi sems la/
168a5(khri brgyad): sa yongs su sbyong bar yang byed de/ sa de yang yang dag par rjes su mi mthong ngo / /byang chub sems dpa' sems dpa' chen po'i sa yongs su sbyang ba gang zhe na/ rab 'byor byang chub sems dpa' sems dpa' chen po sa dang po rab tu dga' ba la gnas pas/
168a6(khri brgyad): sa yongs su sbyang ba bcu bya'o/ /bcu gang zhe na/ lhag pa'i bsam pa yongs su sbyang bar byas te/ de yang mi dmigs pa'i tshul gyis bya ba dang mtshan ma mi dmigs pa'i phyir/ phan pa bya ba'i dngos po yongs su sbyang ba dang / sems can mi dmigs pa'i phyir/
168a7(khri brgyad): sems can thams cad la sems mnyam pa yongs su sbyang ba dang / sbyin par bya ba dang / sbyin pa po dang / len pa po mi dmigs pa'i phyir gtong ba yongs su sbyang ba dang / de dag gis rlom sems su mi byed pa'i phyir/ dge ba'i bshes gnyen la bsten pa yongs su
168b1(khri brgyad): sbyang ba dang / chos thams cad mi dmigs pa'i phyir chos tshol ba yongs su sbyang ba dang / khyim mi dmigs pa'i phyir rgyun mi 'chad par mngon par 'byung ba yongs su sbyang ba dang / mtshan dang dpe byad bzang po'i mtshan ma mi dmigs pa'i phyir sangs rgyas kyi sku 'dod pa yongs
168b2(khri brgyad): su sbyang ba dang / chos kyi dbye ba mi dmigs pa'i phyir/ chos rnam par 'grel ba yongs su sbyang ba dang / chos kyi yod pa nyid mi dmigs pa'i phyir/ nga rgyal gyis khengs pa nges par gzhom pa yongs su sbyang ba dang / tshig mi dmigs pa'i phyir/ bden pa'i tshig yongs
168b3(khri brgyad): su sbyang ba ste/ rab 'byor byang chub sems dpa' sems dpa' chen po sa dang po la gnas pas yongs su sbyang ba bcu po 'di dag bya'o/ /rab 'byor gzhan yang byang chub sems dpa' sems dpa' chen po sa gnyis pa la gnas pas rtag tu chos brgyad yid la bya zhing de dag
168b4(khri brgyad): la nan tan bya'o/ /brgyad gang zhe na/ 'di lta ste/ tshul khrims yongs su dag pa dang byas pa gzo zhing byas pa tshor ba dang / bzod pa'i stobs la gnas pa dang / mchog tu dga' zhing dga' ba nyams su myang bar bya ba dang / sems can thams cad yongs su
168b5(khri brgyad): mi gtang ba dang / snying rje chen po mngon du bya ba dang / bla ma rnams la dad pas gus shing ston pa'i 'du shes kyis sri zhu che ba dang / pha rol tu phyin pa rnams brtson pas yongs su tshol ba ste/ rab 'byor byang chub sems dpa' sems dpa' chen po sa gnyis pa la gnas pas
168b6(khri brgyad): chos brgyad po de dag rtag tu yid la bya zhing de dag la nan tan bya'o/ /rab 'byor gzhan yang byang chub sems dpa' sems dpa' chen po sa gsum pa la gnas pas chos lnga la gnas par bya'o/ /lnga gang zhe na/ 'di lta ste/ mang du thos pas chog mi shes shing / de
168b7(khri brgyad): la yang yi ge la mngon par zhen par mi bya ba dang / zang zing med par chos kyi sbyin pa rnam par 'grel bar byed la/ des kyang rlom sems su mi byed pa dang sangs rgyas kyi zhing yongs su dag par bya ba'i dge ba'i rtsa ba bskyed cing / yongs su bsngo la des kyang rlom sems
169a1(khri brgyad): su mi byed pa dang / 'khor ba dpag tu med pas yongs su mi skyo zhing des kyang rlom sems su mi byed pa dang / ngo tsha shes pa dang / khrel yod pa la gnas shing / des kyang rlom sems su mi byed pa ste/ rab 'byor byang chub sems dpa' sems dpa' chen
169a2(khri brgyad): po sa gsum pa la gnas pas/ chos lnga po de dag la gnas par bya'o/ /rab 'byor gzhan yang byang chub sems dpa' sems dpa' chen pos bzhi pa la gnas pas/ chos bcu yang dag par blangs te gnas par bya zhing de yongs su spang bar mi bya'o/ /bcu gang zhe na/
169a3(khri brgyad): 'di lta ste/ dgon pa la gnas pa yongs su mi gtang ba dang / 'dod pa chung ba dang / chog shes pa dang / sbyangs pa'i yon tan dang / yo byad bsnyungs pa mi gtang ba dang / bslab pa yongs su mi gtang ba dang / 'dod pa'i yon tan la smad pa dang / mya ngan las 'das pa
169a4(khri brgyad): dang ldan pa'i sems bskyed pa dang / bdog pa thams cad yongs su gtang ba dang / sems mi 'dre ba dang / dngos po thams cad la mi blta ba ste/ rab 'byor byang chub sems dpa' sems dpa' chen po sa bzhi pa la gnas pas chos bcu po de dag yongs su gtang bar mi bya
169a5(khri brgyad): zhing yang dag par blangs te gnas par bya'o/ /rab 'byor gzhan yang byang chub sems dpa' sems dpa' chen po sa lnga pa la gnas pas chos bcu yongs su spang bar bya'o/ /bcu gang zhe na 'di lta ste/ khyim pa dang 'dris par byed pa yongs su spang bar bya zhing / dge
169a6(khri brgyad): slong dang / dge slong ma dang 'dris par byed pa yongs su spang bar bya ba dang / khyim la ser sna byed pa yongs su spang bar bya ba dang / 'du 'dzi'i gnas yongs su spang bar bya ba dang / gnod sems yongs su spang bar bya ba dang / bdag la stod pa yongs su spang bar
169a7(khri brgyad): bya zhing / gzhan la smod pa yongs su spang bar bya ba dang / mi dge ba bcu'i las kyi lam rnams yongs su spang bar bya ba dang / lhag pa'i nga rgyal dang / khengs pa yongs su spang bar bya ba dang / phyin ci log yongs su spang bar bya ba dang / the tshom yongs su spang bar bya ba
169b1(khri brgyad): dang / 'dod chags dang / zhe sdang dang / gti mug gi bag chags yongs su spang bar bya ba ste/ rab 'byor byang chub sems dpa' sems dpa' chen po sa lnga pa la gnas pas chos bcu po de dag yongs su spang bar bya'o/ /rab 'byor gzhan yang byang chub sems
169b2(khri brgyad): dpa' sems dpa' chen po sa drug pa la gnas pas/ chos drug yongs su rdzogs par bya ste/ drug gang zhe na/ 'di lta ste/ pha rol tu phyin pa drug yongs su rdzogs par bya'o/ /gzhan yang chos drug yongs su spang bar bya ste/ drug gang zhe na/ nyan thos kyi
169b3(khri brgyad): sems yongs su spang bar bya ba dang / rang sangs rgyas kyi sems yongs su spang bar bya ba dang / yongs su yi 'chad pa'i sems yongs su spang bar bya ba dang / slong ba mthong na sems zhum par mi bya ba dang / dngos po thams cad yongs su btang nas yid mi bde bar mi bya ba
169b4(khri brgyad): dang / slong ba bskrad par mi bya ba ste/ rab 'byor byang chub sems dpa' sems dpa' chen po sa drug pa la gnas pas/ chos drug po 'di dag yongs su spang bar bya'o/ /rab 'byor gzhan yang byang chub sems dpa' sems dpa' chen po sa bdun pa la gnas pas chos nyi
169b5(khri brgyad): shu mi bya'o/ /nyi shu gang zhe na/ 'di lta ste/ bdag tu 'dzin par mi bya ba dang / sems can du 'dzin pa dang / srog tu 'dzin pa dang / gang zag tu 'dzin pa dang / chad par 'dzin pa dang / rtag par 'dzin pa dang / mtshan ma'i 'du shes dang / rgyur lta ba dang /
169b6(khri brgyad): ming dang gzugs la mngon par zhen pa dang / phung po la mngon par zhen pa dang / khams la mngon par zhen pa dang / skye mched la mngon par zhen pa dang / khams gsum la mngon par zhen pa dang / khams gsum la lhag par zhen pa dang / khams gsum la
169b7(khri brgyad): chags pa dang / sangs rgyas su lta ba la rten cing mngon par zhen pa dang / chos su lta ba la rten cing mngon par zhen pa dang / dge 'dun du lta ba la rten cing mngon par zhen pa dang / tshul khrims su lta ba la rten cing mngon par zhen pa dang / chos rnams stong ngo zhes bya
170a1(khri brgyad): bas sgyid lug pa dang / stong pa nyid dang 'gal ba ste/ rab 'byor byang chub sems dpa' sems dpa' chen po sa bdun pa la gnas pas chos nyi shu po de dag mi bya'o/ /sa bdun pa la gnas pa des chos nyi shu yongs su rdzogs par bya ste/ nyi shu gang
170a2(khri brgyad): zhe na/ 'di lta ste/ stong pa nyid rtogs pa dang / mtshan ma med pa mngon sum du bya ba dang / smon pa med pa shes pa dang / 'khor gsum yongs su dag pa dang / sems can thams cad la snying brtse zhing snying rje ba dang / sems can de dag la brnyas par mi bya ba
170a3(khri brgyad): dang / chos thams cad la mnyam pa nyid du lta zhing de la yang mngon par zhen par mi bya ba dang / yang dag pa'i tshul rtogs shing des rlom sems su yang mi bya ba dang / mi skye bar bzod pa dang / mi skye ba shes pa dang / tshul gcig tu bstan pa dang / chos thams
170a4(khri brgyad): cad la rtog pa yang dag par gzhom pa dang / lta ba bzlog pa dang / nyon mongs pa bzlog pa dang / zhi gnas nges par sems pa dang / lhag mthong la mkhas pa'i sa dang / sems dul ba dang / sems zhi ba dang / shes pa thogs pa med pa dang / rjes su
170a5(khri brgyad): 'chags pa'i sam yin pa dang / zhing gang du 'dod par 'gro ba ste/ rab 'byor byang chub sems dpa' sems dpa' chen po sa bdun pa la gnas pas chos nyi shu po de dag yongs su rdzogs par bya'o/ /rab 'byor gzhan yang byang chub sems dpa' sems dpa'
170a6(khri brgyad): chen po sa brgyad pa la gnas pas/ chos bzhi yongs su rdzogs par bya ste/ bzhi gang zhe na/ 'di lta ste/ sems can thams cad kyi sems la 'jug pa dang / mngon par shes pas rnam par rtse ba dang / sangs rgyas kyi zhing la lta zhing / sangs rgyas kyi zhing ji
170a7(khri brgyad): ltar mthong ba de dag kyang yongs su bsgrub pa dang / sangs rgyas la bsnyen bkur bya zhing / sangs rgyas kyi sku la yang dag pa ji lta ba bzhin du brtag pa ste/ rab 'byor chos bzhi po de dag yongs su rdzogs par bya'o/ /rab 'byor gzhan yang byang chub sems dpa' sems
170b1(khri brgyad): dpa' chen po sa brgyad pa la gnas pas chos bzhi yongs su rdzogs par bya ste/ bzhi gang zhe na/ dbang po mchog dang mchog ma yin pa shes pa dang / sangs rgyas kyi zhing yongs su dag par bya ba dang / sgyu ma lta bu'i ting nge 'dzin la rgyun mi chad par snyoms par 'jug pa
170b2(khri brgyad): dang / ji lta ji lta bur sems can rnams kyi dge ba'i rtsa ba yongs su 'grub par 'gyur ba de lta de lta bu'i lus yongs su sgrub cing / bsams bzhin du srid pa nye bar len pa ste/ rab 'byor byang chub sems dpa' sems dpa' chen po sa brgyad pa la gnas pas chos bzhi
170b3(khri brgyad): po de dag yongs su rdzogs par bya'o/ /rab 'byor gzhan yang byang chub sems dpa' sems dpa' chen po sa dgu pa la gnas pas chos bcu gnyis yongs su rdzogs par bya ste/ bcu gnyis gang zhe na/ 'di lta ste/ smon lam mtha' yas pa yongs su bzung ba ste/
170b4(khri brgyad): de smon lam ji lta ji lta bu 'debs pa de lta de lta bur 'grub par 'gyur ba dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po'i skad shes pa khong du chud pa dang / spobs pa'i klung khong
170b5(khri brgyad): du chud pa dang / mngal du 'jug pa phun sum tshogs pa dang / rigs phun sum tshogs pa dang / cho rigs phun sum tshogs pa dang / rus phun sum tshogs pa dang / 'khor phun sum tshogs pa dang / skye ba phun sum tshogs pa dang / mngon par 'byung ba phun
170b6(khri brgyad): sum tshogs pa dang / byang chub kyi shing gi bkod pa phun sum tshogs pa dang / yon tan thams cad yongs su rdzogs pa phun sum tshogs pa ste/ rab 'byor byang chub sems dpa' sems dpa' chen po sa dgu pa la gnas pas chos bcu gnyis po de dag yongs su rdzogs
170b7(khri brgyad): par bya'o/ /rab 'byor byang chub sems dpa' sems dpa' chen po sa bcu pa la gnas pa ni de bzhin gshegs pa nyid ces bya'o/ /de skad ces bka' stsal nas/ bcom ldan 'das la tshe dang ldan pa rab 'byor gyis 'di skad ces gsol to/ /bcom ldan
171a1(khri brgyad): 'das byang chub sems dpa' sems dpa' chen po sa dang po la gnas pa'i lhag pa'i bsam pa yongs su sbyang bar bgyi ba gang lags/ bcom ldan 'das kyis bka' stsal pa/ rnam pa thams cad mkhyen pa nyid dang ldan pa'i yid la bya ba dag gis
171a2(khri brgyad): dge ba'i rtsa ba thams cad yang dag par sgrub pa gang yin pa ste/ rab 'byor de ni byang chub sems dpa' sems dpa' chen po'i lhag pa'i bsam pa yongs su sbyang ba yin no/ /de la sems can thams cad la sems mnyam pa yongs su sbyang ba gang zhe na/ rnam pa
171a3(khri brgyad): thams cad mkhyen pa nyid dang ldan pa'i yid la bya ba dag gis tshad med pa bzhi po byams pa dang / snying rje dang / dga' ba dang / btang snyoms mngon par sgrub pa gang yin pa ste/ de ni sems can thams cad la sems mnyam pa yongs su sbyang ba zhes bya'o/ /de
171a4(khri brgyad): la byang chub sems dpa' sems dpa' chen po'i gtong ba yongs su sbyang ba gang zhe na/ sems can thams cad la rnam par rtog pa med par sbyin pa sbyin pa ste/ de ni gtong ba yongs su sbyang ba zhes bya'o/ /de la byang chub sems dpa' sems dpa' chen po'i dge ba'i
171a5(khri brgyad): bshes gnyen la bsten pa yongs su sbyang ba gang zhe na/ de la byang chub sems dpa' sems dpa' chen po'i dge ba'i bshes gnyen dag ni gang dag rnam pa thams cad mkhyen pa nyid la yang dag par 'dzud cing 'jog la rab tu 'god par byed pa'i dge ba'i bshes gnyen de
171a6(khri brgyad): dag la bsten pa dang / bsnyen bkur byed pa dang / sri zhu byed pa ste/ de ni byang chub sems dpa' sems dpa' chen po'i dge ba'i bshes gnyen la bsten pa yongs su sbyang ba yin no/ /de la byang chub sems dpa' sems dpa' chen po'i chos tshol ba yongs su sbyang
171a7(khri brgyad): ba gang zhe na/ rnam pa thams cad mkhyen pa nyid dang ldan pa'i sems kyis chos tshol bar byed la/ nyan thos dang / rang sangs rgyas kyi sar yang mi lhung ba gang yin pa ste/ de ni byang chub sems dpa' sems dpa' chen po'i chos tshol ba yongs su sbyang ba yin no/ /
171b1(khri brgyad): de la byang chub sems dpa' sems dpa' chen po'i rgyun mi 'chad par mngon par 'byung ba yongs su sbyang ba gang zhe na/ tshe rabs thams cad du 'dre ba med par mngon par 'byung zhing / de bzhin gshegs pa'i bstan pa la yang rab tu 'byung la/ su yang de'i bar
171b2(khri brgyad): chad byed par mi 'gyur ba gang yin pa ste/ de ni byang chub sems dpa' sems dpa' chen po'i rgyun mi 'chad par mngon par 'byung ba yongs su sbyang ba yin no/ /de la byang chub sems dpa' sems dpa' chen po'i sangs rgyas kyi sku 'dod pa yongs su sbyang ba gang zhe
171b3(khri brgyad): na/ sangs rgyas kyi sku mthong na/ rnam pa thams cad mkhyen pa nyid thob kyi bar du nams kyang sangs rgyas yid la byed pa dang 'bral bar mi 'gyur ba gang yin pa ste/ rab 'byor de ni byang chub sems dpa' sems dpa' chen po'i sangs rgyas kyi sku 'dod pa yongs su sbyang ba
171b4(khri brgyad): yin no/ /de la byang chub sems dpa' sems dpa' chen po'i chos rnam par 'grel pa yongs su sbyang ba gang zhe na/ byang chub sems dpa' sems dpa' chen po de bzhin gshegs pa mngon sum du bzhugs kyang rung mya ngan las 'das kyang rung sems can rnams la
171b5(khri brgyad): chos ston te/ tshangs par spyod pa thog mar dge ba/ bar du dge ba/ tha mar dge ba/ don bzang po/ tshig 'bru bzang po/ ma 'dres pa/ yongs su rdzogs pa/ yongs su dag pa/ yongs su byang ba 'di lta ste/ mdo'i sde dang / dbyangs kyis bsnyad
171b6(khri brgyad): pa'i sde dang / lung bstan pa'i sde dang / tshigs su bcad pa'i sde dang / ched du brjod pa'i sde dang / gleng gzhi'i sde dang / de ltar byung ba'i sde dang / skyes pa rabs kyi sde dang / shin tu rgyas pa'i sde dang / rmad du byung ba'i chos kyi sde dang / rtogs pa brjod pa'i
171b7(khri brgyad): sde dang / gtan la bab par bstan pa'i sde yang dag par ston pa gang yin pa ste/ de ni byang chub sems dpa' sems dpa' chen po'i chos rnam par 'grel ba yongs su sbyang ba yin no/ /de la byang chub sems dpa' sems dpa' chen po'i nga rgyal gyis khengs pa
172a1(khri brgyad): nges par gzhom pa yongs su sbyang ba gang zhe na/ nga rgyal gyis khengs pa gzhom pa gang gis nams kyang rigs dma' ba rnams su skye bar mi 'gyur ba ste/ de ni byang chub sems dpa' sems dpa' chen po'i nga rgyal gyis khengs pa nges par gzhom pa
172a2(khri brgyad): yongs su sbyang ba yin no/ /de la byang chub sems dpa' sems dpa' chen po'i bden pa'i tshig yongs su sbyang ba gang zhe na/ 'di lta ste/ ji skad smras pa de bzhin du byed pa ste/ de ni byang chub sems dpa' sems dpa' chen po'i bden pa'i tshig yongs su sbyang ba
172a3(khri brgyad): yin no/ /rab 'byor bcu po de dag ni byang chub sems dpa' sems dpa' chen po sa dang po la gnas pas yongs su sbyang bar bya ba yin no/ /de la byang chub sems dpa' sems dpa' chen po'i tshul khrims yongs su dag pa gang zhe na/ 'di lta ste/ nyan
172a4(khri brgyad): thos dang / rang sangs rgyas kyi sems dang / gzhan yang 'chal pa'i tshul khrims su byed pa/ byang chub la bar chad byed pa'i chos gang yin pa de dag yid la mi byed pa ste/ de ni byang chub sems dpa' sems dpa' chen po'i tshul khrims yongs su dag pa yin no/ /
172a5(khri brgyad): de la byang chub sems dpa' sems dpa' chen po'i byas pa gzo zhing byas pa tshor ba gang zhe na/ byang chub sems dpa' sems dpa' chen po byang chub sems dpa'i spyad pa spyod pa na/ phan chung ngu zhig byas na yang 'khor ba'i mtha'i bar du chud mi gzon na/ chen po lta
172a6(khri brgyad): ci smos te/ de ni byang chub sems dpa' sems dpa' chen po'i byas pa gzo zhing byas pa tshor ba yin no/ /de la byang chub sems dpa' sems dpa' chen po'i bzod pa'i stobs la gnas pa gang zhe na/ gang sems can thams cad la gnod sems med cing rnam
172a7(khri brgyad): par 'tshe ba'i sems med pa ste/ de ni byang chub sems dpa' sems dpa' chen po'i bzod pa'i stobs la gnas pa yin no/ /de la byang chub sems dpa' sems dpa' chen po'i mchog tu dga' zhing dga' ba nyams su myang bar bya ba gang zhe na/ 'di lta ste/
172b1(khri brgyad): theg pa gsum po dag la sems can yongs su smin par byed pa ste/ de ni byang chub sems dpa' sems dpa' chen po'i mchog tu dga' zhing dga' ba nyams su myang bar bya ba yin no/ /de la byang chub sems dpa' sems dpa' chen po'i sems can thams cad yongs
172b2(khri brgyad): su mi gtang ba gang zhe na/ 'di lta ste/ sems can thams cad yongs su skyob pa ste/ de ni byang chub sems dpa' sems dpa' chen po'i sems can thams cad yongs su mi gtang ba yin no/ /de la byang chub sems dpa' sems dpa' chen po'i snying rje chen
172b3(khri brgyad): po mngon du bya ba gang zhe na/ gang byang chub sems dpa' sems dpa' chen po byang chub sems dpa'i spyad pa spyod pa na/ 'di snyam du sems te/ sems can re re'i don gyi phyir yang bdag bskal pa chen po gang gA'i klung gi bye ma snyed du sems can dmyal ba dag
172b4(khri brgyad): tu 'dug la/ sems can de sangs rgyas kyi ye shes la ma bzhag gi bar du der gcad pa dang / gshag pa dang / brdung ba dang / btso ba dang / bsreg pa dag kyang nyams su myang bar bya'o snyam ste/ de bzhin du sems can thams cad kyi phyir mngon par spro zhing
172b5(khri brgyad): yongs su mi skyo ba'i bar du ste/ de ni byang chub sems dpa' sems dpa' chen po'i snying rje chen po mngon du bya ba zhes bya'o/ /de la byang chub sems dpa' sems dpa' chen po'i bla ma rnams la dad pas gus shing sri zhu che ba gang zhe na/ 'di lta ste/ bla ma rnams
172b6(khri brgyad): la ston pa'i 'du shes 'jog pa ste/ de ni byang chub sems dpa' sems dpa' chen po'i bla ma la dad pas gus shing sri zhu che ba zhes bya'o/ /de la byang chub sems dpa' sems dpa' chen po'i pha rol tu phyin pa rnams brtson pas tshol ba gang zhe na/ 'di lta ste/
172b7(khri brgyad): sems can thams cad yongs su smin par bya ba'i phyir las gzhan mi byed par pha rol tu phyin pa rnams yongs su tshol ba ste/ de ni byang chub sems dpa' sems dpa' chen po'i pha rol tu phyin pa rnams brtson pas tshol ba zhes bya'o/ /de la byang chub sems dpa'
173a1(khri brgyad): sems dpa' chen po'i mang du thos pas chog mi shes pa gang zhe na/ 'di lta ste/ sangs rgyas bcom ldan 'das rnams kyis 'jig rten gyi khams 'di 'am/ phyogs bcu khor yug gi 'jig rten gyi khams kyi bar dag tu gang ci gsungs pa de thams
173a2(khri brgyad): cad gzung bar bya'o snyam du chog mi shes pa gang yin pa ste/ de ni byang chub sems dpa' sems dpa' chen po'i mang du thos pas chog mi shes pa yin no/ /de la byang chub sems dpa' sems dpa' chen po'i zang zing med par chos kyi sbyin pa rnam par 'grel bar byed pa
173a3(khri brgyad): gang zhe na/ byang chub sems dpa' sems dpa' chen po chos ston kyang chos kyi sbyin pa'i dge ba'i rtsa ba des tha na byang chub la yang re ba med pa ste/ de ni byang chub sems dpa' sems dpa' chen po'i zang zing med par chos kyi sbyin pa rnam par 'grel bar byed pa yin no/ /de
173a4(khri brgyad): la byang chub sems dpa' sems dpa' chen po'i sangs rgyas kyi zhing yongs su dag par bya ba'i dge ba'i rtsa ba bskyed cing yongs su bsngo ba gang zhe na/ dge ba'i rtsa ba gang dang gang dag gis sangs rgyas kyi zhing yongs su dag par byed pa bdag dang gzhan gyi sangs rgyas kyi zhing yongs
173a5(khri brgyad): su dag par byed pa'i dge ba'i rtsa ba de dag yongs su sgrub pa ste/ de ni byang chub sems dpa' sems dpa' chen po'i sangs rgyas kyi zhing yongs su dag par bya ba'i dge ba'i rtsa ba bskyed cing yongs su bsngo ba yin no/ /de la byang chub sems dpa' sems dpa' chen po'i 'khor
173a6(khri brgyad): ba dpag tu med pas yongs su mi skyo ba gang zhe na/ 'di lta ste/ dge ba'i rtsa bas nye bar brtan pa ste/ dge ba'i rtsa ba gang dag gis nye bar brtan na/ sems can rnams kyang yongs su smin par byed cing / sangs rgyas kyi zhing yang yongs su dag par byed la/ sangs
173a7(khri brgyad): rgyas kyi chos thams cad dang / rnam pa thams cad mkhyen pa nyid yongs su rdzogs par gyur gyi bar du nams kyang skyo bar mi 'gyur ba ste/ de ni byang chub sems dpa' sems dpa' chen po'i 'khor ba dpag tu med pas yongs su mi skyo ba yin no/ /de la byang chub
173b1(khri brgyad): sems dpa' sems dpa' chen po'i ngo tsha shes pa dang / khrel yod pa la gnas pa gang zhe na/ nyan thos dang / rang sangs rgyas kyi sems la smod pa ste/ de ni byang chub sems dpa' sems dpa' chen po'i ngo tsha shes pa dang / khrel yod pa la gnas pa yin
173b2(khri brgyad): no/ /de la byang chub sems dpa' sems dpa' chen po'i dgon pa la gnas pa yongs su mi gtong ba gang zhe na/ nyan thos dang / rang sangs rgyas kyi sa las shin tu 'da' ba gang yin pa ste/ de ni byang chub sems dpa' sems dpa' chen po'i dgon pa la
173b3(khri brgyad): gnas pa yongs su mi gtong ba yin no/ /de la byang chub sems dpa' sems dpa' chen po'i 'dod pa chung ba gang zhe na/ byang chub sems dpa' sems dpa' chen pos byang chub kyang mi 'dod pa gang yin pa ste/ de ni byang chub sems dpa' sems dpa'
173b4(khri brgyad): chen po'i 'dod pa chung ba yin no/ /de la byang chub sems dpa' sems dpa' chen po'i chog shes pa gang zhe na/ rnam pa thams cad mkhyen pa nyid thob kyang rlom sems su mi byed pa gang yin pa ste/ de ni byang chub sems dpa' sems dpa' chen po'i chog shes
173b5(khri brgyad): pa yin no/ /de la byang chub sems dpa' sems dpa' chen po'i sbyangs pa'i yon tan dang / yo byad bsnyungs pa mi gtang ba gang zhe na/ 'di lta ste/ chos zab mo dag la nges par sems pa'i bzod pa gang yin pa ste/ de ni byang chub sems dpa' sems
173b6(khri brgyad): dpa' chen po'i sbyangs pa'i yon tan dang / yo byad bsnyungs pa mi gtong ba yin no/ /de la byang chub sems dpa' sems dpa' chen po'i bslab pa yongs su mi gtong ba gang zhe na/ gang la bslab pa thams cad rgyu ba med pa ste/ de ni byang chub sems dpa' sems
173b7(khri brgyad): dpa' chen po'i bslab pa yongs su mi gtong ba yin no/ /de la byang chub sems dpa' sems dpa' chen po'i 'dod pa'i yon tan la smad pa gang zhe na/ 'dod pa la sems mi bskyed pa gang yin pa ste/ de ni byang chub sems dpa' sems dpa' chen po'i 'dod pa'i
174a1(khri brgyad): yon tan la smad pa yin no/ /de la byang chub sems dpa' sems dpa' chen po'i mya ngan las 'das pa dang ldan pa'i sems bskyed pa gang zhe na/ 'di lta ste/ gang chos thams cad la mngon par 'du byed pa med pa ste/ de ni byang chub sems dpa'
174a2(khri brgyad): sems dpa' chen po'i mya ngan las 'das pa dang ldan pa'i sems bskyed pa yin no/ /de la byang chub sems dpa' sems dpa' chen po'i bdog pa thams cad yongs su gtang ba gang zhe na/ nang dang phyi rol gyi chos rnams 'dzin par mi byed pa gang yin pa ste/ de ni byang chub
174a3(khri brgyad): sems dpa' sems dpa' chen po'i bdog pa thams cad yongs su gtang ba yin no/ /de la byang chub sems dpa' sems dpa' chen po'i sems mi 'dre ba gang zhe na/ gang rnam par shes pa gnas pa rnams la de'i sems mi sbyor ba ste/ de ni byang chub sems dpa'
174a4(khri brgyad): sems dpa' chen po'i sems mi 'dre ba yin no/ /de la byang chub sems dpa' sems dpa' chen po'i dngos po thams cad la mi blta ba gang zhe na/ dngos po thams cad yid la mi byed pa gang yin pa ste/ de ni byang chub sems dpa' sems dpa' chen po'i dngos po
174a5(khri brgyad): thams cad la mi blta ba ma yin no/ /de la byang chub sems dpa' sems dpa' chen po'i khyim pa dang 'dris par byed pa yongs su spang ba gang zhe na/ 'di lta ste/ sangs rgyas kyi zhing nas sangs rgyas kyi zhing du 'gro zhing brdzus te skye ba dang / mgo bregs shing ngur smrig
174a6(khri brgyad): gyon pa ste/ de ni byang chub sems dpa' sems dpa' chen po'i khyim pa dang 'dris par byed pa yongs su spang ba yin no/ /de la byang chub sems dpa' sems dpa' chen po'i dge slong dang / dge slong ma dang 'dris par byed pa yongs su spang ba gang zhe na/ dge slong
174a7(khri brgyad): dang / dge slong ma rnams dang se go la gtogs pa srid du yang lhan cig mi gnas shing de dag med na yang yongs su yi 'chad par mi 'gyur ba gang yin pa ste/ de ni byang chub sems dpa' sems dpa' chen po'i dge slong dang / dge slong ma dang 'dris par byed pa
174b1(khri brgyad): yongs su spang ba yin no/ /de la byang chub sems dpa' sems dpa' chen po'i khyim la ser sna byed pa yongs su spang ba gang zhe na/ rab 'byor 'di la byang chub sems dpa' sems dpa' chen pos 'di ltar sems bskyed par bya ste/ bdag gis sems can
174b2(khri brgyad): thams cad la bde ba'i yo byad sbyar bar bya na/ sems can 'di dag ni rang gi bsod nams kyis bde bar gyur pa yin gyis/ 'di la bdag gis ser sna'i sems bskyed par mi bya'o zhes bya ba ste/ de ltar byang chub sems dpa' sems dpa' chen pos khyim la ser sna
174b3(khri brgyad): byed pa yongs su spang bar bya'o/ /de la byang chub sems dpa' sems dpa' chen pos 'du 'dzi'i gnas yongs su spang bar bya ba ji lta bu zhe na/ byang chub sems dpa' sems dpa' chen po 'du 'dzi'i gnas gang du gnas na/ nyan thos dang / rang sangs rgyas
174b4(khri brgyad): yod pa'am/ de dang ldan pa'i gtam gyi gleng ldang bar 'gyur ba'am/ de dang ldan pa'i sems bskyed pa bskyed par 'gyur ba der byang chub sems dpa' sems dpa' chen po gnas par mi bya ba ste/ de ni byang chub sems dpa' sems dpa' chen po'i 'du 'dzi'i
174b5(khri brgyad): gnas yongs su spang ba yin no/ /de la byang chub sems dpa' sems dpa' chen pos gnod sems yongs su spang bar bya ba ji lta bu yin zhe na/ gang gnod sems dang / rnam par 'tshe ba'i sems kyi skabs mi 'byed pa dang / 'thab pa'i sems dang / rtsod pa'i
174b6(khri brgyad): sems kyi skabs mi 'byed pa ste/ de ni byang chub sems dpa' sems dpa' chen po'i gnod sems yongs su spang ba yin no/ /de la byang chub sems dpa' sems dpa' chen po'i bdag la stod pa yongs su spang ba gang zhe na/ gang nang gi chos rnams yang dag
174b7(khri brgyad): par rjes su mi mthong ba ste/ de ni byang chub sems dpa' sems dpa' chen po'i bdag la stod pa yongs su spang ba yin no/ /de la byang chub sems dpa' sems dpa' chen po'i gzhan la smod pa yongs su spang ba gang zhe na/ 'di lta ste phyi rol gyi chos rnams yang
175a1(khri brgyad): dag par rjes su mi mthong ba ste/ de ni byang chub sems dpa' sems dpa' chen po'i gzhan la smod pa yongs su spang ba yin no/ /de la byang chub sems dpa' sems dpa' chen po'i mi dge ba bcu'i las kyi lam rnams yongs su spang bar bya ba ji lta bu zhe
175a2(khri brgyad): na/ 'di ltar 'di dag ni bde 'gro la yang bar du gcod par byed na/ 'phags pa'i lam lta la ci smos shing / byang chub lta la ci smos pa ste/ de ltar byang chub sems dpa' sems dpa' chen pos mi dge ba bcu'i las kyi lam rnams yongs su spang bar bya'o/ /de
175a3(khri brgyad): la byang chub sems dpa' sems dpa' chen po'i lhag pa'i nga rgyal yongs su spang bar bya ba ji lta bu zhe na/ 'di ltar des chos ci yang yang dag par rjes su mi mthong na/ gang gis lhag par rlom sems su byed pa'i lhag pa lta ga la yod ces de ltar lhag pa'i nga rgyal
175a4(khri brgyad): spang bar bya'o/ /de la byang chub sems dpa' sems dpa' chen pos ji ltar khengs pa yongs su spang bar bya zhe na/ 'di ltar gang la de'i khengs pa skye bar 'gyur ba'i dngos po de yang dag par rjes su mi mthong ba ste/ de ltar byang chub sems dpa' sems dpa'
175a5(khri brgyad): chen pos khengs pa yongs su spang bar bya'o/ /de la byang chub sems dpa' sems dpa' chen pos phyin ci log yongs su spang bar bya ba ji lta bu zhe na/ dngos po rnams mi dmigs pa'i phyir te/ de ltar byang chub sems dpa' sems dpa' chen pos phyin ci log
175a6(khri brgyad): yongs su spang bar bya'o/ /de la byang chub sems dpa' sems dpa' chen pos 'dod chags dang / zhe sdang dang / gti mug gi bag chags yongs su spang bar bya ba ji lta bu zhe na/ 'di ltar 'dod chags dang / zhe sdang dang / gti mug rnams kyi dngos po yang
175a7(khri brgyad): dag par rjes su mi mthong ba ste/ de ltar byang chub sems dpa' sems dpa' chen pos 'dod chags dang / zhe sdang dang / gti mug gi bag chags yongs su spang bar bya'o/ /de la byang chub sems dpa' sems dpa' chen pos sa drug pa la chos drug yongs su
175b1(khri brgyad): rdzogs par bya ba gang zhe na/ 'di lta ste/ pha rol tu phyin pa drug ste/ sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang /
175b2(khri brgyad): shes rab kyi pha rol tu phyin pa ste/ pha rol tu phyin pa drug po de dag yongs su rdzogs par bya'o/ /sangs rgyas bcom ldan 'das rnams dang / nyan thos rnams dang / rang sangs rgyas rnams kyang pha rol tu phyin pa drug po 'di dag la gnas nas/ shes bya'i rgya mtsho
175b3(khri brgyad): rnam pa lnga'i pha rol tu phyin par gyur to/ /phyin to/ /phyin par 'gyur ro/ /lnga gang zhe na/ 'di lta ste/ 'das pa dang / ma 'ongs pa dang / da ltar byung ba dang / brjod du med pa dang / 'dus ma byas pa ste/ de ltar byang chub sems dpa' sems dpa'
175b4(khri brgyad): chen pos pha rol tu phyin pa drug po rnams yongs su rdzogs par bya'o/ /de la byang chub sems dpa' sems dpa' chen pos ji ltar yang nyan thos kyi sems yongs su spang bar bya ste/ de ci'i phyir zhe na/ 'di ltar de ni byang chub kyi lam ma yin pa'i phyir ro/ /rang sangs
175b5(khri brgyad): rgyas kyi sems yongs su spang bar bya ste/ de ci'i phyir zhe na/ 'di ltar de ni byang chub kyi lam ma yin pa'i phyir ro/ /yongs su yi 'chad pa'i sems yongs su spang bar bya ste/ de ci'i phyir zhe na/ 'di ltar de ni byang chub kyi lam ma yin pa'i phyir ro/ /slong ba mthong na sems
175b6(khri brgyad): zhum par mi bya'o/ /de ci'i phyir zhe na/ 'di ltar de ni byang chub kyi lam ma yin pa'i phyir ro/ /dngos po thams cad yongs su btang nas/ yid mi bde bar mi bya'o/ /de ci'i phyir zhe na/ 'di ltar de ni byang chub kyi lam ma yin pa'i phyir ro/ /sems dang po bskyed phyin
175b7(khri brgyad): chad rtag tu sbyin pa sbyin par bya zhing / sems gsog tu mi bya ste/ chos drug po de dag yongs su spang bar bya'o/ /de la byang chub sems dpa' sems dpa' chen pos ji ltar yang bdag tu 'dzin par mi bya ste/ 'di ltar yang bdag gtan med pa'i phyir ro/ /sems
176a1(khri brgyad): can du 'dzin pa dang / srog tu 'dzin pa dang / gang zag tu 'dzin pa la yang de bzhin du sbyar te/ de ci'i phyir zhe na/ 'di ltar de dag gtan med pa'i phyir ro/ /de la byang chub sems dpa' sems dpa' chen pos ji ltar yang chad par 'dzin par mi bya'o/ /
176a2(khri brgyad): de ci'i phyir zhe na/ 'di ltar chos thams cad gtan ma skyes pas/ chos gang yang chad pa med pa'i phyir ro/ /de la byang chub sems dpa' sems dpa' chen pos ji ltar yang rtag par 'dzin par mi bya ste/ 'di ltar chos gang mi skye ba de rtag pa dang chad par mi 'gyur ba'i phyir
176a3(khri brgyad): ro/ /de la byang chub sems dpa' sems dpa' chen pos ji ltar yang mtshan ma'i 'du shes mi bya ste/ 'di ltar kun nas nyon mongs pa gtan med pa'i phyir ro/ /de la byang chub sems dpa' sems dpa' chen pos ji ltar yang rgyur blta bar mi bya'o/ /de ci'i phyir zhe
176a4(khri brgyad): na/ 'di ltar des lta ba de yang dag par rjes su mi mthong ba'i phyir ro/ /de la byang chub sems dpa' sems dpa' chen pos ji ltar yang ming dang gzugs la mngon par zhen par mi bya'o/ /de ci'i phyir zhe na/ 'di ltar dngos po de mi dmigs pa'i phyir te/ de ltar
176a5(khri brgyad): byang chub sems dpa' sems dpa' chen pos ming dang gzugs la mngon par zhen par mi bya'o/ /de bzhin du phung po dang / khams dang / skye mched rnams la mngon par zhen par mi bya'o/ /de ci'i phyir zhe na/ 'di ltar chos de dag rang bzhin gyis med pa'i phyir te/
176a6(khri brgyad): de ltar phung po dang / khams dang / skye mched la mngon par zhen par mi bya'o/ /de la byang chub sems dpa' sems dpa' chen pos ji ltar yang khams gsum la mngon par zhen par mi bya'o/ /de ci'i phyir zhe na/ 'di ltar de rang bzhin med pa'i phyir te/ de ltar
176a7(khri brgyad): khams gsum la mngon par zhen par mi bya'o/ /de la byang chub sems dpa' sems dpa' chen pos ji ltar yang khams gsum la lhag par zhen par mi bya'o/ /de ci'i phyir zhe na/ 'di ltar dngos po de med cing mi dmigs pa'i phyir te/ de ltar byang chub sems
176b1(khri brgyad): dpa' sems dpa' chen pos khams gsum la lhag par zhen par mi bya'o/ /de la byang chub sems dpa' sems dpa' chen pos ji ltar yang khams gsum la chags par mi bya'o/ /de ci'i phyir zhe na/ 'di ltar ngo bo nyid med pa'i phyir te/ de ltar byang chub sems
176b2(khri brgyad): dpa' sems dpa' chen pos khams gsum la chags par mi bya'o/ /de la byang chub sems dpa' sems dpa' chen pos ji ltar yang sangs rgyas su lta ba la brten par mi bya'o/ /de ci'i phyir zhe na/ 'di ltar sangs rgyas su lta ba la brten pas sangs rgyas mthong
176b3(khri brgyad): bar mi 'gyur te/ de ltar byang chub sems dpa' sems dpa' chen pos sangs rgyas su lta ba la brten par mi bya'o/ /de la byang chub sems dpa' sems dpa' chen pos ji ltar yang chos su lta ba la brten par mi bya'o/ /de ci'i phyir zhe na/ 'di ltar chos su lta ba la
176b4(khri brgyad): brten pas chos mthong bar mi 'gyur te/ de ltar byang chub sems dpa' sems dpa' chen pos chos su lta ba la brten par mi bya'o/ /de la byang chub sems dpa' sems dpa' chen pos ji ltar yang dge 'dun du lta ba la brten par mi bya'o/ /de ci'i phyir zhe na/ 'di
176b5(khri brgyad): ltar dge 'dun du lta ba la brten pas dge 'dun mthong bar mi 'gyur te/ de ltar byang chub sems dpa' sems dpa' chen pos dge 'dun du lta ba la brten par mi bya'o/ /de la byang chub sems dpa' sems dpa' chen pos ji ltar yang tshul khrims su lta ba la mngon par
176b6(khri brgyad): zhen par mi bya'o/ /de ci'i phyir zhe na/ 'di ltar tshul khrims su lta ba la brten pas tshul khrims yongs su dag par mi 'gyur te/ de ltar byang chub sems dpa' sems dpa' chen pos tshul khrims su lta ba la mngon par zhen par mi bya'o/ /de la byang chub sems
176b7(khri brgyad): dpa' sems dpa' chen pos ji ltar yang chos rnams stong ngo zhes bya bas sgyid lug par mi bya ste/ 'di ltar chos thams cad ni rang gi mtshan nyid kyis stong gi/ stong pa nyid kyis stong pa ni ma yin pa'i phyir te/ de ltar byang chub sems dpa' sems dpa' chen pos chos
177a1(khri brgyad): rnams stong ngo zhes bya bas sgyid lug par mi bya'o/ /de la byang chub sems dpa' sems dpa' chen pos ji ltar yang stong pa nyid dang 'gal bar mi bya ste/ 'di ltar rang gi mtshan nyid kyis stong pa nyid stong pas stong pa nyid ni stong pa nyid dang 'gal bar mi byed pa'i phyir
177a2(khri brgyad): te/ de ltar byang chub sems dpa' sems dpa' chen pos stong pa nyid dang 'gal bar mi bya'o/ /de la byang chub sems dpa' sems dpa' chen pos ji ltar yang stong pa nyid rtogs par bya ste/ 'di ltar stong pa nyid kyis stong pa nyid stong gi /stong pa nyid la stong pa nyid rtogs
177a3(khri brgyad): par mi byed pa'i phyir te/ de ltar byang chub sems dpa' sems dpa' chen pos stong pa nyid rtogs par bya'o/ /de la byang chub sems dpa' sems dpa' chen po'i mtshan ma med pa mngon sum du bya ba gang zhe na/ 'di lta ste/ chos thams cad yid la mi byed pa'o/ /de
177a4(khri brgyad): la byang chub sems dpa' sems dpa' chen po'i smon pa med pa shes pa gang zhe na/ gang khams gsum pa'i sems can thams cad la mi gnas pa'o/ /de la byang chub sems dpa' sems dpa' chen po'i 'khor gsum yongs su dag pa gang zhe na/ 'di lta ste/
177a5(khri brgyad): dge ba bcu'i las kyi lam yongs su rdzogs pa'o/ /de la byang chub sems dpa' sems dpa' chen po'i sems can thams cad la snying brtse zhing snying rje ba yongs su rdzogs pa gang zhe na/ 'di lta ste/ snying rje chen po thob pa'o/ /de la byang chub sems dpa' sems
177a6(khri brgyad): dpa' chen pos ji ltar sems can thams cad la brnyas par mi bya zhe na/ 'di lta ste/ sems can gyi zhing yongs su dag pa'i phyir ro/ /de la byang chub sems dpa' sems dpa' chen po'i chos thams cad la mnyam pa nyid du lta ba gang zhe na/ 'di lta ste/ chos
177a7(khri brgyad): thams cad la bsnan pa med pa dang / dbri ba med pa'i phyir ro/ /de la byang chub sems dpa' sems dpa' chen po'i yang dag pa'i tshul rtogs pa gang zhe na/ gang chos thams cad rab tu rtogs pa med pa'o/ /de la byang chub sems dpa' sems dpa' chen po'i mi
177b1(khri brgyad): skye bar bzod pa gang zhe na/ gang chos thams cad skye ba med pa dang / 'gag pa med pa dang / mngon par 'du bya ba med par bzod pa ste/ de ni mi skye ba'i bzod pa'o/ /de la byang chub sems dpa' sems dpa' chen po'i mi skye ba shes pa gang zhe na/ gang
177b2(khri brgyad): ming dang gzugs mi skye ba shes pa ste/ de ni byang chub sems dpa' sems dpa' chen po'i mi skye ba shes pa'o/ /de la byang chub sems dpa' sems dpa' chen po'i tshul gcig tu bstan pa gang zhe na/ gang chos gnyis su kun tu spyod pa med pa nyid de/ de ni tshul
177b3(khri brgyad): gcig tu bstan pa'o/ /de la byang chub sems dpa' sems dpa' chen po'i rtog pa yang dag par gzhom pa gang zhe na/ gang chos thams cad la rtog pa med pa'o/ /de la byang chub sems dpa' sems dpa' chen po'i lta ba bzlog pa gang zhe na/ gang nyan thos dang rang
177b4(khri brgyad): sangs rgyas kyi lta ba thams cad zlog pa'o/ /de la byang chub sems dpa' sems dpa' chen po'i nyon mongs pa bzlog pa gang zhe na/ gang bag chags dang / mtshams sbyor ba dang / nyon mongs pa thams cad 'dor ba'o/ /de la byang chub sems dpa' sems
177b5(khri brgyad): dpa' chen po'i zhi gnas dang lhag mthong gi sa gang zhe na/ 'di lta ste/ rnam pa thams cad mkhyen pa nyid kyi ye shes so/ /de la byang chub sems dpa' sems dpa' chen po'i sems dul ba gang zhe na/ gang khams gsum la mngon par dga' ba med pa'o/ /
177b6(khri brgyad): de la byang chub sems dpa' sems dpa' chen po'i sems zhi ba gang zhe na/ gang dbang po drug po dag nas rab tu mi 'phro ba'o/ /de la byang chub sems dpa' sems dpa' chen po'i shes pa thogs pa med pa gang zhe na/ gang sangs rgyas kyi spyan thob pa'o/ /de la
177b7(khri brgyad): byang chub sems dpa' sems dpa' chen po'i rjes su 'chags pa la mi 'jug pa'i shes pa gang zhe na/ skye mched drug la btang snyoms su 'jog pa'o/ /de la byang chub sems dpa' sems dpa' chen po'i zhing gang du 'dod par 'gro ba gang zhe na/ 'khor gyi dkyil
178a1(khri brgyad): 'khor de dang der lus ston pa'o/ /de la byang chub sems dpa' sems dpa' chen po'i sems can thams cad kyi sems la 'jug pa gang zhe na/ gang sems gcig gis sems can thams cad kyi sems dang sems las byung ba rnams shes pa'o/ /
178a2(khri brgyad): de la byang chub sems dpa' sems dpa' chen po'i mngon par shes pas rnam par rtse ba gang zhe na/ sangs rgyas blta ba'i phyir/ mngon par shes pa gang dag gis rnam par rtse zhing / sangs rgyas kyi zhing nas sangs rgyas kyi zhing du 'gro la/ sangs rgyas kyi 'du shes kyang mi
178a3(khri brgyad): bskyed pa'o/ /de la byang chub sems dpa' sems dpa' chen po'i sangs rgyas kyi zhing la lta ba gang zhe na/ gang sangs rgyas kyi zhing gcig nas kyang ma g.yos la/ sangs rgyas kyi zhing thams cad na yang snang zhing de sangs rgyas kyi zhing gi 'du shes kyang mi bskyed pa'o/ /
178a4(khri brgyad): de la byang chub sems dpa' sems dpa' chen po'i sangs rgyas kyi zhing ji ltar mthong ba de dag yongs su sgrub pa gang zhe na/ stong gsum gyi stong chen po'i 'jig rten gyi khams kyi dbang phyug 'khor los sgyur ba'i sa la gnas nas/ sems can yongs su smin par bya ba'i phyir 'jig
178a5(khri brgyad): rten gyi khams de thams cad yongs su gtong zhing / des rlom sems su yang mi byed pa'o/ /de la byang chub sems dpa' sems dpa' chen po'i sangs rgyas la bsnyen bkur byed pa gang zhe na/ sems can thams cad la phan gdags pa'i phyir gang chos la bsnyen
178a6(khri brgyad): bkur byed pa'o/ /de la byang chub sems dpa' sems dpa' chen po'i sangs rgyas kyi sku la yang dag pa ji lta ba bzhin du brtag pa gang zhe na/ chos kyi sku la yang dag pa ji lta ba bzhin du rtog pa'o/ /de la byang chub sems dpa' sems dpa' chen po'i dbang po mchog
178a7(khri brgyad): dang mchog ma yin pa shes pa gang zhe na/ stobs bcu la gnas nas/ sems can thams cad kyi dbang po yongs su rdzogs par shes pa'o/ /de la byang chub sems dpa' sems dpa' chen po'i sangs rgyas kyi zhing yongs su dag par bya ba gang zhe na/ mi dmigs pa'i
178b1(khri brgyad): tshul gyis sems can thams cad kyi sems yongs su dag par byed pa'o/ /de la byang chub sems dpa' sems dpa' chen po'i sgyu ma lta bu'i ting nge 'dzin gang zhe na/ byang chub sems dpa' sems dpa' chen po'i ting nge 'dzin gang la gnas nas/ bya ba thams cad
178b2(khri brgyad): byed la de'i sems chos gang la yang mi 'jug pa'o/ /de la byang chub sems dpa' sems dpa' chen po rgyun mi 'chad par snyoms par 'jug pa gang zhe na/ gang byang chub sems dpa' sems dpa' chen po'i rnam par smin pa las byung ba'i ting nge 'dzin to/ /de la ji ltar
178b3(khri brgyad): byang chub sems dpa' sems dpa' chen po ji lta ji lta bur sems can rnams kyi dge ba'i rtsa ba yongs su 'grub par 'gyur ba de lta de lta bu'i lus yongs su sgrub ce na/ 'di la byang chub sems dpa' sems dpa' chen pos ji lta ji lta bur sems can yongs su smin par 'gyur
178b4(khri brgyad): ba de lta de lta bu'i lus bsams bzhin du yongs su 'dzin pa'o/ /de la byang chub sems dpa' sems dpa' chen po ji ltar bsams bzhin du srid pa nye bar len ce na/ 'di lta ste/ sems can yongs su smin par bya ba'i phyir ro/ /de la byang chub sems dpa'
178b5(khri brgyad): sems dpa' chen pos smon lam ji lta ji lta bur 'debs pa de lta de lta bur 'grub par 'gyur ba ji lta bu zhe na/ 'di la byang chub sems dpa' sems dpa' chen pos pha rol tu phyin pa drug po dag yongs su rdzogs par byas pas smon lam ji lta ji lta bur 'debs pa de lta
178b6(khri brgyad): de lta bur 'grub par 'gyur ro/ /de la byang chub sems dpa' sems dpa' chen pos lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po'i skad shes pa khong du chud pa ji lta bu zhe na/ 'di lta
178b7(khri brgyad): ste/ nges pa'i tshig so so yang dag par rig pa'o/ /de la byang chub sems dpa' sems dpa' chen pos spobs pa'i klung khong du chud pa ji lta bu zhe na/ 'di lta ste/ spobs pa so so yang dag par rig pa'o/ /de la byang chub sems dpa' sems dpa' chen po'i
179a1(khri brgyad): mngal du 'jug pa phun sum tshogs pa gang zhe na/ 'di la byang chub sems dpa' sems dpa' chen po tshe rabs thams cad du rdzus shing skye ba ste/ de ni byang chub sems dpa' sems dpa' chen po'i mngal du 'jug pa phun sum tshogs pa yin no/ /
179a2(khri brgyad): de la byang chub sems dpa' sems dpa' chen po'i rigs phun sum tshogs pa gang zhe na/ byang chub sems dpa' sems dpa' chen po rigs chen po dag tu skye ba ste/ de ni byang chub sems dpa' sems dpa' chen po'i rigs phun sum tshogs pa yin no/ /de la byang chub
179a3(khri brgyad): sems dpa' sems dpa' chen po'i cho rigs phun sum tshogs pa gang zhe na/ byang chub sems dpa' sems dpa' chen po rgyal rigs shing sA la chen po lta bu dag dang / bram ze'i rigs shing sA la chen po lta bu dag tu skye ba ste/ de ni byang chub sems dpa' sems
179a4(khri brgyad): dpa' chen po'i cho rigs phun sum tshogs pa yin no/ /de la byang chub sems dpa' sems dpa' chen po'i rus phun sum tshogs pa gang zhe na/ rigs gang las sngon gyi byang chub sems dpa' sems dpa' chen po dag byung bar gyur pa ste/ de ni byang chub sems dpa'
179a5(khri brgyad): sems dpa' chen po'i rus phun sum tshogs pa yin no/ /de la byang chub sems dpa' sems dpa' chen po'i 'khor phun sum tshogs pa gang zhe na/ 'di lta ste/ sems can rnams byang chub tu bkod nas/ byang chub sems dpa'i 'khor nyid dang ldan pa ste/ de ni
179a6(khri brgyad): byang chub sems dpa' sems dpa' chen po'i 'khor phun sum tshogs pa yin no/ /de la byang chub sems dpa' sems dpa' chen po'i skye ba phun sum tshogs pa gang zhe na/ skyes ma thag tu 'jig rten gyi khams thams cad snang bas khyab par 'gyur zhing / de dag kyang
179a7(khri brgyad): rnam pa drug tu g.yo bar 'gyur ba ste/ de ni byang chub sems dpa' sems dpa' chen po'i skye ba phun sum tshogs pa yin no/ /de la byang chub sems dpa' sems dpa' chen po'i mngon par 'byung ba phun sum tshogs pa gang zhe na/ byang chub sems dpa' sems dpa' chen
179b1(khri brgyad): po sems can bye ba khrag khrig phrag 'bum phrag du ma dag dang / khyim nas rab tu 'byung zhing mngon par 'byung la/ sems can de dag kyang theg pa gsum po dag la nges par 'gyur ba ste/ de ni byang chub sems dpa' sems dpa' chen po'i mngon par 'byung ba phun sum
179b2(khri brgyad): tshogs pa yin no/ /de la byang chub sems dpa' sems dpa' chen po'i byang chub kyi shing gi bkod pa phun sum tshogs pa gang zhe na/ byang chub kyi shing gi rtsa ba ni/ gser las grub pa/ sdong po ni bai dUr+ya las grub pa/ yal ga dang / lo ma dang 'dab ma rnams ni
179b3(khri brgyad): rin po che sna bdun las grub pa yin la/ yal ga dang / lo ma dang / 'dab ma de dag gis phyogs bcu'i 'jig rten gyi khams mtha' yas pa'i bar dag tu snang bas khyab par byed pa ste/ de ni byang chub sems dpa' sems dpa' chen po'i byang chub kyi shing gi bkod pa
179b4(khri brgyad): phun sum tshogs pa yin no/ /de la byang chub sems dpa' sems dpa' chen po'i yon tan thams cad yongs su rdzogs pa phun sum tshogs pa gang zhe na/ byang chub sems dpa' sems dpa' chen po'i sems can yongs su smin par byas pas/ sangs rgyas kyi zhing
179b5(khri brgyad): yongs su dag pa ste/ de ni byang chub sems dpa' sems dpa' chen po'i yon tan thams cad yongs su rdzogs pa phun sum tshogs pa yin no/ /de la byang chub sems dpa' sems dpa' chen po sa bcu pa la gnas pa ji ltar na de bzhin gshegs pa nyid ces bya zhe na/ byang
179b6(khri brgyad): chub sems dpa' sems dpa' chen po gang gi tshe pha rol tu phyin pa bcu po dag yongs su rdzogs par gyur pa dang / sangs rgyas kyi chos ma 'dres pa brgyad dang / rnam pa thams cad mkhyen pa nyid kyi ye shes kyi bar dag yongs su rdzogs par gyur pa dang / bag chags dang /
179b7(khri brgyad): mtshams sbyor ba dang / nyon mongs pa thams cad spangs pa dang / sangs rgyas kyi chos thams cad yongs su rdzogs par gyur pa'i phyir te/ rab 'byor de ltar na byang chub sems dpa' sems dpa' chen po sa bcu pa la gnas pa ni de bzhin gshegs pa nyid ces bya'o/ /rab
180a1(khri brgyad): 'byor de la byang chub sems dpa' sems dpa' chen po'i sa bcu po dag gang zhe na/ rab 'byor 'di la byang chub sems dpa' sems dpa' chen po thabs la mkhas pa pha rol tu phyin pa drug po thams cad la spyod pa byang chub kyi phyogs kyi chos sum cu rtsa bdun
180a2(khri brgyad): po dag la bslabs pa/ sangs rgyas kyi chos ma 'dres pa brgyad kyi bar dag la spyod pa ni dkar po rnam par mthong ba'i sa las yang dag par 'da' zhing / rigs kyi sa dang / brgyad pa'i sa dang / mthong ba'i sa dang / bsrabs pa'i sa dang / 'dod chags dang
180a3(khri brgyad): bral ba'i sa dang / byas pa rtogs pa can gyi sa dang / rang sangs rgyas kyi sa dang byang chub sems dpa'i sa ste/ rab 'byor byang chub sems dpa' sems dpa' chen po ni sa dgu po 'di dag las 'das nas/ sangs rgyas kyi sa la gnas par 'gyur te/ rab 'byor de
180a4(khri brgyad): dag ni byang chub sems dpa' sems dpa' chen po'i sa bcu yin no/ /rab 'byor de ltar na byang chub sems dpa' sems dpa' chen po ni theg pa chen po la yang dag par zhugs pa yin no/ /shes rab kyi pha rol tu phyin pa khri brgyad stong pa las/ sa yongs su sbyang ba'i
180a5(khri brgyad): le'u zhes bya ste bcu bdun pa'o/ / //rab 'byor gang khyod 'di skad du theg pa de gang nas nges par 'byung bar 'gyur zhes zer ba ni khams gsum nas nges par 'byung bar 'gyur zhing / rnam pa thams cad mkhyen pa nyid ga la ba der gnas par
180a6(khri brgyad): 'gyur te/ de yang gnyis su med pa'i tshul gyis gnas par 'gyur ro/ /de ci'i phyir zhe na/ rab 'byor 'di ltar theg pa chen po gang yin pa dang / rnam pa thams cad mkhyen pa nyid gang yin pa'i chos 'di gnyis ni ldan pa yang ma yin mi ldan pa yang ma yin te/ gzugs
180a7(khri brgyad): med pa/ bstan du med pa/ thogs pa med pa ste/ 'di ltar mtshan nyid med par mtshan nyid gcig pa'o/ /de ci'i phyir zhe na/ rab 'byor mtshan nyid med pa'i chos la ni nges par 'byung ba'am/ nges par 'byung bar 'gyur ba'am/ nges par 'byung bar gyur pa med pa'i
180b1(khri brgyad): phyir ro/ /rab 'byor mtshan nyid med pa'i chos rnams la nges par 'byung bar 'dod pa gang yin pa de ni de bzhin nyid la nges par 'byung bar 'dod du zad do/ /rab 'byor de bzhin du mtshan nyid med pa'i chos rnams la nges par 'byung bar 'dod pa gang yin pa de ni yang dag
180b2(khri brgyad): pa'i mtha' dang / bsam gyis mi khyab pa'i dbyings dang / spong ba'i dbyings dang / 'dod chags dang bral ba'i dbyings dang / 'gog pa'i dbyings la nges par 'byung bar 'dod du zad do/ /de ci'i phyir zhe na/ rab 'byor de bzhin nyid kyi ngo bo nyid ni khams
180b3(khri brgyad): gsum nas nges par 'byung bar mi 'gyur ba'i phyir ro/ /de ci'i phyir zhe na/ de bzhin nyid ni de bzhin nyid kyi ngo bo nyid kyis stong pa'i phyir ro/ /'gog pa'i dbyings kyi bar du yang de bzhin du sbyar ro/ /rab 'byor mtshan nyid med pa'i chos rnams la nges par 'byung bar
180b4(khri brgyad): 'dod pa gang yin pa de ni gzugs kyi stong pa nyid la nges par 'byung bar 'dod du zad do/ /rab 'byor mtshan nyid med pa'i chos rnams la nges par 'byung bar 'dod pa gang yin pa de ni tshor ba dang / 'du shes dang / 'du byed rnams dang / rnam par shes pa'i stong pa nyid la
180b5(khri brgyad): nges par 'byung bar 'dod du zad do/ /de ci'i phyir zhe na/ rab 'byor gzugs kyi stong pa nyid ni khams gsum nas nges par 'byung bar mi 'gyur zhing / rnam pa thams cad mkhyen pa nyid la gnas par mi 'gyur ba'i phyir ro/ /tshor ba'i stong pa nyid dang / 'du shes kyi stong
180b6(khri brgyad): pa nyid dang / 'du byed kyi stong pa nyid dang / rnam par shes pa'i stong pa nyid ni khams gsum nas nges par 'byung bar mi 'gyur zhing / rnam pa thams cad mkhyen pa nyid la gnas par mi 'gyur ba'i phyir ro/ /de ci'i phyir zhe na/ rab 'byor 'di ltar gzugs ni gzugs
180b7(khri brgyad): kyis stong / tshor ba dang / 'du shes dang / 'du byed rnams dang / rnam par shes pa ni rnam par shes pas stong pa'i phyir ro/ /rab 'byor mtshan nyid med pa'i chos rnams la nges par 'byung bar 'dod pa gang yin pa de ni mig gi stong pa nyid la nges par 'byung bar 'dod du
181a1(khri brgyad): zad do/ /rab 'byor mtshan nyid med pa'i chos rnams la nges par 'byung bar 'dod pa gang yin pa de ni rna ba dang / sna dang / lce dang / lus dang / yid kyi stong pa nyid la nges par 'byung bar 'dod du zad do/ /rab 'byor de bzhin du mtshan nyid med pa'i
181a2(khri brgyad): chos rnams la nges par 'byung bar 'dod pa gang yin pa de ni gzugs kyi stong pa nyid dang / sgra dang / dri dang / ro dang / reg bya dang / chos kyi stong pa nyid dang / mig gi rnam par shes pa'i stong pa nyid dang / rna ba dang / sna dang / lce dang / lus dang / yid kyi
181a3(khri brgyad): rnam par shes pa stong pa nyid dang / mig gi 'dus te reg pa'i stong pa nyid dang / rna ba dang / sna dang / lce dang / lus dang / yid kyi 'dus te reg pa'i stong pa nyid dang / mig gi 'dus te reg pa las byung ba'i tshor ba'i stong pa nyid dang / rna ba dang / sna dang / lce dang /
181a4(khri brgyad): lus dang / yid kyi 'dus te reg pa las byung ba'i tshor ba stong pa nyid la nges par 'byung bar 'dod du zad do/ /de ci'i phyir zhe na/ rab 'byor mig gi stong pa nyid ni khams gsum nas nges par 'byung bar mi 'gyur zhing / rnam pa thams cad mkhyen pa nyid la gnas par mi
181a5(khri brgyad): 'gyur ba'i phyir ro/ /de bzhin du sbyar te/ yid kyi 'dus te reg pa las byung ba'i tshor ba'i stong pa nyid kyi bar ni khams gsum nas nges par 'byung bar mi 'gyur zhing / rnam pa thams cad mkhyen pa nyid la gnas par mi 'gyur ba'i phyir ro/ /de ci'i phyir zhe na/ rab 'byor
181a6(khri brgyad): 'di ltar mig ni mig gis stong pa'i phyir ro/ /de bzhin du sbyar te/ yid kyi 'dus te reg pa las byung ba'i tshor ba'i bar dag kyang / yid kyi 'dus te reg pa las byung ba'i tshor bas stong pa'i phyir ro/ /rab 'byor mtshan nyid med pa'i chos rnams la nges par 'byung bar
181a7(khri brgyad): 'dod pa gang yin pa de ni rmi lam la nges par 'byung bar 'dod du zad do/ /rab 'byor de bzhin du mtshan nyid med pa'i chos rnams la nges par 'byung bar 'dod pa gang yin pa de ni sgyu ma dang / smig rgyu dang / brag ca dang / mig yor dang / de bzhin gshegs pas
181b1(khri brgyad): sprul pa la nges par 'byung bar 'dod du zad do/ /de ci'i phyir zhe na/ rab 'byor rmi lam gyi rang bzhin ni khams gsum nas nges par 'byung bar mi 'gyur zhing / rnam pa thams cad mkhyen pa nyid la gnas par mi 'gyur ba dang / rab 'byor de bzhin du sgyu ma'i rang bzhin dang /
181b2(khri brgyad): smig rgyu dang / brag ca dang / mig yor dang / de bzhin gshegs pas sprul pa'i rang bzhin ni khams gsum nas nges par 'byung bar mi 'gyur zhing / rnam pa thams cad mkhyen pa nyid la gnas par mi 'gyur ba'i phyir ro/ /de ci'i phyir zhe na/ rab 'byor 'di ltar rmi
181b3(khri brgyad): lam gyi rang bzhin ni rmi lam gyi rang bzhin gyis stong pa dang / sgyu ma'i rang bzhin ni sgyu ma'i rang bzhin gyis stong pa dang / smig rgyu'i rang bzhin ni smig rgyu'i rang bzhin gyis stong pa dang / brag ca'i rang bzhin ni brag ca'i rang bzhin gyis stong pa dang / mig yor gyi rang
181b4(khri brgyad): bzhin ni mig yor gyi rang bzhin gyis stong pa dang / de bzhin gshegs pas sprul pa'i rang bzhin ni de bzhin gshegs pas sprul pa'i rang bzhin gyis stong pa'i phyir ro/ /rab 'byor mtshan nyid med pa'i chos rnams la nges par 'byung bar 'dod pa gang yin pa de ni sbyin pa'i
181b5(khri brgyad): pha rol tu phyin pa la nges par 'byung bar 'dod du zad do/ /rab 'byor de bzhin du mtshan nyid med pa'i chos rnams la nges par 'byung bar 'dod pa gang yin pa de ni tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam
181b6(khri brgyad): gtan gyi pha rol tu phyin pa dang / shes rab kyi pha rol tu phyin pa la nges par 'byung bar 'dod du zad do/ /de ci'i phyir zhe na/ rab 'byor sbyin pa'i pha rol tu phyin pa'i rang bzhin ni khams gsum nas nges par 'byung bar mi 'gyur zhing rnam pa thams cad mkhyen pa nyid la gnas par
181b7(khri brgyad): mi 'gyur ba dang / de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa'i rang bzhin ni khams gsum nas nges par 'byung
182a1(khri brgyad): bar mi 'gyur zhing / rnam pa thams cad mkhyen pa nyid la gnas par mi 'gyur ba'i phyir ro/ /de ci'i phyir zhe na/ rab 'byor 'di ltar sbyin pa'i pha rol tu phyin pa'i rang bzhin ni sbyin pa'i pha rol tu phyin pa'i rang bzhin gyis stong pa dang / de bzhin du sbyar te/
182a2(khri brgyad): tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa'i rang bzhin ni shes rab kyi pha rol tu phyin pa'i rang bzhin gyis stong pa'i phyir ro/ /
182a3(khri brgyad): rab 'byor mtshan nyid med pa'i chos rnams la nges par 'byung bar 'dod pa gang yin pa de ni nang stong pa nyid la nges par 'byung bar 'dod du zad do/ /rab 'byor mtshan nyid med pa'i chos rnams la nges par 'byung bar 'dod pa gang yin pa de ni dngos po med pa'i ngo bo nyid stong pa nyid kyi bar
182a4(khri brgyad): dag la nges par 'byung bar 'dod du zad do/ /de ci'i phyir zhe na/ rab 'byor 'di ltar nang stong pa nyid kyi rang bzhin dang / dngos po med pa'i ngo bo nyid stong pa nyid kyi bar gyi rang bzhin ni khams gsum nas nges par 'byung bar mi 'gyur zhing / rnam pa thams cad mkhyen pa nyid
182a5(khri brgyad): la gnas par mi 'gyur ba'i phyir ro/ /de ci'i phyir zhe na/ rab 'byor 'di ltar nang stong pa nyid kyi rang bzhin ni nang stong pa nyid kyi rang bzhin gyis stong pa dang / dngos po med pa'i ngo bo nyid stong pa nyid kyi bar gyi rang bzhin ni dngos po med pa'i ngo bo nyid stong pa nyid kyi rang bzhin gyis
182a6(khri brgyad): stong pa'i phyir ro/ /rab 'byor mtshan nyid med pa'i chos rnams la nges par 'byung bar 'dod pa gang yin pa de ni dran pa nye bar gzhag pa rnams la nges par 'byung bar 'dod du zad do/ /de ci'i phyir zhe na/ rab 'byor 'di ltar dran pa nye bar gzhag pa rnams kyi rang bzhin ni
182a7(khri brgyad): khams gsum nas nges par 'byung bar mi 'gyur zhing / rnam pa thams cad mkhyen pa nyid la gnas par mi 'gyur ba'i phyir ro/ /de ci'i phyir zhe na/ rab 'byor 'di ltar dran pa nye bar gzhag pa rnams kyi rang bzhin ni dran pa nye bar gzhag pa rnams kyi rang bzhin gyis stong
182b1(khri brgyad): pa'i phyir ro/ /rab 'byor de bzhin du mtshan nyid med pa'i chos rnams la nges par 'byung bar 'dod pa gang yin pa de ni yang dag pa'i spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang /
182b2(khri brgyad): lam la nges par 'byung bar 'dod du zad do/ /de ci'i phyir zhe na/ rab 'byor 'di ltar lam gyi bar gyi rang bzhin gang yin pa de ni khams gsum nas nges par 'byung bar mi 'gyur zhing / rnam pa thams cad mkhyen pa nyid la gnas par mi 'gyur ba'i phyir ro/ /de ci'i phyir zhe na/
182b3(khri brgyad): rab 'byor lam ni lam gyis stong pa'i phyir ro/ /rab 'byor de bzhin du mtshan nyid med pa'i chos rnams la nges par 'byung bar 'dod pa gang yin pa de ni stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa
182b4(khri brgyad): brgyad la nges par 'byung bar 'dod du zad do/ /de ci'i phyir zhe na/ rab 'byor 'di ltar sangs rgyas kyi chos rnams kyi rang bzhin gang yin pa de ni khams gsum nas nges par 'byung bar mi 'gyur zhing / rnam pa thams cad mkhyen pa nyid la gnas par mi 'gyur ba'i phyir
182b5(khri brgyad): ro/ /de ci'i phyir zhe na/ rab 'byor 'di ltar sangs rgyas kyi chos rnams ni sangs rgyas kyi chos rnams kyis stong pa'i phyir ro/ /rab 'byor mtshan nyid med pa'i chos rnams la nges par 'byung bar 'dod pa gang yin pa de ni dgra bcom pa la nges par 'byung bar 'dod du zad do/ /
182b6(khri brgyad): rab 'byor de bzhin du mtshan nyid med pa'i chos rnams la nges par 'byung bar 'dod pa gang yin pa de dag ni rang sangs rgyas dang / byang chub sems dpa' dang / de bzhin gshegs pa dgra bcom pa yang dag par rdzogs pa'i sangs rgyas la nges par 'byung bar 'dod du zad do/ /
182b7(khri brgyad): de ci'i phyir zhe na/ rab 'byor 'di ltar dgra bcom pa'i rang bzhin gang yin pa dang / rang sangs rgyas kyi rang bzhin gang yin pa dang / byang chub sems dpa'i rang bzhin gang yin pa dang / de bzhin gshegs pa dgra bcom pa yang dag par rdzogs pa'i sangs rgyas kyi rang
183a1(khri brgyad): bzhin gang yin pa de ni khams gsum nas nges par 'byung bar mi 'gyur zhing / rnam pa thams cad mkhyen pa nyid la gnas par mi 'gyur ba'i phyir ro/ /de ci'i phyir zhe na/ rab 'byor 'di ltar dgra bcom pa'i rang bzhin ni dgra bcom pa'i rang
183a2(khri brgyad): bzhin gyis stong / rang sangs rgyas kyi rang bzhin ni rang sangs rgyas kyi rang bzhin gyis stong / byang chub sems dpa'i rang bzhin ni byang chub sems dpa'i rang bzhin gyis stong / de bzhin gshegs pa'i rang bzhin ni de bzhin gshegs pa'i rang bzhin gyis stong pa'i
183a3(khri brgyad): phyir ro/ /rab 'byor mtshan nyid med pa'i chos rnams la nges par 'byung bar 'dod pa gang yin pa de ni rgyun du zhugs pa'i 'bras bu la nges par 'byung bar 'dod du zad do/ /rab 'byor de bzhin du mtshan nyid med pa'i chos rnams la nges par 'byung bar 'dod pa gang yin pa de ni
183a4(khri brgyad): lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dang / lam gyi rnam pa shes pa nyid dang / rnam pa thams cad mkhyen pa nyid du nges par 'byung bar 'dod du zad do/ /de ci'i phyir zhe na/ rab 'byor 'di
183a5(khri brgyad): ltar rgyun du zhugs pa'i 'bras bu'i rang bzhin gang yin pa de ni khams gsum nas nges par 'byung bar mi 'gyur zhing / rnam pa thams cad mkhyen pa nyid la gnas par mi 'gyur ba dang / de bzhin du lan cig phyir 'ong ba'i 'bras bu dang / phyir mi 'ong ba'i 'bras bu dang /
183a6(khri brgyad): dgra bcom pa nyid dang / rang byang chub dang / lam gyi rnam pa shes pa nyid dang / rnam pa thams cad mkhyen pa nyid kyi rang bzhin gang yin pa de ni khams gsum nas nges par 'byung bar mi 'gyur zhing / rnam pa thams cad mkhyen pa nyid la gnas par mi 'gyur ba'i
183a7(khri brgyad): phyir ro/ /de ci'i phyir zhe na/ rab 'byor 'di ltar rgyun du zhugs pa'i 'bras bu ni/ rgyun du zhugs pa'i 'bras bus stong pa dang / de bzhin du lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dang /
183b1(khri brgyad): lam gyi rnam pa shes pa nyid dang / rnam pa thams cad mkhyen pa nyid ni rnam pa thams cad mkhyen pa nyid kyis stong pa'i phyir ro/ /rab 'byor mtshan nyid med pa'i chos rnams la nges par 'byung bar 'dod pa gang yin pa de ni ming las nges par 'byung bar 'dod du zad do/ /
183b2(khri brgyad): rab 'byor de bzhin du mtshan nyid med pa'i chos rnams la nges par 'byung bar 'dod pa gang yin pa de ni mtshan ma dang brda dang / tha snyad dang / gdags pa la nges par 'byung bar 'dod du zad do/ /de ci'i phyir zhe na/ rab 'byor 'di ltar gdags pa'i rang bzhin ni khams
183b3(khri brgyad): gsum nas nges par 'byung bar mi 'gyur zhing / rnam pa thams cad mkhyen pa nyid la gnas par mi 'gyur ba'i phyir ro/ /de ci'i phyir zhe na/ rab 'byor 'di ltar gdags pa ni gdags pa'i rang bzhin gyis stong pa'i phyir ro/ /rab 'byor mtshan nyid med pa'i chos rnams
183b4(khri brgyad): la nges par 'byung bar 'dod pa gang yin pa de ni skye ba med pa la nges par 'byung bar 'dod du zad do/ /rab 'byor mtshan nyid med pa'i chos rnams la nges par 'byung bar 'dod pa gang yin pa de ni 'gag pa med pa dang / kun nas nyon mongs pa med pa dang / rnam par byang
183b5(khri brgyad): ba med pa dang / mngon par 'du byed pa med pa la nges par 'byung bar 'dod du zad do/ /de ci'i phyir zhe na/ rab 'byor 'di ltar mngon par 'du byed pa med pa'i rang bzhin gang yin pa de ni khams gsum nas nges par 'byung bar mi 'gyur zhing / rnam pa thams cad
183b6(khri brgyad): mkhyen pa nyid la gnas par mi 'gyur ba'i phyir ro/ /de ci'i phyir zhe na/ rab 'byor 'di ltar mngon par 'du byed pa med pa ni/ mngon par 'du byed pa med pas stong pa'i phyir ro/ /rab 'byor de ltar na theg pa chen po de ni khams gsum nas nges par 'byung bar mi 'gyur zhing /
183b7(khri brgyad): rnam pa thams cad mkhyen pa nyid la gnas par mi 'gyur te/ theg pa de ni bskyod du med pa yin no// //shes rab kyi pha rol tu phyin pa khri brgyad stong pa/ bam po bcu bzhi pa/ rab 'byor gang khyod 'di skad du theg pa de gang du gnas par 'gyur
184a1(khri brgyad): zhes zer ba ni theg pa de gang du yang gnas par 'gyur ba med do/ /de ci'i phyir zhe na/ 'di ltar chos thams cad gnas pa med pa'i phyir ro/ /rab 'byor 'on kyang theg pa de ni mi gnas pa'i tshul gyis gnas par 'gyur ro/ /rab 'byor 'di lta ste dper
184a2(khri brgyad): na/ de bzhin nyid ni gnas pa yang ma yin mi gnas pa yang ma yin no/ /rab 'byor de bzhin du theg pa chen po de yang gnas pa yang ma yin mi gnas pa yang ma yin no/ /rab 'byor 'di lta ste dper na/ yang dag pa'i mtha' dang / bsam gyis mi khyab pa'i
184a3(khri brgyad): dbyings ni gnas pa yang ma yin mi gnas pa yang ma yin no/ /rab 'byor de bzhin du theg pa chen po de yang gnas pa yang ma yin mi gnas pa yang ma yin no/ /de ci'i phyir zhe na/ rab 'byor de bzhin nyid kyi rang bzhin ni gnas pa'am mi gnas pa ma yin zhing /
184a4(khri brgyad): yang dag pa'i mtha'i rang bzhin dang / bsam gyis mi khyab pa'i dbyings kyi rang bzhin ni gnas pa'am mi gnas pa ma yin pa'i phyir ro/ /de ci'i phyir zhe na/ 'di ltar de bzhin nyid kyi rang bzhin ni de bzhin nyid kyi rang bzhin gyis stong pa dang / de bzhin du yang dag
184a5(khri brgyad): pa'i mtha'i rang bzhin ni yang dag pa'i mtha'i rang bzhin gyis stong pa dang / bsam gyis mi khyab pa'i dbyings kyi rang bzhin ni bsam gyis mi khyab pa'i dbyings kyi rang bzhin gyis stong pa'i phyir ro/ /rab 'byor 'di lta ste dper na/ nam mkha'i khams ni gnas
184a6(khri brgyad): pa yang ma yin mi gnas pa yang ma yin no/ /rab 'byor de bzhin du theg pa chen po de yang gnas pa yang ma yin mi gnas pa yang ma yin no/ /rab 'byor 'di lta ste dper na/ spong ba'i dbyings dang / 'dod chags dang bral ba'i dbyings dang / 'gog
184a7(khri brgyad): pa'i dbyings ni gnas pa yang ma yin mi gnas pa yang ma yin no/ /rab 'byor de bzhin du theg pa chen po de yang gnas pa yang ma yin mi gnas pa yang ma yin no/ /de ci'i phyir zhe na/ rab 'byor nam mkha'i khams kyi rang bzhin ni gnas pa'am mi gnas pa
184b1(khri brgyad): ma yin pa dang / spong ba'i dbyings kyi rang bzhin dang / 'dod chags dang bral ba'i dbyings kyi rang bzhin dang / 'gog pa'i dbyings kyi rang bzhin ni gnas pa'am mi gnas pa ma yin pa'i phyir ro/ /de ci'i phyir zhe na/ 'di ltar nam mkha'i khams kyi rang bzhin ni nam
184b2(khri brgyad): mkha'i khams kyi rang bzhin gyis stong pa dang / spong ba'i dbyings kyi rang bzhin ni spong ba'i dbyings kyi rang bzhin gyis stong pa dang / 'dod chags dang bral ba'i dbyings kyi rang bzhin ni 'dod chags dang bral ba'i dbyings kyi rang bzhin gyis stong pa dang / 'gog pa'i
184b3(khri brgyad): dbyings kyi rang bzhin ni 'gog pa'i dbyings kyi rang bzhin gyis stong pa'i phyir ro/ /rab 'byor 'di lta ste dper na/ gzugs kyi stong pa nyid ni gnas pa yang ma yin mi gnas pa yang ma yin no/ /rab 'byor de bzhin du theg pa chen po de yang gnas pa yang ma yin
184b4(khri brgyad): mi gnas pa yang ma yin no/ /rab 'byor 'di lta ste dper na/ tshor ba'i stong pa nyid dang / 'du shes kyi stong pa nyid dang / 'du byed rnams kyi stong pa nyid dang / rnam par shes pa'i stong pa nyid ni gnas pa yang ma yin mi gnas pa yang ma yin no/ /rab
184b5(khri brgyad): 'byor de bzhin du theg pa chen po de yang gnas pa yang ma yin mi gnas pa yang ma yin no/ /de ci'i phyir zhe na/ rab 'byor gzugs kyi rang bzhin ni gnas pa'am mi gnas pa ma yin pa dang / rnam par shes pa'i rang bzhin gyi bar du gnas pa'am mi gnas pa ma yin
184b6(khri brgyad): pa'i phyir ro/ /de ci'i phyir zhe na/ 'di ltar gzugs ni gzugs kyis stong pa dang / rnam par shes pa'i bar du rnam par shes pas stong pa'i phyir ro/ /rab 'byor 'di lta ste dper na/ mig gi stong pa nyid ni gnas pa yang ma yin mi gnas pa yang ma yin no/ /yid
184b7(khri brgyad): kyi stong pa nyid kyi bar du gnas pa yang ma yin mi gnas pa yang ma yin no/ /rab 'byor de bzhin du theg pa chen po de yang gnas pa yang ma yin mi gnas pa yang ma yin no/ /de ci'i phyir zhe na/ rab 'byor mig gi rang bzhin ni gnas pa'am mi gnas pa ma yin pa dang /
185a1(khri brgyad): yid kyi rang bzhin gyi bar du gnas pa'am mi gnas pa ma yin pa'i phyir ro/ /de ci'i phyir zhe na/ 'di ltar mig ni mig gis stong pa dang / yid kyi bar du yid kyis stong pa'i phyir ro/ /rab 'byor 'di lta ste dper na/ gzugs kyi stong pa nyid
185a2(khri brgyad): ni gnas pa yang ma yin mi gnas pa yang ma yin no/ /chos kyi stong pa nyid kyi bar du gnas pa yang ma yin mi gnas pa yang ma yin no/ /rab 'byor de bzhin du theg pa chen po de yang gnas pa yang ma yin mi gnas pa yang ma yin no/ /de ci'i phyir zhe na/ rab 'byor gzugs kyi rang
185a3(khri brgyad): bzhin ni gnas pa'am mi gnas pa ma yin pa dang / chos kyi rang bzhin gyi bar du gnas pa'am mi gnas pa ma yin pa'i phyir ro/ /de ci'i phyir zhe na/ rab 'byor 'di ltar gzugs ni gzugs kyis stong pa dang / chos rnams kyi bar ni chos rnams kyis stong pa'i phyir ro/ /
185a4(khri brgyad): rab 'byor 'di lta ste dper na/ mig gi rnam par shes pa'i stong pa nyid ni gnas pa yang ma yin mi gnas pa yang ma yin no/ /yid kyi rnam par shes pa'i stong pa nyid kyi bar du gnas pa yang ma yin mi gnas pa yang ma yin no/ /rab 'byor de bzhin du theg pa chen po
185a5(khri brgyad): de yang gnas pa yang ma yin mi gnas pa yang ma yin no/ /de ci'i phyir zhe na/ rab 'byor mig gi rnam par shes pa'i rang bzhin ni gnas pa'am mi gnas pa ma yin pa dang / yid kyi rnam par shes pa'i rang bzhin gyi bar du gnas pa'am mi gnas pa ma yin pa'i phyir ro/ /
185a6(khri brgyad): de ci'i phyir zhe na/ 'di ltar mig gi rnam par shes pa ni mig gi rnam par shes pas stong pa dang / yid kyi rnam par shes pa'i bar du yid kyi rnam par shes pas stong pa'i phyir ro/ /rab 'byor 'di lta ste dper na/ mig gi 'dus te reg pa'i stong pa nyid ni gnas pa yang ma yin
185a7(khri brgyad): mi gnas pa yang ma yin no/ /yid kyi 'dus te reg pa'i stong pa nyid kyi bar du gnas pa yang ma yin mi gnas pa yang ma yin no/ /rab 'byor de bzhin du theg pa chen po de yang gnas pa yang ma yin mi gnas pa yang ma yin no/ /de ci'i phyir zhe na/ rab 'byor mig gi
185b1(khri brgyad): 'dus te reg pa'i rang bzhin ni gnas pa'am mi gnas pa ma yin pa dang / yid kyi 'dus te reg pa'i rang bzhin gyi bar du gnas pa'am mi gnas pa ma yin pa'i phyir ro/ /de ci'i phyir zhe na/ 'di ltar mig gi 'dus te reg pa ni mig gi 'dus te reg pas stong pa dang / yid
185b2(khri brgyad): kyi 'dus te reg pa'i bar du yid kyi 'dus te reg pas stong pa'i phyir ro/ /rab 'byor 'di lta ste dper na/ mig gi 'dus te reg pa'i rkyen gyis tshor ba'i stong pa nyid ni gnas pa yang ma yin mi gnas pa yang ma yin no/ /yid kyi 'dus te reg pa'i rkyen gyis tshor ba'i
185b3(khri brgyad): stong pa nyid kyi bar du gnas pa yang ma yin mi gnas pa yang ma yin no/ /rab 'byor de bzhin du theg pa chen po de yang gnas pa yang ma yin mi gnas pa yang ma yin no/ /rab 'byor de ci'i phyir zhe na/ mig gi 'dus te reg pa'i rkyen gyis tshor ba'i rang bzhin ni
185b4(khri brgyad): gnas pa'am mi gnas pa ma yin pa dang / yid kyi 'dus te reg pa'i rkyen gyis tshor ba'i rang bzhin gyi bar du gnas pa'am mi gnas pa ma yin pa'i phyir ro/ /de ci'i phyir zhe na/ 'di ltar mig gi 'dus te reg pa'i rkyen gyis tshor ba ni mig gi 'dus te reg pa'i
185b5(khri brgyad): rkyen gyis tshor bas stong pa dang / yid kyi 'dus te reg pa'i rkyen gyis tshor ba'i bar du yid kyi 'dus te reg pa'i rkyen gyis tshor bas stong pa'i phyir ro/ /rab 'byor 'di lta ste dper na rmi lam ni gnas pa yang ma yin mi gnas pa yang ma yin no/ /rab 'byor de bzhin du theg pa chen
185b6(khri brgyad): po de yang gnas pa yang ma yin mi gnas pa yang ma yin no/ /rab 'byor 'di lta ste dper na/ sgyu ma dang / smig rgyu dang / brag ca dang / mig yor dang / de bzhin gshegs pas sprul pa ni gnas pa yang ma yin mi gnas pa yang ma yin no/ /rab 'byor de bzhin du theg
185b7(khri brgyad): pa chen po de yang gnas pa yang ma yin mi gnas pa yang ma yin no/ /de ci'i phyir zhe na/ rab 'byor rmi lam gyi rang bzhin ni gnas pa'am mi gnas pa ma yin pa'i phyir ro/ /de ci'i phyir zhe na/ 'di ltar rmi lam gyi rang bzhin ni rmi lam gyi rang bzhin gyis stong pa'i phyir ro/ /
186a1(khri brgyad): sgyu ma dang / smig rgyu dang / brag ca dang / mig yor dang / de bzhin gshegs pas sprul pa ni gnas pa'am mi gnas pa ma yin pa'i phyir ro/ /de ci'i phyir zhe na/ 'di ltar sgyu ma'i rang bzhin ni sgyu ma'i rang bzhin gyis stong pa dang / smig rgyu'i
186a2(khri brgyad): rang bzhin ni smig rgyu'i rang bzhin gyis stong pa dang / brag ca'i rang bzhin ni brag ca'i rang bzhin gyis stong pa dang / mig yor gyi rang bzhin ni mig yor gyi rang bzhin gyis stong pa dang / de bzhin gshegs pas sprul pa'i rang bzhin ni de bzhin gshegs pas sprul pa'i rang
186a3(khri brgyad): bzhin gyis stong pa'i phyir ro/ /rab 'byor 'di lta ste dper na/ sbyin pa'i pha rol tu phyin pa ni gnas pa yang ma yin mi gnas pa yang ma yin no/ /rab 'byor de bzhin du theg pa chen po de yang gnas pa yang ma yin mi gnas pa yang ma yin no/ /rab 'byor 'di lta ste
186a4(khri brgyad): dper na/ tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa ni gnas pa yang ma yin mi gnas pa yang ma yin no/ /rab 'byor
186a5(khri brgyad): de bzhin du theg pa chen po de yang gnas pa yang ma yin mi gnas pa yang ma yin no/ /de ci'i phyir zhe na/ rab 'byor sbyin pa'i pha rol tu phyin pa'i rang bzhin ni gnas pa'am mi gnas pa ma yin pa dang / tshul khrims kyi pha rol tu phyin pa dang / bzod pa'i pha rol tu phyin pa
186a6(khri brgyad): dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa'i rang bzhin ni gnas pa'am mi gnas pa ma yin pa'i phyir ro/ /de ci'i phyir zhe na/ 'di ltar sbyin pa'i pha rol tu phyin pa'i rang bzhin ni/ sbyin pa'i
186a7(khri brgyad): pha rol tu phyin pa'i rang bzhin gyis stong pa dang / shes rab kyi pha rol tu phyin pa'i rang bzhin gyi bar du shes rab kyi pha rol tu phyin pa'i rang bzhin gyis stong pa'i phyir ro/ /rab 'byor 'di lta ste dper na/ nang stong pa nyid ni gnas pa yang ma yin mi gnas pa yang ma yin no/ /
186b1(khri brgyad): rab 'byor de bzhin du theg pa chen po de yang gnas pa yang ma yin/ mi gnas pa yang ma yin no/ /rab 'byor 'di lta ste dper na/ dngos po med pa'i ngo bo nyid stong pa nyid kyi bar du gnas pa yang ma yin mi gnas pa yang ma yin no/ /rab 'byor de bzhin du theg pa
186b2(khri brgyad): chen po de yang gnas pa yang ma yin mi gnas pa yang ma yin no/ /de ci'i phyir zhe na/ rab 'byor nang stong pa nyid kyi rang bzhin ni gnas pa'am mi gnas pa ma yin pa dang / dngos po med pa'i ngo bo nyid stong pa nyid kyi rang bzhin gyi bar du gnas pa'am mi gnas pa ma yin
186b3(khri brgyad): pa'i phyir ro/ /de ci'i phyir zhe na/ 'di ltar nang stong pa nyid kyi rang bzhin ni nang stong pa nyid kyi rang bzhin gyis stong pa dang / dngos po med pa'i ngo bo nyid stong pa nyid kyi rang bzhin gyi bar du dngos po med pa'i ngo bo nyid stong pa nyid kyi rang bzhin gyis stong pa'i phyir ro/ /rab
186b4(khri brgyad): 'byor 'di lta ste dper na/ dran pa nye bar gzhag pa rnams ni gnas pa yang ma yin mi gnas pa yang ma yin no/ /rab 'byor de bzhin du theg pa chen po de yang gnas pa yang ma yin mi gnas pa yang ma yin no/ /de ci'i phyir zhe na/ rab 'byor dran pa nye bar gzhag pa'i rang
186b5(khri brgyad): bzhin ni gnas pa'am mi gnas pa ma yin pa'i phyir ro/ /de ci'i phyir zhe na/ 'di ltar dran pa nye bar gzhag pa'i rang bzhin ni dran pa nye bar gzhag pa'i rang bzhin gyis stong pa'i phyir ro/ /rab 'byor 'di lta ste dper na/ 'phags pa'i lam yan lag brgyad pa'i bar
186b6(khri brgyad): du gnas pa yang ma yin mi gnas pa yang ma yin no/ /rab 'byor de bzhin du theg pa chen po de yang gnas pa yang ma yin mi gnas pa yang ma yin no/ /de ci'i phyir zhe na/ rab 'byor 'di ltar 'phags pa'i lam yan lag brgyad pa'i bar gyi rang bzhin ni gnas pa'am mi
186b7(khri brgyad): gnas pa ma yin pa'i phyir ro/ /de ci'i phyir zhe na/ 'di ltar lam ni lam gyis stong pa'i phyir ro/ /rab 'byor 'di lta ste dper na/ de bzhin gshegs pa'i stobs bcu ni gnas pa yang ma yin mi gnas pa yang ma yin no/ /sangs rgyas kyi chos ma 'dres pa
187a1(khri brgyad): brgyad kyi bar du gnas pa yang ma yin mi gnas pa yang ma yin no/ /rab 'byor de bzhin du theg pa chen po de yang gnas pa yang ma yin mi gnas pa yang ma yin no/ /de ci'i phyir zhe na/ rab 'byor de bzhin gshegs pa'i stobs bcu'i rang bzhin ni
187a2(khri brgyad): gnas pa'am mi gnas pa ma yin pa dang / sangs rgyas kyi chos ma 'dres pa brgyad kyi bar gyi rang bzhin ni gnas pa'am mi gnas pa ma yin pa'i phyir ro/ /de ci'i phyir zhe na/ 'di ltar de bzhin gshegs pa'i stobs bcu ni de bzhin gshegs pa'i stobs rnams kyis stong
187a3(khri brgyad): pa dang / sangs rgyas kyi chos ma 'dres pa brgyad kyi bar dag ni sangs rgyas kyi chos ma 'dres pa rnams kyis stong pa'i phyir ro/ /rab 'byor 'di lta ste dper na/ dgra bcom pa zag pa zad pa ni gnas pa yang ma yin mi gnas pa yang ma yin no/ /rang sangs rgyas ni
187a4(khri brgyad): gnas pa yang ma yin mi gnas pa yang ma yin no/ /rab 'byor de bzhin du theg pa chen po de yang gnas pa yang ma yin mi gnas pa yang ma yin no/ /de ci'i phyir zhe na/ rab 'byor dgra bcom pa'i rang bzhin ni gnas pa'am mi gnas pa ma yin pa dang / rang sangs rgyas
187a5(khri brgyad): kyi rang bzhin ni gnas pa'am mi gnas pa ma yin pa'i phyir ro/ /de ci'i phyir zhe na/ 'di ltar dgra bcom pa'i rang bzhin ni dgra bcom pa'i rang bzhin gyis stong pa dang / rang sangs rgyas kyi rang bzhin ni rang sangs rgyas kyi rang bzhin gyis stong pa'i phyir ro/ /rab 'byor 'di lta
187a6(khri brgyad): ste dper na/ byang chub sems dpa' sems dpa' chen po ni gnas pa yang ma yin mi gnas pa yang ma yin no/ /de bzhin gshegs pa dgra bcom pa yang dag par rdzogs pa'i sangs rgyas ni gnas pa yang ma yin mi gnas pa yang ma yin no/ /rab 'byor de bzhin
187a7(khri brgyad): du theg pa chen po de yang gnas pa yang ma yin mi gnas pa yang ma yin no/ /de ci'i phyir zhe na/ rab 'byor byang chub sems dpa'i rang bzhin ni gnas pa'am mi gnas pa ma yin pa dang / de bzhin gshegs pa'i rang bzhin ni gnas pa'am mi gnas pa ma yin pa'i
187b1(khri brgyad): phyir ro/ /de ci'i phyir zhe na/ 'di ltar byang chub sems dpa'i rang bzhin ni byang chub sems dpa'i rang bzhin gyis stong pa dang / de bzhin gshegs pa'i rang bzhin ni de bzhin gshegs pa'i rang bzhin gyis stong pa'i phyir ro/ /rab 'byor 'di lta ste dper na/
187b2(khri brgyad): rgyun du zhugs pa'i 'bras bu ni gnas pa yang ma yin mi gnas pa yang ma yin no/ /dgra bcom pa nyid kyi bar du gnas pa yang ma yin mi gnas pa yang ma yin no/ /rang byang chub ni gnas pa yang ma yin mi gnas pa yang ma yin no/ /rab 'byor de bzhin du theg
187b3(khri brgyad): pa chen po de yang gnas pa yang ma yin/ mi gnas pa yang ma yin no/ /de ci'i phyir zhe na/ rab 'byor rgyun du zhugs pa'i 'bras bu'i rang bzhin ni gnas pa'am mi gnas pa ma yin pa dang / dgra bcom pa nyid kyi rang bzhin gyi bar du gnas pa'am mi gnas pa ma yin
187b4(khri brgyad): pa dang / rang byang chub kyi rang bzhin ni gnas pa'am mi gnas pa ma yin pa'i phyir ro/ /de ci'i phyir zhe na/ 'di ltar rgyun du zhugs pa'i 'bras bu'i rang bzhin ni rgyun du zhugs pa'i 'bras bu'i rang bzhin gyis stong pa dang / dgra bcom pa nyid kyi rang bzhin gyi bar du dgra
187b5(khri brgyad): bcom pa nyid kyi rang bzhin gyis stong pa dang / rang byang chub kyi rang bzhin ni rang byang chub kyi rang bzhin gyis stong pa'i phyir ro/ /rab 'byor 'di lta ste dper na/ lam gyi rnam pa shes pa nyid ni gnas pa yang ma yin mi gnas pa yang ma yin no/ /rnam pa thams cad mkhyen pa
187b6(khri brgyad): nyid ni gnas pa yang ma yin/ mi gnas pa yang ma yin no/ /rab 'byor de bzhin du theg pa chen po de yang gnas pa yang ma yin/ mi gnas pa yang ma yin no/ /de ci'i phyir zhe na/ rab 'byor lam gyi rnam pa shes pa nyid kyi rang bzhin ni gnas pa'am mi gnas pa ma
187b7(khri brgyad): yin pa dang / rnam pa thams cad mkhyen pa nyid kyi rang bzhin ni gnas pa'am mi gnas pa ma yin pa'i phyir ro/ /de ci'i phyir zhe na/ 'di ltar lam gyi rnam pa shes pa nyid kyi rang bzhin ni lam gyi rnam pa shes pa nyid kyi rang bzhin gyis stong pa dang / rnam pa thams cad mkhyen
188a1(khri brgyad): pa nyid kyi rang bzhin ni rnam pa thams cad mkhyen pa nyid kyi rang bzhin gyis stong pa'i phyir ro/ /rab 'byor 'di lta ste dper na/ ming ni gnas pa yang ma yin mi gnas pa yang ma yin no/ /rab 'byor de bzhin du theg pa chen po de yang gnas pa yang ma yin mi gnas
188a2(khri brgyad): pa yang ma yin no/ /rab 'byor 'di lta ste dper na/ mtshan ma dang / brda dang / tha snyad dang / gdags pa ni gnas pa yang ma yin/ mi gnas pa yang ma yin no/ /rab 'byor de bzhin du theg pa chen po de yang gnas pa yang ma yin mi gnas pa yang ma yin no/ /
188a3(khri brgyad): de ci'i phyir zhe na/ rab 'byor ming gi rang bzhin ni gnas pa'am mi gnas pa ma yin pa dang / mtshan ma'i rang bzhin dang / brda'i rang bzhin dang / tha snyad kyi rang bzhin dang / gdags pa'i rang bzhin ni gnas pa'am mi gnas pa ma yin pa'i phyir ro/ /de ci'i phyir
188a4(khri brgyad): zhe na/ 'di ltar ming gi rang bzhin ni ming gi rang bzhin gyis stong pa dang / mtshan ma'i rang bzhin ni mtshan ma'i rang bzhin gyis stong pa dang / brda'i rang bzhin ni brda'i rang bzhin gyis stong pa dang / tha snyad kyi rang bzhin ni tha snyad kyi rang bzhin gyis stong pa dang / gdags
188a5(khri brgyad): pa'i rang bzhin ni gdags pa'i rang bzhin gyis stong pa'i phyir ro/ /rab 'byor 'di lta ste dper na/ skye ba med pa ni gnas pa yang ma yin mi gnas pa yang ma yin no/ /rab 'byor de bzhin du theg pa chen po de yang gnas pa yang ma yin mi gnas pa yang ma yin no/ /
188a6(khri brgyad): rab 'byor 'di lta ste dper na/ 'gag pa med pa dang / kun nas nyon mongs pa med pa dang / rnam par byang ba med pa dang / mngon par 'du bya ba med pa ni gnas pa yang ma yin mi gnas pa yang ma yin no/ /rab 'byor de bzhin du theg pa chen po de yang gnas pa yang
188a7(khri brgyad): ma yin mi gnas pa yang ma yin no/ /de ci'i phyir zhe na/ rab 'byor skye ba med pa'i rang bzhin ni gnas pa'am mi gnas pa ma yin pa dang / 'gag pa med pa dang / kun nas nyon mongs pa med pa dang / rnam par byang ba med pa dang / mngon par 'du bya ba med pa'i rang bzhin
188b1(khri brgyad): ni gnas pa'am mi gnas pa ma yin pa'i phyir ro/ /de ci'i phyir zhe na/ 'di ltar skye ba med pa'i rang bzhin ni skye ba med pa'i rang bzhin gyis stong pa dang / 'gag pa med pa dang / kun nas nyon mongs pa med pa dang / rnam par byang ba med pa dang / mngon par 'du
188b2(khri brgyad): bya ba med pa'i rang bzhin ni mngon par 'du byed pa med pa'i rang bzhin gyis stong pa'i phyir ro/ /rab 'byor de ltar na theg pa de ni mi gnas par gnas pa'i tshul dang bskyod du med pa'i tshul gyis gang du yang gnas par 'gyur ba med do/ /rab 'byor khyod 'di skad du theg pa
188b3(khri brgyad): des su zhig nges par 'byung bar 'gyur zhes zer ba ni theg pa nges su yang nges par 'byung ba med do/ /de ci'i phyir zhe na/ rab 'byor 'di ltar theg pa gang yin pa de dang / gang nges par 'byung bar 'gyur ba dang / gang gis nges par 'byung bar 'gyur ba dang / gang nas
188b4(khri brgyad): nges par 'byung bar 'gyur ba'i chos de dag thams cad med cing mi dmigs pa'i phyir ro/ /de ltar chos thams cad med cing mi dmigs pa'i chos gang zhig chos gang gis nges par 'byung bar 'gyur/ de ci'i phyir zhe na/ rab 'byor 'di ltar bdag shin tu rnam par dag pa'i phyir
188b5(khri brgyad): bdag mi dmigs pa dang / sems can dang / srog dang / gang zag dang / byed pa po dang / tshor ba po dang / shes pa po dang / mthong ba po mi dmigs/ shin tu rnam par dag pa'i phyir de bzhin nyid mi dmigs/ yang dag pa'i mtha' mi dmigs/ shin tu
188b6(khri brgyad): rnam par dag pa'i phyir/ bsam gyis mi khyab pa'i dbyings mi dmigs shin tu rnam par dag pa'i phyir phung po dang / khams dang / skye mched rnams mi dmigs/ shin tu rnam par dag pa'i phyir/ sbyin pa'i pha rol tu phyin pa mi dmigs/ de bzhin du shin tu rnam par
188b7(khri brgyad): dag pa'i phyir/ tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa mi dmigs/ shin tu rnam par dag pa'i phyir nang stong pa nyid
189a1(khri brgyad): mi dmigs/ shin tu rnam par dag pa'i phyir/ dngos po med pa'i ngo bo nyid stong pa nyid kyi bar du mi dmigs/ shin tu rnam par dag pa'i phyir/ byang chub kyi phyogs kyi chos sum cu rtsa bdun mi dmigs/ shin tu rnam par dag pa'i phyir stobs bcu dang /
189a2(khri brgyad): mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad mi dmigs/ de bzhin du shin tu rnam par dag pa'i phyir rgyun tu zhugs pa mi dmigs/ shin tu rnam par dag pa'i phyir lan cig phyir 'ong ba dang / phyir mi 'ong
189a3(khri brgyad): ba dang / dgra bcom pa dang / rang sangs rgyas dang / byang chub sems dpa' dang / de bzhin gshegs pa dgra bcom pa yang dag par rdzogs pa'i sangs rgyas mi dmigs/ de bzhin du shin tu rnam par dag pa'i phyir/ rgyun du zhugs pa'i 'bras bu dang / lan cig
189a4(khri brgyad): phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dang / lam gyi rnam pa shes pa nyid dang / rnam pa thams cad mkhyen pa nyid mi dmigs/ shin tu rnam par dag pa'i phyir/ skye ba med pa mi dmigs/ de bzhin
189a5(khri brgyad): du shin tu rnam par dag pa'i phyir/ 'gag pa med pa dang / kun nas nyon mongs pa med pa dang / rnam par byang ba med pa dang / mngon par 'du bya ba med pa mi dmigs/ shin tu rnam par dag pa'i phyir/ sngon gyi mtha' mi dmigs/ de bzhin du shin tu rnam par dag
189a6(khri brgyad): pa'i phyir phyi ma'i mtha' dang / da ltar byung ba mi dmigs/ de bzhin du shin tu rnam par dag pa'i phyir/ 'ong ba dang / 'gro ba dang / gnas pa dang / 'chi 'pho dang skye ba mi dmigs/ de bzhin du shin tu rnam par dag pa'i phyir 'grib pa dang / 'phel ba mi dmigs
189a7(khri brgyad): pa'i phyir ro/ /gang dmigs su med pas thams cad mi dmigs zhe na/ chos kyi dbyings dmigs su med pas mi dmigs so/ /de ci'i phyir zhe na/ rab 'byor chos kyi dbyings dmigs su med pas chos kyi dbyings mi dmigs so/ /skye ba med pa dang / 'gag
189b1(khri brgyad): pa med pa dang / kun nas nyon mongs pa med pa dang / rnam par byang ba med pa dang / mngon par 'du byed pa med pa dmigs su med pas mngon par 'du byed pa med pa mi dmigs so/ /de bzhin nyid dmigs su med pas de bzhin nyid mi dmigs so/ /yang dag pa'i
189b2(khri brgyad): mtha' dmigs su med pas yang dag pa'i mtha' mi dmigs so/ /sbyin pa'i pha rol tu phyin pa dmigs su med pas sbyin pa'i pha rol tu phyin pa mi dmigs so/ /tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa
189b3(khri brgyad): dang / bsam gtan gyi pha rol tu phyin pa dang / shes rab kyi pha rol tu phyin pa dmigs su med pas/ shes rab kyi pha rol tu phyin pa mi dmigs so/ /nang stong pa nyid dmigs su med pas nang stong pa nyid mi dmigs so/ /dngos po med pa'i ngo bo nyid stong pa nyid kyi
189b4(khri brgyad): bar du dmigs su med pas dngos po med pa'i ngo bo nyid stong pa nyid mi dmigs so/ /dran pa nye bar gzhag pa rnams dmigs su med pas/ dran pa nye bar gzhag pa rnams mi dmigs so/ /de bzhin du yang dag par spong ba dang / rdzu 'phrul gyi rkang pa dang / dbang po
189b5(khri brgyad): dang / stobs dang / byang chub kyi yan lag dang / lam dmigs su med pas/ lam mi dmigs so/ /de bzhin du stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad dmigs su
189b6(khri brgyad): med pas/ sangs rgyas kyi chos rnams mi dmigs so/ /rgyun du zhugs pa dmigs su med pas rgyun tu zhugs pa mi dmigs so/ /lan cig phyir 'ong ba dang / phyir mi 'ong ba dang / dgra bcom pa dmigs su med pas dgra bcom pa mi dmigs so/ /rang
189b7(khri brgyad): sangs rgyas dmigs su med pas rang sangs rgyas mi dmigs so/ /de bzhin gshegs pa'i bar du dmigs su med pas/ de bzhin gshegs pa mi dmigs so/ /rgyun du zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras
190a1(khri brgyad): bu dang / dgra bcom pa nyid dang / rang sangs rgyas nyid dang / sangs rgyas nyid dmigs su med pas/ sangs rgyas nyid mi dmigs so/ /de bzhin du sa dmigs su med pas rab tu dga' ba'i sa mi dmigs so/ /shin tu rnam par dag pa'i phyir
190a2(khri brgyad): sa dmigs su med pas/ dri ma med pa dang / 'od byed pa dang / 'od 'phro ba can dang / shin tu sbyang dka' ba dang / mngon du gyur pa dang / ring du song ba dang / mi g.yo ba dang / legs pa'i blo gros dang / chos kyi sprin gyi sa mi dmigs so/ /gzhan yang sa
190a3(khri brgyad): dmigs su med pas/ sa bcu mi dmigs te/ bcu gang zhe na/ sa dang po dkar po rnam par mthong ba'i sa dang / rigs kyi sa dang / brgyad pa'i sa dang / mthong ba'i sa dang / bsrabs pa'i sa dang / 'dod chags dang bral ba'i sa dang / byas pa rtogs pa can
190a4(khri brgyad): gyi sa dang / rang sangs rgyas kyi sa dang / byang chub sems dpa'i sa dang / sangs rgyas kyi sa ste/ nang stong pa nyid kyis sa dang po mi dmigs so/ /dngos po med pa'i ngo bo nyid stong pa nyid kyi bar gyis sa dang po mi dmigs so/ /shin tu rnam par dag pa'i phyir nang
190a5(khri brgyad): stong pa nyid dang / dngos po med pa'i ngo bo nyid stong pa nyid kyi bar gyis sa bcu'i bar du mi dmigs so/ /shin tu rnam par dag pa'i phyir/ nang stong pa nyid dang / dngos po med pa'i ngo bo nyid stong pa nyid kyi bar gyis sems can yongs su smin par byed pa mi dmigs so/ /
190a6(khri brgyad): shin tu rnam par dag pa'i phyir/ nang stong pa nyid dang / dngos po med pa'i ngo bo nyid stong pa nyid kyi bar gyis sangs rgyas kyi zhing yongs su dag pa mi dmigs so/ /shin tu rnam par dag pa'i phyir nang stong pa nyid dang / dngos po med pa'i ngo bo nyid stong pa nyid kyi bar gyis
190a7(khri brgyad): mig lnga mi dmigs so/ /rab 'byor byang chub sems dpa' sems dpa' chen po shes rab kyi pha rol tu phyin pa la de ltar spyod pa ni chos thams cad mi dmigs pa'i tshul gyis theg pa chen pos rnam pa thams cad mkhyen pa nyid du nges par 'byung bar 'gyur ro/ /shes rab
190b1(khri brgyad): kyi pha rol tu phyin pa khri brgyad stong pa las/ theg pa chen po'i sa nges par 'byung ba bstan pa'i le'u zhes bya ste brgyad pa'o// //de nas bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das theg pa chen
190b2(khri brgyad): po theg pa chen po zhes bgyi ba 'di ni lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur te/ de'i slad du theg pa chen po zhes bgyi'o/ /bcom ldan 'das theg pa de ni nam mkha' dang mnyam pa lags so/ /bcom ldan 'das 'di
190b3(khri brgyad): lta ste dper bgyi na nam mkha' ni sems can dpag tu ma mchis grangs ma mchis/ tshad ma mchis pa rnams kyi go 'byed pa lags so/ /bcom ldan 'das de bzhin du theg pa chen po de yang sems can dpag tu ma mchis/ grangs ma mchis tshad ma mchis pa rnams kyi go
190b4(khri brgyad): 'byed pa lags te/ bcom ldan 'das de ltar na de ni byang chub sems dpa' sems dpa' chen po'i theg pa chen po lags so/ /bcom ldan 'das theg pa chen po de la ni 'ong ba'am/ 'gro ba'am/ gnas pa mi dmigs/ sngon gyi mtha' yang mi dmigs/ phyi ma'i
190b5(khri brgyad): mtha' yang mi dmigs/ dbus kyang mi dmigs lags so/ /bcom ldan 'das 'di lta ste dper bgyi na/ nam mkha' la ni 'ong ba mi dmigs/ 'gro ba mi dmigs/ gnas pa mi dmigs lags so/ /bcom ldan 'das de bzhin du theg pa chen po 'di la
190b6(khri brgyad): yang 'ong ba mi dmigs/ 'gro ba mi dmigs/ gnas pa mi dmigs lags so/ /bcom ldan 'das 'di lta ste dper bgyi na/ dus gsum mnyam pa nyid kyi slad du nam mkha' la ni sngon gyi mtha' mi dmigs/ phyi ma'i mtha' mi dmigs/ dbus mi dmigs
190b7(khri brgyad): lags so/ /bcom ldan 'das de bzhin du theg pa chen po de la yang sngon gyi mtha' mi dmigs/ phyi ma'i mtha' mi dmigs/ dbus mi dmigs lags pas/ bcom ldan 'das 'di lta ste/ theg pa chen po de ni dus gsum mnyam pa nyid kyi theg pa lags te/
191a1(khri brgyad): de'i slad du theg pa chen po theg pa chen po zhes bgyi'o/ /bcom ldan 'das kyis bka' stsal pa/ rab 'byor de de bzhin te/ de de bzhin no/ /'di lta ste/ pha rol tu phyin pa drug ni byang chub sems dpa' sems dpa' chen po'i theg pa chen po yin te/
191a2(khri brgyad): sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa ste/ rab 'byor de ni byang chub sems dpa'
191a3(khri brgyad): sems dpa' chen po'i theg pa chen po zhes bya'o/ /rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/ gzungs kyi sgo thams cad dang / ting nge 'dzin gyi sgo thams cad de dpa' bar 'gro ba'i ting nge 'dzin dang / nam mkha'
191a4(khri brgyad): ltar chags pa med pas rnam par grol zhing gos pa med pa'i ting nge 'dzin gyi bar dag ste/ de ni byang chub sems dpa' sems dpa' chen po'i theg pa chen po zhes bya'o/ /rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/
191a5(khri brgyad): nang stong pa nyid dang / dngos po med pa'i ngo bo nyid stong pa nyid kyi bar dag ste/ de ni byang chub sems dpa' sems dpa' chen po'i theg pa chen po zhes bya'o/ /rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/ dran pa
191a6(khri brgyad): nye bar gzhag pa bzhi dang / yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa dang / de bzhin gshegs pa'i stobs bcu dang / mi
191a7(khri brgyad): 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad kyi bar dag ste/ de ni byang chub sems dpa' sems dpa' chen po'i theg pa chen po zhes bya'o/ /rab 'byor gang yang khyod kyis 'di skad du theg pa chen po de ni
191b1(khri brgyad): lha dang / mi dang / lha ma yin du bcas pa'i 'jig rten zil gyis mnan nas nges par 'byung bar 'gyur zhes smras pa la/ lha dang / mi dang / lha ma yin du bcas pa'i 'jig rten gang zhe na/ 'di lta ste/ 'dod pa'i khams dang / gzugs kyi khams dang /
191b2(khri brgyad): gzugs med pa'i khams so/ /rab 'byor de la gal te 'dod pa'i khams de bzhin du gyur te/ ma nor ba dang / gzhan ma yin pa dang / phyin ci ma log pa dang / de kho na dang / yang dag pa dang / bden pa dang / ji lta ba bzhin dang / rtag pa dang /
191b3(khri brgyad): brtan pa dang / ther zug dang / mi 'gyur ba'i chos can yin la/ dngos po med pa ma yin na ni/ theg pa chen po 'dis lha dang / mi dang / lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/ rab 'byor gang gi phyir/
191b4(khri brgyad): 'dod pa'i khams ni brtags pa rnam par bsgrubs pa tshig gis bstan pa ste/ de thams cad mi rtag mi brtan zhing / ther zug ma yin la 'gyur ba'i chos can te/ dngos po med cing dngos po yod pa ma yin pas de'i phyir/ theg pa chen pos lha dang / mi dang / lha
191b5(khri brgyad): ma yin du bcas pa'i 'jig rten zil gyis mnan nas nges par 'byung bar 'gyur ro/ /rab 'byor gal te gzugs kyi khams de bzhin du gyur te/ ma nor ba dang / gzhan ma yin pa dang / phyin ci ma log pa dang / de kho na dang / yang dag pa dang / bden pa dang /
191b6(khri brgyad): ji lta ba bzhin dang / rtag pa dang / brtan pa dang / ther zug dang / mi 'gyur ba'i chos can yin la/ dngos po med pa ma yin na ni/ theg pa chen po 'dis lha dang mi dang lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/
191b7(khri brgyad): rab 'byor gang gi phyir gzugs kyi khams ni brtags pa/ rnam par bsgrubs pa tshig gis bstan pa ste/ de thams cad mi rtag mi brtan zhing / ther zug ma yin la 'gyur ba'i chos can te/ dngos po med cing dngos po yod pa ma yin pas/ de'i phyir theg pa chen pos lha
192a1(khri brgyad): dang / mi dang / lha ma yin du bcas pa'i 'jig rten zil gyis mnan nas nges par 'byung bar 'gyur ro/ /rab 'byor gal te gzugs med pa'i khams de bzhin du gyur te/ ma nor ba dang / gzhan ma yin pa dang / phyin ci ma log pa dang / de kho
192a2(khri brgyad): na dang / yang dag pa dang / bden pa dang / ji lta ba bzhin dang / rtag pa dang / brtan pa dang / ther zug dang / mi 'gyur ba'i chos can yin la/ dngos po med pa ma yin na ni/ theg pa chen po 'dis lha dang / mi dang / lha ma yin du bcas pa'i 'jig rten
192a3(khri brgyad): zil gyis mnan nas nges par 'byung bar mi 'gyur ba zhig na/ rab 'byor gang gi phyir gzugs med pa'i khams ni brtags pa rnam par bsgrubs pa tshig gis bstan pa ste/ de thams cad mi rtag mi brtan zhing ther zug ma yin la/ 'gyur ba'i chos can te/ dngos po med cing
192a4(khri brgyad): dngos po yod pa ma yin pas/ de'i phyir theg pa chen pos lha dang / mi dang / lha ma yin du bcas pa'i 'jig rten zil gyis mnan nas nges par 'byung bar 'gyur ro/ /rab 'byor gal te gzugs de bzhin du gyur te/ ma nor ba dang / gzhan ma yin pa dang / phyin ci
192a5(khri brgyad): ma log pa dang / de kho na dang / yang dag pa dang / bden pa dang / ji lta ba bzhin dang / rtag pa dang / brtan pa dang / ther zug dang / mi 'gyur ba'i chos can yin la/ de dngos po med pa ma yin na ni theg pa chen po 'dis lha dang / mi dang / lha ma yin du
192a6(khri brgyad): bcas pa'i 'jig rten zil gyis mnan nas nges par 'byung bar mi 'gyur ba zhig na/ rab 'byor gang gi phyir gzugs ni brtags pa/ rnam par bsgrubs pa/ tshig gis bstan pa ste/ de thams cad mi rtag mi brtan zhing ther zug ma yin la/ 'gyur ba'i chos can te/
192a7(khri brgyad): dngos po med cing dngos po yod pa ma yin pas/ de'i phyir theg pa chen pos lha dang / mi dang / lha ma yin du bcas pa'i 'jig rten zil gyis mnan nas nges par 'byung bar 'gyur ro/ /rab 'byor de bzhin du gal te tshor ba dang / 'du shes dang / 'du byed rnams
192b1(khri brgyad): dang / rnam par shes pa de bzhin du gyur te/ ma nor ba dang / gzhan ma yin pa dang / phyin ci ma log pa dang / de kho na dang / yang dag pa dang / bden pa dang / ji lta ba bzhin dang / rtag pa dang / brtan pa dang / ther zug dang / mi 'gyur ba'i chos can
192b2(khri brgyad): yin la/ de dngos po med pa ma yin na ni/ theg pa chen po 'dis lha dang / mi dang / lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/ rab 'byor gang gi phyir rnam par shes pa ni brtags pa/ rnam par bsgrubs pa/
192b3(khri brgyad): tshig gis bstan pa ste/ de thams cad mi rtag mi brtan zhing ther zug ma yin la/ 'gyur ba'i chos can te/ dngos po med cing dngos po yod pa ma yin pas/ de'i phyir theg pa chen pos lha dang / mi dang / lha ma yin du bcas pa'i 'jig rten zil gyis mnan nas nges
192b4(khri brgyad): par 'byung bar 'gyur ro/ /rab 'byor de bzhin du sbyar te/ gal te mig dang / rna ba dang / sna dang / lce dang / lus dang / yid dang / gzugs dang / sgra dang / dri dang / ro dang / reg bya dang / chos rnams dang / mig gi rnam par shes pa dang / rna
192b5(khri brgyad): ba dang / sna dang / lce dang / lus dang / yid kyi rnam par shes pa dang / mig gi 'dus te reg pa dang / rna ba dang / sna dang / lce dang / lus dang / yid kyi 'dus te reg pa dang / mig gi 'dus te reg pa las byung ba'i tshor ba dang / rna ba dang / sna dang /
192b6(khri brgyad): lce dang / lus dang / yid kyi 'dus te reg pa las byung ba'i tshor ba de bzhin du gyur te/ ma nor ba dang / gzhan ma yin pa dang / phyin ci ma log pa dang / de kho na dang / yang dag pa dang / bden pa dang / ji lta ba bzhin dang / rtag pa dang / brtan pa dang / ther
192b7(khri brgyad): zug dang / mi 'gyur ba'i chos can yin la/ de dngos po med pa ma yin na ni/ theg pa chen po 'dis lha dang / mi dang / lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/ rab 'byor gang gi phyir yid kyi 'dus te reg
193a1(khri brgyad): pa las byung ba'i tshor ba ni brtags pa/ rnam par bsgrubs pa/ tshig gis bstan pa ste/ de thams cad mi rtag mi brtan zhing ther zug ma yin la 'gyur ba'i chos can te/ dngos po med cing dngos po yod pa ma yin pas/ de'i phyir theg pa chen pos lha dang
193a2(khri brgyad): mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/ /rab 'byor gal te sa'i khams dang / chu dang / me dang / rlung dang / nam mkha' dang / rnam par shes pa'i khams dang / ma rig pa dang / 'du byed dang / rnam par
193a3(khri brgyad): shes pa dang / ming dang gzugs dang / skye mched drug dang / reg pa dang / tshor ba dang / sred pa dang / len pa dang / srid pa dang / skye ba dang / rga shi de bzhin du gyur te/ ma nor ba dang / gzhan ma yin pa dang / phyin ci ma log pa dang / de kho na dang / yang
193a4(khri brgyad): dag pa dang / bden pa dang / ji lta ba bzhin dang / rtag pa dang / brtan pa dang / ther zug dang / mi 'gyur ba'i chos can yin la/ de dngos po med pa ma yin na ni theg pa chen po 'dis lha dang / mi dang / lha ma yin du bcas pa'i 'jig rten zil gyis mnan nas
193a5(khri brgyad): nges par 'byung bar mi 'gyur ba zhig na/ rab 'byor gang gi phyir rga shi ni brtags pa rnam par bsgrubs pa/ tshig gis bstan pa ste/ mi rtag mi brtan zhing ther zug ma yin la/ 'gyur ba'i chos can te/ dngos po med cing dngos po yod pa ma yin pas/ de'i phyir theg
193a6(khri brgyad): pa chen pos lha dang / mi dang / lha ma yin du bcas pa'i 'jig rten zil gyis mnan nas nges par 'byung bar 'gyur ro/ /rab 'byor gal te de bzhin nyid dngos po yin te/ dngos po med pa ma yin na ni/ theg pa chen po 'dis lha dang mi dang lha ma yin du bcas pa'i
193a7(khri brgyad): 'jig rten zil gyis mnan nas nges par 'byung bar mi 'gyur ba zhig na/ rab 'byor gang gi phyir de bzhin nyid dngos po med cing dngos po yod pa ma yin pas/ de'i phyir theg pa chen pos lha dang / mi dang / lha ma yin du bcas pa'i 'jig rten zil gyis mnan
193b1(khri brgyad): nas nges par 'byung bar 'gyur ro/ /rab 'byor gal te ma nor ba de bzhin nyid dang / gzhan ma yin pa de bzhin nyid dang / chos nyid dang / chos kyi dbyings dang / chos gnas pa nyid dang / chos skyon med pa nyid dang / yang dag pa'i mtha' dang / bsam
193b2(khri brgyad): gyis mi khyab pa'i dngos po yin te/ dngos po med pa ma yin na ni/ theg pa chen po 'dis lha dang / mi dang lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/ rab 'byor gang gi phyir ma nor ba de bzhin nyid dang /
193b3(khri brgyad): gzhan ma yin pa de bzhin nyid dang / chos nyid dang / chos kyi dbyings dang / chos gnas pa nyid dang / chos skyon med pa nyid dang / yang dag pa'i mtha' dang / bsam gyis mi khyab pa'i dbyings dngos po med cing / dngos po yod pa ma yin pas de'i phyir theg
193b4(khri brgyad): pa chen pos lha dang / mi dang / lha ma yin du bcas pa'i 'jig rten zil gyis mnan nas nges par 'byung bar 'gyur ro/ /rab 'byor gal te sbyin pa'i pha rol tu phyin pa dngos po yin te/ dngos po med pa ma yin na ni/ theg pa chen po 'dis lha dang mi dang
193b5(khri brgyad): lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/ rab 'byor gang gi phyir sbyin pa'i pha rol tu phyin pa dngos po med cing dngos po yod pa ma yin pas/ de'i phyir theg pa chen pos lha dang / mi dang / lha ma yin du bcas
193b6(khri brgyad): pa'i 'jig rten zil gyis mnan nas nges par 'byung bar 'gyur ro/ /rab 'byor de bzhin du gal te tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi
193b7(khri brgyad): pha rol tu phyin pa dngos po yin te/ dngos po med pa ma yin na ni theg pa chen po 'dis lha dang / mi dang / lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/ rab 'byor gang gi phyir shes rab kyi pha rol tu phyin pa dngos po med cing /
194a1(khri brgyad): dngos po yod pa ma yin pas/ de'i phyir theg pa chen pos lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/ /rab 'byor gal te nang stong pa nyid dngos po yin te/ dngos po med pa ma yin na ni/ theg
194a2(khri brgyad): pa chen po 'dis lha dang mi dang lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/ rab 'byor gang gi phyir nang stong pa nyid dngos po med cing dngos po yod pa ma yin pas/ de'i phyir theg pa chen pos lha dang mi dang lha ma yin du
194a3(khri brgyad): bcas pa'i 'jig rten zil gyis mnan nas nges par 'byung bar 'gyur ro/ /rab 'byor de bzhin du gal te dngos po med pa'i ngo bo nyid stong pa nyid kyi bar du dngos po yin te/ dngos po med pa ma yin na ni theg pa chen po 'dis lha dang mi dang lha ma yin du bcas pa'i 'jig rten
194a4(khri brgyad): zil gyis mnan nas nges par 'byung bar mi 'gyur ba zhig na/ rab 'byor gang gi phyir dngos po med pa'i ngo bo nyid stong pa nyid kyi bar du dngos po med cing dngos po yod pa ma yin pas/ de'i phyir theg pa chen pos lha dang mi dang / lha ma yin du bcas pa'i 'jig rten zil gyis mnan
194a5(khri brgyad): nas nges par 'byung bar 'gyur ro/ /rab 'byor gal te dran pa nye bar gzhag pa bzhi dngos po yin te/ dngos po med pa ma yin na ni/ theg pa chen po 'dis lha dang mi dang / lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/ rab
194a6(khri brgyad): 'byor gang gi phyir dran pa nye bar gzhag pa bzhi dngos po med cing dngos po yod pa ma yin pas/ de'i phyir theg pa chen po 'dis lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/ /rab 'byor gal te yang dag par spong ba bzhi dang /
194a7(khri brgyad): rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa dngos po yin te/ dngos po med pa ma yin na ni/ theg pa chen po 'dis lha dang / mi dang / lha ma yin du bcas pa'i
194b1(khri brgyad): 'jig rten zil gyis mnan nas nges par 'byung bar mi 'gyur ba zhig na/ rab 'byor gang gi phyir lam dngos po med cing dngos po yod pa ma yin pas/ de'i phyir theg pa chen pos lha dang mi dang / lha ma yin du bcas pa'i 'jig rten zil gyis mnan nas nges par 'byung bar 'gyur
194b2(khri brgyad): ro/ /rab 'byor gal te tshad med pa rnams dang / bsam gtan rnams dang / gzugs med pa'i snyoms par 'jug pa rnams dngos po yin te/ dngos po med pa ma yin na ni theg pa chen po 'dis lha dang mi dang / lha ma yin du bcas pa'i 'jig rten zil gyis mnan
194b3(khri brgyad): nas nges par 'byung bar mi 'gyur ba zhig na/ rab 'byor gang gi phyir tshad med pa rnams dang / bsam gtan rnams dang / gzugs med pa'i snyoms par 'jug pa rnams dngos po med cing dngos po yod pa ma yin pas/ de'i phyir theg pa chen pos lha dang mi dang /
194b4(khri brgyad): lha ma yin du bcas pa'i 'jig rten zil gyis mnan nas nges par 'byung bar 'gyur ro/ /rab 'byor gal te stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad dngos po yin te/ dngos
194b5(khri brgyad): po med pa ma yin na ni/ theg pa chen po 'dis lha dang / mi dang / lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/ rab 'byor gang gi phyir sangs rgyas kyi chos ma 'dres pa brgyad dngos po med cing dngos po yod pa ma
194b6(khri brgyad): yin pas/ de'i phyir theg pa chen pos lha dang mi dang / lha ma yin du bcas pa'i 'jig rten zil gyis mnan nas nges par 'byung bar 'gyur ro/ /rab 'byor gal te rigs kyi sa'i chos rnams dngos po yin te/ dngos po med pa ma yin na ni/ theg pa chen po 'dis
194b7(khri brgyad): lha dang / mi dang / lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/ rab 'byor gang gi phyir rigs kyi sa'i chos rnams dngos po med cing dngos po yod pa ma yin pas/ de'i phyir theg pa chen pos lha dang / mi dang / lha ma
195a1(khri brgyad): yin du bcas pa'i 'jig rten zil gyis mnan nas nges par 'byung bar 'gyur ro/ /rab 'byor gal te brgyad pa'i sa'i chos rnams dngos po yin te/ dngos po med pa ma yin na ni/ theg pa chen po 'dis lha dang / mi dang / lha ma yin du bcas pa'i
195a2(khri brgyad): 'jig rten zil gyis mnan nas nges par 'byung bar mi 'gyur ba zhig na/ rab 'byor gang gi phyir brgyad pa'i chos rnams dngos po med cing / dngos po yod pa ma yin pas/ de'i phyir theg pa chen pos lha dang / mi dang / lha ma yin du bcas pa'i 'jig rten zil gyis
195a3(khri brgyad): mnan nas nges par 'byung bar 'gyur ro/ /de bzhin du rgyun du zhugs pa'i chos rnams dang / lan cig phyir 'ong ba'i chos rnams dang / phyir mi 'ong ba'i chos rnams dang / dgra bcom pa'i chos rnams dang / rang sangs rgyas kyi chos rnams dang / byang chub sems dpa'i
195a4(khri brgyad): chos rnams dang / rab 'byor gal te sangs rgyas kyi chos rnams dngos po yin te/ dngos po med pa ma yin na ni theg pa chen po 'dis lha dang / mi dang / lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/ rab 'byor gang
195a5(khri brgyad): gi phyir sangs rgyas kyi chos rnams dngos po med cing / dngos po yod pa ma yin pas/ de'i phyir theg pa chen pos lha dang / mi dang / lha ma yin du bcas pa'i 'jig rten zil gyis mnan nas nges par 'byung bar 'gyur ro/ /rab 'byor gal te rigs kyis dngos po yin te/
195a6(khri brgyad): dngos po med pa ma yin na ni/ theg pa chen po 'dis lha dang / mi dang / lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/ rab 'byor gang gi phyir rigs kyis dngos po med cing / dngos po yod pa ma yin pas de'i phyir theg pa
195a7(khri brgyad): chen po 'dis lha dang / mi dang / lha ma yin du bcas pa'i 'jig rten zil gyis mnan nas nges par 'byung bar 'gyur ro/ /rab 'byor gal te brgyad pa'i sa dang / rgyun du zhugs pa dang / lan cig phyir 'ong ba dang / phyir mi 'ong ba dang / dgra bcom pa dang / rang sangs
195b1(khri brgyad): rgyas dang / byang chub sems dpa' dang / rab 'byor gal te sangs rgyas dngos po yin te/ dngos po med pa ma yin na ni/ theg pa chen po 'dis lha dang / mi dang / lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/ rab
195b2(khri brgyad): 'byor gang gi phyir sangs rgyas dngos po med cing / dngos po yod pa ma yin pas de'i phyir theg pa chen pos lha dang / mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/ /rab 'byor gal te lha dang / mi dang / lha ma yin du
195b3(khri brgyad): bcas pa'i 'jig rten dngos po yin te/ dngos po med pa ma yin na ni/ theg pa chen po 'dis lha dang / mi dang / lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/ rab 'byor gang gi phyir lha dang / mi dang / lha ma
195b4(khri brgyad): yin du bcas pa'i 'jig rten dngos po med cing dngos po yod pa ma yin pas/ de'i phyir theg pa chen po 'dis lha dang / mi dang / lha ma yin du bcas pa'i 'jig rten zil gyis mnan nas nges par 'byung bar 'gyur ro/ /rab 'byor gal te sems dang po bskyed
195b5(khri brgyad): pa nas nye bar bzung ste/ byang chub kyi snying po la thug gi bar du bar der byang chub sems dpa' sems dpa' chen po'i sems bskyed pa gang yin pa de dag dngos po yin te/ dngos po med pa ma yin na ni/ theg pa chen po 'dis lha dang / mi dang lha ma yin du bcas pa'i
195b6(khri brgyad): 'jig rten zil gyis mnan nas nges par 'byung bar mi 'gyur ba zhig na/ rab 'byor gang gi phyir sems dang po bskyed pa nas nye bar bzung ste/ byang chub kyi snying po la thug gi bar du bar der byang chub sems dpa' sems dpa' chen po'i sems bskyed pa gang yin pa de dag dngos
195b7(khri brgyad): po med cing / dngos po yod pa ma yin pas/ de'i phyir theg pa chen pos lha dang / mi dang / lha ma yin du bcas pa'i 'jig rten zil gyis mnan nas nges par 'byung bar 'gyur ro/ /rab 'byor gal te byang chub sems dpa' sems dpa' chen po'i rdo rje lta bu'i ye shes
196a1(khri brgyad): dngos po yin te/ dngos po med pa ma yin na ni/ theg pa chen po 'dis lha dang mi dang / lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/ rab 'byor gang gi phyir byang chub sems dpa' sems dpa' chen
196a2(khri brgyad): po'i rdo rje lta bu'i ye shes dngos po med cing / dngos po yod pa ma yin pas/ de'i phyir theg pa chen pos lha dang / mi dang / lha ma yin du bcas pa'i 'jig rten zil gyis mnan nas nges par 'byung bar 'gyur ro/ /rab 'byor gal te byang chub sems dpa' sems dpa'
196a3(khri brgyad): chen po'i rdo rje lta bu'i ye shes dngos po yin te/ dngos po med pa ma yin na ni/ theg pa chen po 'dis byang chub sems dpa' sems dpa' chen pos bag chags dang / mtshams sbyor ba dang / nyon mongs pa thams cad dngos po med par rtogs nas/ rnam pa thams cad mkhyen
196a4(khri brgyad): pa nyid kyi ye shes rnam pa thams cad kyi mchog dang ldan pa thob nas lha dang mi dang / lha ma yin du bcas pa'i 'jig rten zil gyis mnan te/ nges par 'byung bar mi 'gyur ba zhig na/ rab 'byor gang gi phyir byang chub sems dpa' sems dpa' chen po'i rdo rje lta bu'i ye shes
196a5(khri brgyad): dngos po med cing / dngos po yod pa ma yin pas/ de'i phyir byang chub sems dpa' sems dpa' chen pos bag chags dang / mtshams sbyor ba dang / nyon mongs pa thams cad dngos po med par rtogs nas rnam pa thams cad mkhyen pa nyid kyi ye shes rnam pa thams cad kyi
196a6(khri brgyad): mchog dang ldan pa thob ste/ lha dang mi dang / lha ma yin du bcas pa'i 'jig rten zil gyis mnan nas nges par 'byung bar 'gyur ro/ /rab 'byor gal te de bzhin gshegs pa dgra bcom pa yang dag par rdzogs pa'i sangs rgyas kyi skyes bu chen po'i mtshan sum cu rtsa
196a7(khri brgyad): gnyis dngos po yin te/ dngos po med pa ma yin na ni/ de bzhin gshegs pa dgra bcom pa yang dag par rdzogs pa'i sangs rgyas kyi 'od dang / sku mdog dang / gzi brjid dang / dpal gyis lha dang / mi dang / lha ma yin du bcas pa'i 'jig rten zil gyis mnan te/
196b1(khri brgyad): mdzes shing lham me/ lhan ne lhang nger mi 'gyur ba zhig na/ rab 'byor gang gi phyir de bzhin gshegs pa dgra bcom pa yang dag par rdzogs pa'i sangs rgyas kyi skyes bu chen po'i mtshan sum cu rtsa gnyis dngos po med cing / dngos po yod pa ma yin pas/ de'i phyir de bzhin
196b2(khri brgyad): gshegs pa dgra bcom pa yang dag par rdzogs pa'i sangs rgyas kyi 'od dang / sku mdog dang / gzi brjid dang / dpal gyis lha dang / mi dang / lha ma yin du bcas pa'i 'jig rten zil gyis mnan te/ mdzes shing lham me/ lhan ne/ lhang nge'o/ /rab 'byor
196b3(khri brgyad): gal te de bzhin gshegs pa dgra bcom pa yang dag par rdzogs pa'i sangs rgyas kyi 'od dngos po yin te/ dngos po med pa ma yin na ni/ de bzhin gshegs pa dgra bcom pa yang dag par rdzogs pa'i sangs rgyas kyi 'od kyis 'jig rten gyi khams gang gA'i klung gi bye ma snyed
196b4(khri brgyad): dag snang bas khyab par mi 'gyur ba zhig na/ rab 'byor gang gi phyir de bzhin gshegs pa dgra bcom pa yang dag par rdzogs pa'i sangs rgyas kyi 'od dngos po med cing dngos po yod pa ma yin pas/ de'i phyir de bzhin gshegs pa dgra bcom pa yang dag par rdzogs
196b5(khri brgyad): pa'i sangs rgyas kyi 'od kyis 'jig rten gyi khams gang gA'i klung gi bye ma snyed dag snang bas khyab par 'gyur ro/ /rab 'byor gal te de bzhin gshegs pa dgra bcom pa yang dag par rdzogs pa'i sangs rgyas kyi dbyangs kyi yan lag drug cu dang ldan pa dngos po yin te/
196b6(khri brgyad): dngos po med pa ma yin na ni/ de bzhin gshegs pa dgra bcom pa yang dag par rdzogs pa'i sangs rgyas kyi dbyangs kyis phyogs bcu'i 'jig rten gyi khams dpag tu med grangs med pa dag tu go bar mi 'gyur ba zhig na/ rab 'byor gang gi phyir de bzhin gshegs pa dgra
196b7(khri brgyad): bcom pa yang dag par rdzogs pa'i sangs rgyas kyi dbyangs kyi yan lag drug cu dang ldan pa dngos po med cing / dngos po yod pa ma yin pas/ de'i phyir de bzhin gshegs pa dgra bcom pa yang dag par rdzogs pa'i sangs rgyas kyi dbyangs kyis phyogs bcu'i 'jig rten
197a1(khri brgyad): gyi khams grangs med dpag tu med pa dag tu go bar 'gyur ro/ /rab 'byor gal te de bzhin gshegs pa dgra bcom pa yang dag par rdzogs pa'i sangs rgyas kyi chos kyi 'khor lo dngos po yin te/ dngos po med pa ma yin na ni/ de bzhin gshegs
197a2(khri brgyad): pa dgra bcom pa yang dag par rdzogs pa'i sangs rgyas kyis dge sbyong ngam/ bram ze'am/ lha'am/ bdud dam/ tshangs pa'am/ sus kyang 'jig rten du chos dang 'thun par bskor bar mi nus pa'i chos kyi 'khor lo bskor bar mi 'gyur ba zhig na/ rab 'byor gang
197a3(khri brgyad): gi phyir de bzhin gshegs pa dgra bcom pa yang dag par rdzogs pa'i sangs rgyas kyi chos kyi 'khor lo dngos po med cing / dngos po yod pa ma yin pas de'i phyir de bzhin gshegs pa dgra bcom pa yang dag par rdzogs pa'i sangs rgyas kyis dge sbyong ngam/ bram ze'am/ lha'am/
197a4(khri brgyad): bdud dam/ tshangs pa'am/ sus kyang 'jig rten du chos dang 'thun par bskor bar mi nus pa'i chos kyi 'khor lo bskor ro/ /rab 'byor gal te sems can rnams dngos po yin te/ dngos po med pa ma yin na ni/ gang dag gi ched du de bzhin gshegs pa dgra bcom pa
197a5(khri brgyad): yang dag par rdzogs pa'i sangs rgyas kyis chos kyi 'khor lo bskor ba'i sems can de dag phung po'i lhag ma med pa'i mya ngan las 'das pa'i dbyings su yongs su mya ngan las 'da' bar mi 'gyur ba zhig na/ rab 'byor gang gi phyir sems can rnams dngos po med cing / dngos po
197a6(khri brgyad): yod pa ma yin pas/ de'i phyir gang dag gi ched du de bzhin gshegs pas chos kyi 'khor lo bskor ba'i sems can de dag phung po'i lhag ma med pa'i mya ngan las 'das pa'i dbyings su yongs su mya ngan las 'da'o/ /yongs su mya ngan las 'das so/ /yongs su mya ngan las
197a7(khri brgyad): 'da' bar 'gyur ro/ / //shes rab kyi pha rol tu phyin pa khri brgyad stong pa/ bam po lnga pa/ rab 'byor gang yang khyod kyis 'di skad du theg pa chen po de ni nam mkha' dang mnyam pa lags so zhes smras pa ni/ rab 'byor de de bzhin no/ /de de bzhin
197b1(khri brgyad): te/ rab 'byor theg pa de ni nam mkha' dang mnyam pa yin no/ /rab 'byor 'di lta ste dper na/ nam mkha' la ni shar phyogs mngon pa med do/ /lho dang / nub dang / byang dang / 'og dang / steng dang / phyogs mtshams mngon pa med do/ /rab 'byor de bzhin
197b2(khri brgyad): du theg pa chen po de la yang shar phyogs mngon pa med do/ /lho dang / nub dang / byang dang / 'og dang / steng dang / phyogs mtshams mngon pa med de/ de'i phyir theg pa de ni nam mkha' dang mnyam pa zhes bya'o/ /rab 'byor 'di lta ste dper na/ nam mkha' ni
197b3(khri brgyad): ring po ma yin/ thung ngu ma yin/ lham pa ma yin/ zlum po ma yin/ mnyam pa ma yin/ mi mnyam pa ma yin no/ /rab 'byor de bzhin du theg pa chen po de yang ring po ma yin/ thung ngu ma yin/ lham pa ma yin/ zlum po ma yin/ mnyam pa ma yin/ mi
197b4(khri brgyad): mnyam pa ma yin te/ de'i phyir theg pa de ni nam mkha' dang mnyam pa zhes bya'o/ /rab 'byor 'di lta ste dper na/ nam mkha' ni sngon po ma yin/ ser po ma yin/ dmar po ma yin/ dkar po ma yin/ btsod ka ma yin/ shel dang dngul gyi kha dog lta bu
197b5(khri brgyad): ma yin no/ /rab 'byor de bzhin du theg pa chen po de yang sngon po ma yin/ ser po ma yin/ dmar po ma yin/ dkar po ma yin/ btsod ka ma yin/ shel dang / dngul gyi kha dog lta bu ma yin te/ de'i phyir theg pa de ni nam mkha' dang mnyam pa
197b6(khri brgyad): zhes bya'o/ /rab 'byor 'di lta ste dper na/ nam mkha' ni 'das pa ma yin/ ma 'ongs pa ma yin/ da ltar byung ba ma yin no/ /rab 'byor de bzhin du theg pa chen po de yang 'das pa ma yin/ ma 'ongs pa ma yin/ da ltar byung ba ma yin te/ de'i phyir theg pa
197b7(khri brgyad): de ni nam mkha' dang mnyam pa zhes bya'o/ /rab 'byor 'di lta ste dper na/ nam mkha' la ni 'grib pa med/ 'phel ba med/ 'bri ba med do/ /rab 'byor de bzhin du theg pa chen po de la yang 'grib pa med/ 'phel ba med/ 'bri ba med do/ /de'i phyir theg pa
198a1(khri brgyad): de ni nam mkha' dang mnyam pa zhes bya'o/ /rab 'byor 'di lta ste dper na/ nam mkha' la ni kun nas nyon mongs pa med/ rnam par byang ba med do/ /rab 'byor de bzhin du theg pa chen po de la yang kun nas nyon mongs pa med rnam par byang ba med de/ de'i
198a2(khri brgyad): phyir theg pa de ni nam mkha' dang mnyam pa zhes bya'o/ /rab 'byor 'di lta ste dper na/ nam mkha' la ni skye ba med/ 'gag pa med/ gnas pa med/ gnas pa dang bral ba med/ gnas pa las gzhan du 'gyur ba med do/ /rab 'byor de bzhin du theg pa chen
198a3(khri brgyad): po de la yang skye ba med/ 'gag pa med/ gnas pa med/ gnas pa dang bral ba med/ gnas pa las gzhan du 'gyur ba med de/ de'i phyir theg pa de ni nam mkha' dang mnyam pa zhes bya'o/ /rab 'byor 'di lta ste dper na/ nam mkha' ni dge ba ma yin/ mi dge
198a4(khri brgyad): ba ma yin/ lung bstan du yod pa ma yin/ lung du ma bstan pa ma yin no/ /rab 'byor de bzhin du theg pa chen po de yang dge ba ma yin/ mi dge ba ma yin/ lung bstan du yod pa ma yin/ lung du ma bstan pa ma yin te/ de'i phyir theg pa de ni nam mkha' dang mnyam pa
198a5(khri brgyad): zhes bya'o/ /rab 'byor 'di lta ste dper na/ nam mkha' ni mthong ba ma yin/ thos pa ma yin/ dran pa ma yin/ rnam par shes pa ma yin no/ /rab 'byor de bzhin du theg pa chen po de yang mthong ba ma yin/ thos pa ma yin/ dran pa ma yin/ rnam par shes pa
198a6(khri brgyad): ma yin te/ de'i phyir theg pa de ni nam mkha' dang mnyam pa zhes bya'o/ /rab 'byor 'di lta ste dper na/ nam mkha' ni shes par bya ba ma yin/ shes par mi bya ba yang ma yin/ yongs su shes par bya ba ma yin/ spang bar bya ba ma yin/ mngon sum du bya ba ma yin/
198a7(khri brgyad): bsgom par bya ba ma yin no/ /rab 'byor de bzhin du theg pa chen po de yang shes par bya ba ma yin/ shes par mi bya ba ma yin/ yongs su shes par bya ba ma yin/ spang bar bya ba ma yin/ mngon sum du bya ba ma yin/ bsgom par bya ba ma yin te/ de'i phyir theg
198b1(khri brgyad): pa de ni nam mkha' dang mnyam pa zhes bya'o/ /rab 'byor 'di lta ste dper na/ nam mkha' ni rnam par smin pa ma yin/ rnam par smin pa'i chos can ma yin no/ /rab 'byor de bzhin du theg pa chen po de yang rnam par smin pa ma yin/ rnam par smin pa'i chos can ma
198b2(khri brgyad): yin te/ de'i phyir theg pa de ni nam mkha' dang mnyam pa zhes bya'o/ /rab 'byor 'di lta ste dper na/ nam mkha' ni 'dod pa'i khams su gtogs pa ma yin/ gzugs kyi khams su gtogs pa ma yin/ gzugs med pa'i khams su gtogs pa ma yin no/ /
198b3(khri brgyad): rab 'byor de bzhin du theg pa chen po de yang 'dod pa'i khams su gtogs pa ma yin/ gzugs kyi khams su gtogs pa ma yin/ gzugs med pa'i khams su gtogs pa ma yin te/ de'i phyir theg pa de ni nam mkha' dang mnyam pa zhes bya'o/ /rab 'byor 'di lta ste
198b4(khri brgyad): dper na/ nam mkha' ni 'dod chags dang bcas pa ma yin/ 'dod chags dang bral ba ma yin/ zhe sdang dang bcas pa ma yin/ zhe sdang dang bral ba ma yin/ gti mug dang bcas pa ma yin/ gti mug dang bral ba ma yin no/ /rab 'byor de bzhin du theg pa
198b5(khri brgyad): chen po de yang 'dod chags dang bcas pa ma yin/ 'dod chags dang bral ba ma yin/ zhe sdang dang bcas pa ma yin/ zhe sdang dang bral ba ma yin/ gti mug dang bcas pa ma yin/ gti mug dang bral ba ma yin te/ de'i phyir theg pa de ni nam mkha' dang
198b6(khri brgyad): mnyam pa zhes bya'o/ /rab 'byor 'di lta ste dper na/ nam mkha' la ni sems dang po bskyed pa med/ gnyis pa med/ gsum pa med/ bzhi pa med/ lnga pa med/ drug pa med/ bdun pa med/ brgyad pa med/ dgu pa med cing / sems bskyed
198b7(khri brgyad): pa bcu pa med do/ /rab 'byor de bzhin du theg pa chen po de la yang sems dang po bskyed pa med/ gnyis pa med/ gsum pa med/ bzhi pa med/ lnga pa med/ drug pa med/ bdun pa med/ brgyad pa med/ dgu pa med cing sems bskyed pa bcu pa med de/
199a1(khri brgyad): de'i phyir theg pa de ni nam mkha' dang mnyam pa zhes bya'o/ /rab 'byor 'di lta ste dper na/ nam mkha' la ni dkar po rnam par mthong ba'i sa med/ rigs kyi sa med/ brgyad pa'i sa med/ mthong ba'i sa med/ bsrabs pa'i sa med/ 'dod
199a2(khri brgyad): chags dang bral ba'i sa med/ byas pa rtogs pa can gyi sa med do/ /rab 'byor de bzhin du theg pa chen po de la yang dkar po rnam par mthong ba'i sa med/ rigs kyi sa med/ brgyad pa'i sa med/ mthong ba'i sa med/ bsrabs pa'i sa med/ 'dod chags dang
199a3(khri brgyad): bral ba'i sa med/ byas pa rtogs pa can gyi sa med de/ de'i phyir theg pa de ni nam mkha' dang mnyam pa zhes bya'o/ /rab 'byor 'di lta ste dper na/ nam mkha' la ni rgyun du zhugs pa'i 'bras bu med/ lan cig phyir 'ong ba'i 'bras bu med/ phyir mi 'ong ba'i
199a4(khri brgyad): 'bras bu med/ dgra bcom pa nyid med/ rang byang chub med do/ /rab 'byor de bzhin du theg pa chen po de la yang rgyun du zhugs pa'i 'bras bu med/ lan cig phyir 'ong ba'i 'bras bu med/ phyir mi 'ong ba'i 'bras bu med/ dgra bcom pa nyid med/ rang byang chub
199a5(khri brgyad): med de/ de'i phyir theg pa de ni nam mkha' dang mnyam pa zhes bya'o/ /rab 'byor 'di lta ste dper na/ nam mkha' la ni nyan thos kyi sa med/ rang sangs rgyas kyi sa med/ byang chub sems dpa'i sa med/ yang dag par rdzogs pa'i sangs rgyas kyi sa med do/ /rab
199a6(khri brgyad): 'byor de bzhin du theg pa chen po de la yang nyan thos kyi sa med/ rang sangs rgyas kyi sa med/ byang chub sems dpa'i sa med/ yang dag par rdzogs pa'i sangs rgyas kyi sa med de/ de'i phyir theg pa de ni nam mkha' dang mnyam pa zhes bya'o/ /rab 'byor 'di lta ste dper na/
199a7(khri brgyad): nam mkha' ni gzugs can ma yin/ gzugs med pa ma yin/ bstan du yod pa ma yin/ bstan du med pa ma yin/ thogs pa dang bcas pa ma yin/ thogs pa med pa ma yin/ ldan pa ma yin/ mi ldan pa ma yin no/ /rab 'byor de bzhin du theg pa chen po
199b1(khri brgyad): de yang gzugs can ma yin/ gzugs med pa ma yin/ bstan du yod pa ma yin/ bstan du med pa ma yin/ thogs pa dang bcas pa ma yin/ thogs pa med pa ma yin/ ldan pa ma yin/ mi ldan pa ma yin te/ de'i phyir theg pa de ni nam mkha' dang mnyam pa zhes
199b2(khri brgyad): bya'o/ /rab 'byor 'di lta ste dper na/ nam mkha' ni rtag pa ma yin/ mi rtag pa ma yin/ bde ba ma yin/ sdug bsngal ba ma yin/ bdag ma yin/ bdag med pa ma yin/ zhi ba ma yin/ ma zhi ba ma yin no/ /rab 'byor de bzhin du theg pa chen po de yang rtag
199b3(khri brgyad): pa ma yin/ mi rtag pa ma yin/ bde ba ma yin/ sdug bsngal ba ma yin/ bdag ma yin/ bdag med pa ma yin/ zhi ba ma yin/ ma zhi ba ma yin te/ de'i phyir theg pa de ni nam mkha' dang mnyam pa zhes bya'o/ /rab 'byor 'di lta ste dper na/ nam mkha'
199b4(khri brgyad): ni stong pa ma yin/ mi stong pa ma yin/ mtshan ma yod pa ma yin/ mtshan ma med pa ma yin/ smon pa yod pa ma yin/ smon pa med pa ma yin no/ /rab 'byor de bzhin du theg pa chen po de yang stong pa ma yin/ mi stong pa ma yin/ mtshan ma yod pa ma yin/ mtshan
199b5(khri brgyad): ma med pa ma yin/ smon pa yod pa ma yin/ smon pa med pa ma yin te/ de'i phyir theg pa de ni nam mkha' dang mnyam pa zhes bya'o/ /rab 'byor 'di lta ste dper na/ nam mkha' ni dben pa ma yin/ mi dben pa ma yin/ snang ba ma yin/ mun pa ma yin no/ /
199b6(khri brgyad): rab 'byor de bzhin du theg pa chen po de yang dben pa ma yin/ mi dben pa ma yin/ snang ba ma yin/ mun pa ma yin te/ de'i phyir theg pa de ni nam mkha' dang mnyam pa zhes bya'o/ /rab 'byor 'di lta ste dper na/ nam mkha' ni 'thob pa ma yin/ dmigs su yod
199b7(khri brgyad): pa ma yin no/ /rab 'byor de bzhin du theg pa chen po de yang 'thob pa ma yin/ dmigs su yod pa ma yin te/ de'i phyir theg pa de ni nam mkha' dang mnyam pa zhes bya'o/ /rab 'byor 'di lta ste dper na/ nam mkha' ni brjod du yod pa ma yin/ brjod du med pa ma
200a1(khri brgyad): yin no/ /rab 'byor de bzhin du theg pa chen po de yang brjod du yod pa ma yin/ brjod du med pa ma yin te/ de'i phyir theg pa de ni nam mkha' dang mnyam pa zhes bya'o/ /rab 'byor gang yang khyod kyis 'di skad du bcom ldan 'das 'di lta ste dper bgyi
200a2(khri brgyad): na/ nam mkha' ni sems can dpag tu ma mchis/ grangs ma mchis/ tshad ma mchis pa rnams kyi go 'byed lags so/ /bcom ldan 'das de bzhin du theg pa chen po de yang sems can dpag tu ma mchis/ grangs ma mchis/ tshad ma mchis pa rnams kyi go
200a3(khri brgyad): 'byed lags te/ de'i slad du theg pa chen po zhes bgyi'o zhes smras pa ni/ rab 'byor de de bzhin te/ de de bzhin no/ /rab 'byor ji ltar nam mkha' sems can dpag tu med/ grangs med/ tshad med pa rnams kyi go 'byed pa de bzhin du theg pa chen po de yang sems
200a4(khri brgyad): can dpag tu med/ grangs med/ tshad med pa rnams kyi go 'byed do/ /de ci'i phyir zhe na/ rab 'byor sems can med pa'i phyir/ nam mkha' med par rig par bya zhing / nam mkha' med pa'i phyir/ theg pa chen po med par rig par bya ba'i phyir te/ rab
200a5(khri brgyad): 'byor de ltar na theg pa chen po de ni sems can dpag tu med/ grangs med/ tshad med pa rnams kyi go 'byed pa yin no/ /de ci'i phyir zhe na/ rab 'byor 'di ltar sems can gang yin pa dang / dpag tu med pa gang yin pa dang / nam mkha' gang yin pa dang / theg
200a6(khri brgyad): pa chen po gang yin pa de dag thams cad dmigs su med pa'i phyir ro/ /rab 'byor gzhan yang sems can dpag tu med pa'i phyir/ nam mkha' dpag tu med par rig par bya'o/ /nam mkha' dpag tu med pa'i phyir/ theg pa chen po dpag tu med par rig par bya ste/ rab
200a7(khri brgyad): 'byor de ltar na theg pa chen po de ni sems can dpag tu med/ grangs med/ tshad med pa rnams kyi go 'byed pa yin no/ /de ci'i phyir zhe na/ rab 'byor 'di ltar sems can rnams gang yin pa dang / dpag tu med pa gang yin pa dang / nam mkha' gang yin pa dang / theg pa chen
200b1(khri brgyad): po gang yin pa de dag thams cad dmigs su med pa'i phyir ro/ /rab 'byor gzhan yang sems can grangs med pa'i phyir nam mkha' grangs med par rig par bya'o/ /nam mkha' grangs med pa'i phyir theg pa chen po grangs med par rig par bya ste/ rab 'byor de ltar na theg pa chen
200b2(khri brgyad): po de ni sems can dpag tu med/ grangs med/ tshad med pa rnams kyi go 'byed pa yin no/ /de ci'i phyir zhe na/ rab 'byor 'di ltar sems can rnams gang yin pa dang / grangs med pa gang yin pa dang / nam mkha' gang yin pa dang / theg pa chen po gang yin pa de dag
200b3(khri brgyad): thams cad dmigs su med pa'i phyir ro/ /rab 'byor gzhan yang sems can tshad med pa'i phyir nam mkha' tshad med par rig par bya'o/ /nam mkha' tshad med pa'i phyir theg pa chen po tshad med par rig par bya ste/ rab 'byor de ltar na theg pa chen po de ni sems can dpag tu med/
200b4(khri brgyad): grangs med/ tshad med pa rnams kyi go 'byed pa yin no/ /de ci'i phyir zhe na/ rab 'byor 'di ltar sems can rnams gang yin pa dang / tshad med pa gang yin pa dang / nam mkha' gang yin pa dang / theg pa chen po gang yin pa de dag thams cad dmigs su med pa'i phyir ro/ /
200b5(khri brgyad): rab 'byor gzhan yang sems can med pa'i phyir/ chos kyi dbyings med par rig par bya'o/ /chos kyi dbyings med pa'i phyir nam mkha' med par rig par bya'o/ /nam mkha' med pa'i phyir theg pa chen po med par rig par bya'o/ /theg pa chen po med pa'i phyir dpag tu
200b6(khri brgyad): med pa yod pa ma yin par rig par bya'o/ /dpag tu med pa yod pa ma yin pa'i phyir grangs med pa yod pa ma yin par rig par bya'o/ /grangs med pa yod pa ma yin pa'i phyir tshad med pa yod pa ma yin par rig par bya ste/ rab 'byor de ltar na theg pa chen po de ni sems can
200b7(khri brgyad): dpag tu med/ grangs med/ tshad med pa rnams kyi go 'byed pa yin no/ /de ci'i phyir zhe na/ rab 'byor 'di ltar sems can rnams gang yin pa dang / chos kyi dbyings gang yin pa dang / nam mkha' gang yin pa dang / theg pa chen po gang yin pa dang / dpag tu
201a1(khri brgyad): med pa gang yin pa dang / grangs med pa gang yin pa dang / tshad med pa gang yin pa de dag thams cad dmigs su med pa'i phyir ro/ /rab 'byor gzhan yang sems can med pa'i phyir de bzhin nyid med par rig par bya'o/ /de bzhin nyid med pa'i phyir
201a2(khri brgyad): nam mkha' med par rig par bya'o/ /nam mkha' med pa'i phyir theg pa chen po med par rig par bya'o/ /theg pa chen po med pa'i phyir dpag tu med pa yod pa ma yin par rig par bya'o/ /dpag tu med pa yod pa ma yin pa'i phyir grangs med pa yod pa ma yin par rig
201a3(khri brgyad): par bya'o/ /grangs med pa yod pa ma yin pa'i phyir tshad med pa yod pa ma yin par rig par bya'o/ /tshad med pa yod pa ma yin pa'i phyir chos thams cad med par rig par bya ste/ rab 'byor de'i phyir theg pa chen po de ni sems can dpag tu med/ grangs med/
201a4(khri brgyad): tshad med pa rnams kyi go 'byed pa yin no/ /de ci'i phyir zhe na/ rab 'byor 'di ltar sems can rnams gang yin pa dang / de bzhin nyid gang yin pa dang / nam mkha' gang yin pa dang / theg pa chen po gang yin pa dang / dpag tu med pa gang yin pa dang / grangs
201a5(khri brgyad): med pa gang yin pa dang / tshad med pa gang yin pa dang / chos thams cad gang yin pa de dag thams cad dmigs su med pa'i phyir ro/ /rab 'byor gzhan yang bdag med pa'i phyir sems can med par rig par bya'o/ /sems can med pa'i phyir srog dang / skye ba po dang
201a6(khri brgyad): gso ba po dang / skyes bu dang / gang zag dang / shed las skyes dang / shed bu dang / byed pa po dang / tshor ba po dang / shes pa po dang / mthong ba po med par rig par bya'o/ /shes pa po dang / mthong ba po med pa'i phyir yang dag pa'i mtha' med par
201a7(khri brgyad): rig par bya'o/ /yang dag pa'i mtha' med pa'i phyir nam mkha' med par rig par bya'o/ /nam mkha' med pa'i phyir theg pa chen po med par rig par bya'o/ /theg pa chen po med pa'i phyir dpag tu med pa dang / grangs med pa dang / tshad med pa yod pa ma
201b1(khri brgyad): yin par rig par bya'o/ /tshad med pa yod pa ma yin pa'i phyir chos thams cad med par rig par bya ste/ rab 'byor de ltar na theg pa chen po de ni sems can dpag tu med grangs med tshad med pa rnams kyi go 'byed pa yin no/ /de ci'i phyir zhe na/ rab 'byor 'di ltar bdag
201b2(khri brgyad): gang yin pa dang / shes pa po dang / mthong ba po'i bar gang yin pa dang / yang dag pa'i mtha' gang yin pa dang / nam mkha' gang yin pa dang / theg pa chen po gang yin pa dang / dpag tu med pa gang yin pa dang / grangs med pa gang yin pa dang / tshad med pa
201b3(khri brgyad): gang yin pa dang / chos thams cad kyi bar gang yin pa de dag thams cad dmigs su med pa'i phyir ro/ /rab 'byor gzhan yang bdag med pa'i phyir sems can med pa dang / shes pa po dang / mthong ba po'i bar du med par rig par bya'o/ /shes pa po dang mthong ba po med pa'i phyir bsam gyis mi
201b4(khri brgyad): khyab pa'i dbyings med par rig par bya'o/ /bsam gyis mi khyab pa'i dbyings med pa'i phyir nam mkha' med par rig par bya'o/ /nam mkha' med pa'i phyir theg pa chen po med par rig par bya'o/ /theg pa chen po med pa'i phyir dpag tu med pa dang / grangs med pa dang / tshad med
201b5(khri brgyad): pa yod pa ma yin par rig par bya'o/ /tshad med pa yod pa ma yin pa'i phyir chos thams cad med par rig par bya ste/ rab 'byor de ltar na theg pa chen po de ni sems can dpag tu med/ grangs med/ tshad med pa rnams kyi go 'byed pa yin no/ /de ci'i phyir zhe na/ rab
201b6(khri brgyad): 'byor 'di ltar bdag gang yin pa dang / chos thams cad kyi bar gang yin pa de dag thams cad dmigs su med pa'i phyir ro/ /rab 'byor gzhan yang bdag med pa'i phyir/ sems can med pa dang / shes pa po dang / mthong ba po'i bar du med par rig par bya'o/ /
201b7(khri brgyad): shes pa po dang / mthong ba po med pa'i phyir gzugs med par rig par bya'o/ /gzugs med pa'i phyir tshor ba dang / 'du shes dang / 'du byed rnams dang / rnam par shes pa med par rig par bya'o/ /rnam par shes pa med pa'i phyir nam mkha' med par rig par
202a1(khri brgyad): bya'o/ /nam mkha' med pa'i phyir theg pa chen po med par rig par bya'o/ /theg pa chen po med pa'i phyir dpag tu med pa dang / grangs med pa dang / tshad med pa yod pa ma yin par rig par bya'o/ /tshad med pa yod pa ma yin pa'i phyir/ chos thams
202a2(khri brgyad): cad med par rig par bya ste/ rab 'byor de ltar na theg pa chen po de ni sems can dpag tu med/ grangs med/ tshad med pa rnams kyi go 'byed pa yin no/ /de ci'i phyir zhe na/ rab 'byor 'di ltar bdag gang yin pa dang / chos thams cad kyi bar gang yin pa de dag thams cad
202a3(khri brgyad): dmigs su med pa'i phyir ro/ /rab 'byor gzhan yang bdag med pa'i phyir/ sems can med pa dang / shes pa po dang / mthong ba po'i bar du med par rig par bya'o/ /shes pa po dang / mthong ba po med pa'i phyir mig med par rig par bya'o/ /mig med pa'i phyir/
202a4(khri brgyad): rna ba dang / sna dang / lce dang / lus dang / yid med par rig par bya'o/ /yid med pa'i phyir nam mkha' med par rig par bya'o/ /nam mkha' med pa'i phyir theg pa chen po med par rig par bya'o/ /theg pa chen po med pa'i phyir dpag tu med pa dang / grangs med pa
202a5(khri brgyad): dang / tshad med pa yod pa ma yin par rig par bya'o/ /tshad med pa yod pa ma yin pa'i phyir/ chos thams cad med par rig par bya ste/ rab 'byor de ltar na theg pa chen po de ni sems can dpag tu med/ grangs med/ tshad med pa rnams kyi go 'byed pa yin no/ /de ci'i phyir zhe
202a6(khri brgyad): na/ rab 'byor 'di ltar bdag gang yin pa dang / chos thams cad kyi bar gang yin pa de dag thams cad dmigs su med pa'i phyir ro/ /rab 'byor gzhan yang bdag med pa'i phyir sems can med pa dang / shes pa po dang / mthong ba po'i bar du med par rig par bya'o/ /
202a7(khri brgyad): shes pa po dang / mthong ba po med pa'i phyir/ sbyin pa'i pha rol tu phyin pa med par rig par bya'o/ /sbyin pa'i pha rol tu phyin pa med pa'i phyir tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi
202b1(khri brgyad): pha rol tu phyin pa dang / shes rab kyi pha rol tu phyin pa med par rig par bya'o/ /shes rab kyi pha rol tu phyin pa med pa'i phyir nam mkha' med par rig par bya'o/ /nam mkha' med pa'i phyir theg pa chen po med par rig par bya'o/ /theg pa chen po med pa'i phyir dpag tu med pa dang /
202b2(khri brgyad): grangs med pa dang / tshad med pa yod pa ma yin par rig par bya'o/ /tshad med pa yod pa ma yin pa'i phyir chos thams cad med par rig par bya ste/ rab 'byor de ltar na theg pa chen po de ni sems can dpag tu med/ grangs med/ tshad med pa rnams kyi go 'byed pa yin no/ /
202b3(khri brgyad): de ci'i phyir zhe na/ rab 'byor 'di ltar bdag gang yin pa dang / chos thams cad kyi bar gang yin pa de dag thams cad dmigs su med pa'i phyir ro/ /rab 'byor gzhan yang bdag med pa'i phyir sems can med pa dang / shes pa po dang / mthong ba po'i bar du med par
202b4(khri brgyad): rig par bya'o/ /shes pa po dang / mthong ba po med pa'i phyir nang stong pa nyid med par rig par bya'o/ /nang stong pa nyid med pa'i phyir dngos po med pa'i ngo bo nyid stong pa nyid kyi bar du med par rig par bya'o/ /dngos po med pa'i ngo bo nyid stong pa nyid med pa'i phyir nam mkha'
202b5(khri brgyad): med par rig par bya'o/ /nam mkha' med pa'i phyir theg pa chen po med par rig par bya'o/ /theg pa chen po med pa'i phyir dpag tu med pa dang / grangs med pa dang / tshad med pa yod pa ma yin par rig par bya'o/ /tshad med pa yod pa ma yin pa'i phyir chos thams cad
202b6(khri brgyad): med par rig par bya ste/ rab 'byor de ltar na theg pa chen po de ni sems can dpag tu med/ grangs med/ tshad med pa rnams kyi go 'byed pa yin no/ /de ci'i phyir zhe na/ rab 'byor 'di ltar bdag gang yin pa dang / chos thams cad kyi bar gang yin pa de dag thams cad
202b7(khri brgyad): dmigs su med pa'i phyir ro/ /rab 'byor gzhan yang bdag med pa'i phyir sems can med pa dang / shes pa po dang / mthong ba po'i bar du med par rig par bya'o/ /shes pa po dang / mthong ba po med pa'i phyir/ dran pa nye bar gzhag pa med par rig par bya'o/ /
203a1(khri brgyad): dran pa nye bar gzhag pa med pa'i phyir/ yang dag par spong ba med par rig par bya'o/ /yang dag par spong ba med pa'i phyir/ rdzu 'phrul gyi rkang pa med par rig par bya'o/ /rdzu 'phrul gyi rkang pa med pa'i phyir/ dbang po med par rig par bya'o/ /dbang
203a2(khri brgyad): po med pa'i phyir stobs med par rig par bya'o/ /stobs med pa'i phyir byang chub kyi yan lag med par rig par bya'o/ /byang chub kyi yan lag med pa'i phyir lam med par rig par bya'o/ /lam med pa'i phyir stobs bcu med par rig par bya'o/ /stobs bcu med pa'i phyir mi 'jigs
203a3(khri brgyad): pa med par rig par bya'o/ /mi 'jigs pa med pa'i phyir so so yang dag par rig pa med par rig par bya'o/ /so so yang dag par rig pa med pa'i phyir sangs rgyas kyi chos ma 'dres pa med par rig par bya'o/ /sangs rgyas kyi chos ma 'dres pa med pa'i phyir/ nam mkha' med par
203a4(khri brgyad): rig par bya'o/ /nam mkha' med pa'i phyir theg pa chen po med par rig par bya'o/ /theg pa chen po med pa'i phyir/ dpag tu med pa dang / grangs med pa dang / tshad med pa yod pa ma yin par rig par bya'o/ /tshad med pa yod pa ma yin pa'i phyir/ chos thams cad
203a5(khri brgyad): med par rig par bya ste/ rab 'byor de ltar na theg pa chen po de ni sems can dpag tu med/ grangs med/ tshad med pa rnams kyi go 'byed pa yin no/ /de ci'i phyir zhe na/ rab 'byor 'di ltar bdag gang yin pa dang / chos thams cad kyi bar gang yin pa de dag thams
203a6(khri brgyad): cad dmigs su med pa'i phyir ro/ /rab 'byor gzhan yang bdag med pa'i phyir/ sems can med pa dang / shes pa po dang / mthong ba po'i bar du med par rig par bya'o/ /shes pa po dang / mthong ba po med pa'i phyir/ rigs kyi sa'i chos rnams med par rig
203a7(khri brgyad): par bya'o/ /rigs kyi sa'i chos rnams med pa'i phyir/ brgyad pa'i sa'i chos rnams dang / mthong ba'i sa'i chos rnams dang / bsrabs pa'i sa'i chos rnams dang / 'dod chags dang bral ba'i sa'i chos rnams dang / byas pa rtogs pa can gyi sa'i chos rnams med par
203b1(khri brgyad): rig par bya'o/ /byas pa rtogs pa can gyi sa'i chos rnams med pa'i phyir nam mkha' med par rig par bya'o/ /nam mkha' med pa'i phyir theg pa chen po med par rig par bya'o/ /theg pa chen po med pa'i phyir dpag tu med pa dang / grangs med pa dang / tshad med pa yod
203b2(khri brgyad): pa ma yin par rig par bya'o/ /tshad med pa yod pa ma yin pa'i phyir chos thams cad med par rig par bya ste/ rab 'byor de ltar na theg pa chen po de ni sems can dpag tu med/ grangs med/ tshad med pa rnams kyi go 'byed pa yin no/ /de ci'i phyir zhe na/ rab 'byor 'di
203b3(khri brgyad): ltar bdag gang yin pa dang / chos thams cad kyi bar gang yin pa de dag thams cad dmigs su med pa'i phyir ro/ /rab 'byor gzhan yang bdag med pa'i phyir sems can med pa dang / shes pa po dang / mthong ba po'i bar du med par rig par bya'o/ /shes pa po
203b4(khri brgyad): dang / mthong ba po med pa'i phyir rgyun du zhugs pa med par rig par bya'o/ /rgyun du zhugs pa med pa'i phyir lan cig phyir 'ong ba med par rig par bya'o/ /lan cig phyir 'ong ba med pa'i phyir phyir mi 'ong ba med par rig par bya'o/ /phyir mi 'ong ba med pa'i phyir dgra bcom pa med
203b5(khri brgyad): par rig par bya'o/ /dgra bcom pa med pa'i phyir nam mkha' dang / theg pa chen po dang / dpag tu med pa dang / grangs med pa dang / tshad med pa dang / chos thams cad kyi bar du med par rig par bya ste/ rab 'byor de ltar na theg pa chen po de ni sems can dpag tu
203b6(khri brgyad): med/ grangs med/ tshad med pa rnams kyi go 'byed pa yin no/ /de ci'i phyir zhe na/ rab 'byor 'di ltar bdag gang yin pa dang / chos thams cad kyi bar gang yin pa de dag thams cad dmigs su med pa'i phyir ro/ /rab 'byor gzhan yang bdag med pa'i phyir sems
203b7(khri brgyad): can med pa dang / shes pa po dang / mthong ba po'i bar du med par rig par bya'o/ /shes pa po dang / mthong ba po med pa'i phyir sangs rgyas med par rig par bya'o/ sangs rgyas med pa'i phyir byang chub sems dpa' med par rig par bya'o/ /byang chub sems dpa'
204a1(khri brgyad): med pa'i phyir nam mkha' med par rig par bya'o/ /nam mkha' med pa'i phyir theg pa chen po med par rig par bya'o/ /theg pa chen po med pa'i phyir dpag tu med pa dang / grangs med pa dang / tshad med pa yod pa ma yin par rig par bya'o/ /tshad med pa
204a2(khri brgyad): yod pa ma yin pa'i phyir/ chos thams cad med par rig par bya ste/ rab 'byor de ltar na theg pa chen po de ni sems can dpag tu med grangs med/ tshad med pa rnams kyi go 'byed pa yin no/ /de ci'i phyir zhe na/ rab 'byor 'di ltar bdag gang yin pa dang / chos thams
204a3(khri brgyad): cad kyi bar gang yin pa de dag thams cad dmigs su med pa'i phyir ro/ /rab 'byor gzhan yang bdag med pa'i phyir/ sems can med pa dang / shes pa po dang / mthong ba po'i bar du med par rig par bya'o/ /shes pa po dang / mthong ba po med pa'i phyir nyan thos kyi theg
204a4(khri brgyad): pa med par rig par bya'o/ /nyan thos kyi theg pa med pa'i phyir rang sangs rgyas kyi theg pa med par rig par bya'o/ /rang sangs rgyas kyi theg pa med pa'i phyir sangs rgyas kyi theg pa med par rig par bya'o/ /sangs rgyas kyi theg pa med pa'i phyir rnam pa thams cad mkhyen pa nyid med
204a5(khri brgyad): par rig par bya'o/ /rnam pa thams cad mkhyen pa nyid med pa'i phyir nam mkha' med par rig par bya'o/ /nam mkha' med pa'i phyir theg pa chen po med par rig par bya'o/ /theg pa chen po med pa'i phyir dpag tu med pa dang / grangs med pa dang / tshad med pa yod pa ma
204a6(khri brgyad): yin par rig par bya'o/ /tshad med pa yod pa ma yin pa'i phyir chos thams cad med par rig par bya ste/ rab 'byor de ltar na theg pa chen po de ni sems can dpag tu med/ grangs med/ tshad med pa rnams kyi go 'byed pa yin no/ /de ci'i phyir zhe na/ rab 'byor 'di ltar bdag
204a7(khri brgyad): gang yin pa dang / chos thams cad kyi bar gang yin pa de dag thams cad dmigs su med pa'i phyir ro/ /rab 'byor 'di lta ste dper na/ mya ngan las 'das pa'i dbyings ni sems can dpag tu med/ grangs med tshad med pa rnams kyi go 'byed do/ /rab 'byor de bzhin du theg pa
204b1(khri brgyad): chen po de yang sems can dpag tu med/ grangs med/ tshad med pa rnams kyi go 'byed de/ rab 'byor rnam grangs des na/ ji ltar nam mkha' sems can dpag tu med grangs med/ tshad med pa rnams kyi go 'byed pa de bzhin du/ theg pa chen po de yang sems can dpag tu
204b2(khri brgyad): med grangs med/ tshad med pa rnams kyi go 'byed pa yin no/ /rab 'byor gang yang khyod kyis 'di skad du bcom ldan 'das theg pa chen po de la ni 'ong ba'am 'gro ba mi dmigs shing / gnas pa mi dmigs zhes smras pa ni/ rab 'byor de de bzhin no/ /de de bzhin te/
204b3(khri brgyad): theg pa chen po de la ni 'ong ba dang 'gro ba mi dmigs shing gnas pa mi dmigs so/ /de ci'i phyir zhe na/ rab 'byor chos thams cad ni g.yo ba med pa ste/ de dag ni gang du'ang 'dong ba med/ gang nas kyang 'ong ba med/ gang na yang gnas pa med pa'i phyir ro/ /de ci'i
204b4(khri brgyad): phyir zhe na/ rab 'byor gzugs kyi rang bzhin ni gang nas kyang 'ong ba med/ gang du yang 'gro ba med/ gang na yang gnas pa med/ tshor ba dang / 'du shes dang / 'du byed rnams dang / rnam par shes pa'i rang bzhin ni gang nas kyang 'ong ba med/ gang du yang
204b5(khri brgyad): 'gro ba med/ gang na yang gnas pa med/ gzugs kyi de bzhin nyid ni gang nas kyang 'ong ba med/ gang du yang 'gro ba med/ gang na yang gnas pa med/ tshor ba dang / 'du shes dang / 'du byed rnams dang / rnam par shes pa'i de bzhin nyid ni gang nas kyang 'ong ba med/
204b6(khri brgyad): gang du yang 'gro ba med gang na yang gnas pa med/ gzugs kyi ngo bo nyid ni gang nas kyang 'ong ba med/ gang du yang 'gro ba med/ gang na yang gnas pa med/ tshor ba dang / 'du shes dang / 'du byed rnams dang / rnam par shes pa'i ngo bo nyid ni gang nas kyang 'ong ba
204b7(khri brgyad): med/ gang du yang 'gro ba med/ gang na yang gnas pa med/ gzugs kyi mtshan nyid ni gang nas kyang 'ong ba med/ gang du yang 'gro ba med/ gang na yang gnas pa med/ tshor ba dang / 'du shes dang / 'du byed rnams dang / rnam par shes pa'i mtshan nyid ni gang
205a1(khri brgyad): nas kyang 'ong ba med/ gang du yang 'gro ba med/ gang na yang gnas pa med pa'i phyir ro/ /rab 'byor de bzhin du mig gi rang bzhin ni gang nas kyang 'ong ba med/ gang du yang 'gro ba med/ gang na yang gnas pa med/ rna ba dang / sna dang / lce dang /
205a2(khri brgyad): lus dang / yid kyi rang bzhin ni gang nas kyang 'ong ba med/ gang du yang 'gro ba med/ gang na yang gnas pa med pa'i phyir ro/ /rab 'byor de bzhin du mig gi de bzhin nyid dang / ngo bo nyid dang / mtshan nyid ni gang nas kyang 'ong ba med/ gang du yang 'gro ba med/
205a3(khri brgyad): gang na yang gnas pa med la/ rna ba dang / sna dang / lce dang / lus dang / yid kyi de bzhin nyid dang / ngo bo nyid dang / mtshan nyid ni gang nas kyang 'ong ba med/ gang du yang 'gro ba med/ gang na yang gnas pa med pa'i phyir ro/ /rab 'byor sa'i khams kyi rang bzhin
205a4(khri brgyad): dang / de bzhin nyid dang / ngo bo nyid dang / mtshan nyid ni gang nas kyang 'ong ba med/ gang du yang 'gro ba med/ gang na yang gnas pa med la/ chu'i khams dang / me'i khams dang / rlung gi khams dang / nam mkha'i khams dang / rnam par shes pa'i khams kyi
205a5(khri brgyad): rang bzhin dang / de bzhin nyid dang / ngo bo nyid dang / mtshan nyid kyang gang nas kyang 'ong ba med/ gang du yang 'gro ba med/ gang na yang gnas pa med pa'i phyir ro/ /rab 'byor chos kyi dbyings kyi rang bzhin ni gang nas kyang 'ong ba med/ gang du yang 'gro ba med/
205a6(khri brgyad): gang na yang gnas pa med cing / chos kyi dbyings kyi de bzhin nyid dang / ngo bo nyid dang / mtshan nyid ni gang nas kyang 'ong ba med/ gang du yang 'gro ba med/ gang na yang gnas pa med pa'i phyir ro/ /rab 'byor de bzhin nyid kyi rang bzhin ni gang nas kyang 'ong ba med/
205a7(khri brgyad): gang du yang 'gro ba med/ gang na yang gnas pa med cing / de bzhin nyid kyi de bzhin nyid dang / de bzhin nyid kyi ngo bo nyid dang / de bzhin nyid kyi mtshan nyid ni gang nas kyang 'ong ba med/ gang du yang 'gro ba med/ gang na yang gnas pa med pa'i phyir ro/ /rab 'byor
205b1(khri brgyad): yang dag pa'i mtha'i rang bzhin ni gang nas kyang 'ong ba med/ gang du yang 'gro ba med/ gang na yang gnas pa med cing / rab 'byor yang dag pa'i mtha'i de bzhin nyid dang / yang dag pa'i mtha'i ngo bo nyid dang / yang dag pa'i mtha'i mtshan nyid ni gang nas kyang 'ong ba med/
205b2(khri brgyad): gang du yang 'gro ba med/ gang na yang gnas pa med pa'i phyir ro/ /rab 'byor bsam gyis mi khyab pa'i dbyings kyi rang bzhin ni gang nas kyang 'ong ba med/ gang du yang 'gra ba med/ gang na yang gnas pa med cing / bsam gyis mi khyab pa'i dbyings kyi de bzhin nyid
205b3(khri brgyad): dang / bsam gyis mi khyab pa'i dbyings kyi ngo bo nyid dang / bsam gyis mi khyab pa'i dbyings kyi mtshan nyid ni gang nas kyang 'ong ba med/ gang du yang 'gro ba med/ gang na yang gnas pa med pa'i phyir ro/ /rab 'byor sbyin pa'i pha rol tu phyin pa'i rang bzhin ni gang
205b4(khri brgyad): nas kyang 'ong ba med/ gang du yang 'gro ba med/ gang na yang gnas pa med la/ sbyin pa'i pha rol tu phyin pa'i de bzhin nyid dang / sbyin pa'i pha rol tu phyin pa'i ngo bo nyid dang / sbyin pa'i pha rol tu phyin pa'i mtshan nyid ni gang nas kyang 'ong ba med/ gang du yang 'gro
205b5(khri brgyad): ba med/ gang na yang gnas pa med cing / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa'i rang bzhin ni gang nas kyang 'ong ba
205b6(khri brgyad): med/ gang du yang 'gro ba med/ gang na yang gnas pa med la/ shes rab kyi pha rol tu phyin pa'i de bzhin nyid dang / shes rab kyi pha rol tu phyin pa'i ngo bo nyid dang / shes rab kyi pha rol tu phyin pa'i mtshan nyid ni gang nas kyang 'ong ba med/ gang du yang 'gro ba med/ gang
205b7(khri brgyad): na yang gnas pa med pa'i phyir ro/ /rab 'byor dran pa nye bar gzhag pa rnams kyi rang bzhin ni gang nas kyang 'ong ba med/ gang du yang 'gro ba med/ gang na yang gnas pa med la/ rab 'byor dran pa nye bar gzhag pa rnams kyi de bzhin nyid dang / dran pa nye bar gzhag pa
206a1(khri brgyad): rnams kyi ngo bo nyid dang / dran pa nye bar gzhag pa rnams kyi mtshan nyid ni gang nas kyang 'ong ba med/ gang du yang 'gro ba med/ gang na yang gnas pa med cing / yang dag par spong ba rnams dang / rdzu 'phrul gyi rkang pa rnams dang / dbang po rnams dang /
206a2(khri brgyad): stobs rnams dang / byang chub kyi yan lag rnams dang / 'phags pa'i lam yan lag brgyad pa dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / mngon par shes pa drug dang / sangs rgyas kyi
206a3(khri brgyad): chos ma 'dres pa brgyad po dag gi rang bzhin ni gang nas kyang 'ong ba med/ gang du yang 'gro ba med/ gang na yang gnas pa med la/ de bzhin du sangs rgyas kyi chos ma 'dres pa brgyad kyi de bzhin nyid dang / sangs rgyas kyi chos ma 'dres pa brgyad kyi ngo bo
206a4(khri brgyad): nyid dang / sangs rgyas kyi chos ma 'dres pa brgyad kyi mtshan nyid ni gang nas kyang 'ong ba med/ gang du yang 'gro ba med/ gang na yang gnas pa med pa'i phyir ro/ /rab 'byor byang chub kyi rang bzhin ni gang nas kyang 'ong ba med/ gang du yang 'gro ba med/ gang na yang
206a5(khri brgyad): gnas pa med la/ byang chub kyi de bzhin nyid dang / byang chub kyi ngo bo nyid dang / byang chub kyi mtshan nyid ni gang nas kyang 'ong ba med/ gang du yang 'gro ba med/ gang na yang gnas pa med pa'i phyir ro/ /rab 'byor sangs rgyas kyi rang bzhin ni gang nas kyang 'ong ba med/
206a6(khri brgyad): gang du yang 'gro ba med/ gang na yang gnas pa med la/ sangs rgyas kyi de bzhin nyid dang / sangs rgyas kyi ngo bo nyid dang / sangs rgyas kyi mtshan nyid ni gang nas kyang 'ong ba med/ gang du yang 'gro ba med/ gang na yang gnas pa med pa'i phyir ro/ /rab 'byor
206a7(khri brgyad): 'dus byas kyi rang bzhin ni gang nas kyang 'ong ba med/ gang du yang 'gro ba med/ gang na yang gnas pa med la/ 'dus byas kyi de bzhin nyid dang / 'dus byas kyi ngo bo nyid dang / 'dus byas kyi mtshan nyid ni gang nas kyang 'ong ba med/ gang du yang 'gro ba med/
206b1(khri brgyad): gang na yang gnas pa med pa'i phyir ro/ /rab 'byor 'dus ma byas kyi rang bzhin ni gang nas kyang 'ong ba med/ gang du yang 'gro ba med/ gang na yang gnas pa med la/ 'dus ma byas kyi de bzhin nyid dang / 'dus ma byas kyi ngo bo nyid dang / 'dus ma byas kyi mtshan nyid ni
206b2(khri brgyad): gang nas kyang 'ong ba med/ gang du yang 'gro ba med/ gang na yang gnas pa med pa'i phyir ro/ /rab 'byor de ltar na theg pa chen po de la ni 'ong ba mi dmigs/ 'gro ba mi dmigs/ gnas pa yang mi dmigs so/ /rab 'byor gang yang khyod kyis 'di skad du/
206b3(khri brgyad): bcom ldan 'das theg pa de la ni sngon gyi mtha' yang mi dmigs/ phyi ma'i mtha' yang mi dmigs/ dbus kyang mi dmigs lags pas/ de ni dus gsum mnyam pa nyid kyi theg pa lags te/ de'i slad du theg pa chen po theg pa chen po zhes bgyi'o zhes smras pa ni rab
206b4(khri brgyad): 'byor de de bzhin no/ /de de bzhin te/ theg pa chen po de la ni sngon gyi mtha' yang mi dmigs/ phyi ma'i mtha' yang mi dmigs/ dbus kyang mi dmigs pas/ de ni dus gsum mnyam pa nyid kyi theg pa yin te/ de'i phyir theg pa chen po theg pa chen po zhes bya'o/ /de
206b5(khri brgyad): ci'i phyir zhe na/ rab 'byor 'di ltar 'das pa'i dus kyang 'das pa'i dus kyis stong / ma 'ongs pa'i dus kyang ma 'ongs pa'i dus kyis stong / da ltar byung ba'i dus kyang da ltar byung ba'i dus kyis stong / dus gsum mnyam pa nyid kyang dus gsum mnyam pa nyid kyis stong /
206b6(khri brgyad): theg pa chen po yang theg pa chen pos stong / byang chub sems dpa' yang byang chub sems dpas stong la/ rab 'byor stong pa nyid la ni gcig ces bya ba med cing / gnyis sam/ gsuma'am/ bzhi'am/ lnga'am/ drug gam/ bdun nam/ brgyad dam/ dgu
206b7(khri brgyad): 'am/ bcu zhes bya ba'am/ tha dad du dbye ba med pa'i phyir te/ de bas na 'di ni byang chub sems dpa' sems dpa' chen po rnams kyi dus gsum mnyam pa nyid kyi theg pa yin te/ theg pa chen po de la ni mnyam pa dang mi mnyam pa mi dmigs so/ /de la ni 'dod chags
207a1(khri brgyad): dang 'dod chags dang bral ba yang mi dmigs so/ /zhe sdang dang zhe sdang med pa yang mi dmigs so/ /gti mug dang gti mug med pa yang mi dmigs so/ /ming dang ming med pa yang mi dmigs so/ /de bzhin du dge ba dang mi dge ba yang mi dmigs
207a2(khri brgyad): so/ /zag pa dang bcas pa dang / zag pa med pa yang mi dmigs so/ /kha na ma tho ba dang bcas pa dang kha na ma tho ba med pa yang mi dmigs so/ /nyon mongs pa dang bcas pa dang / nyon mongs pa med pa yang mi dmigs so/ /'jig rten pa dang 'jig rten las 'das
207a3(khri brgyad): pa yang mi dmigs so/ /kun nas nyon mongs pa dang rnam par byang ba yang mi dmigs so/ /'khor ba dang mya ngan las 'das pa yang mi dmigs so/ /de la ni rtag pa dang mi rtag pa yang mi dmigs so/ /bde ba dang sdug bsngal ba yang mi dmigs so/ /bdag dang
207a4(khri brgyad): bdag med pa yang mi dmigs so/ /zhi ba dang ma zhi ba yang mi dmigs so/ /'dod pa'i khams dang / 'dod pa'i khams las yang dag par 'da' ba yang mi dmigs so/ /gzugs kyi khams dang / gzugs kyi khams las yang dag par 'da' ba yang mi dmigs
207a5(khri brgyad): so/ /gzugs med pa'i khams dang / gzugs med pa'i khams las yang dag par 'da' ba yang mi dmigs so/ /de ci'i phyir zhe na/ rab 'byor 'di ltar de'i rang bzhin dmigs su med pa'i phyir te/ rab 'byor 'das pa'i gzugs ni 'das pa'i gzugs kyis stong ngo / /
207a6(khri brgyad): de bzhin du 'das pa'i tshor ba dang / 'du shes dang / 'du byed rnams dang / 'das pa'i rnam par shes pa ni 'das pa'i rnam par shes pas stong ngo / /rab 'byor ma 'ongs pa'i gzugs ni ma 'ongs pa'i gzugs kyis stong ngo / /de bzhin du ma 'ongs pa'i tshor ba dang / 'du
207a7(khri brgyad): shes dang / 'du byed rnams dang / ma 'ongs pa'i rnam par shes pa ni ma 'ongs pa'i rnam par shes pas stong ngo / /rab 'byor da ltar byung ba'i gzugs ni da ltar byung ba'i gzugs kyis stong ngo / /de bzhin du da ltar byung ba'i tshor ba dang / 'du shes dang / 'du byed
207b1(khri brgyad): rnams dang / da ltar byung ba'i rnam par shes pa ni/ da ltar byung ba'i rnam par shes pas stong ngo / /de ci'i phyir zhe na/ rab 'byor 'di ltar stong pa nyid la 'das pa'i gzugs dmigs su med pa'i phyir te/ stong pa nyid kyang stong pa nyid kyis stong pas dmigs su med na/ stong
207b2(khri brgyad): pa nyid la 'das pa'i gzugs dmigs par lta ga la 'gyur/ stong pa nyid la 'das pa'i tshor ba dang / 'du shes dang / 'du byed rnams dang / rnam par shes pa dmigs su med de/ stong pa nyid kyang stong pa nyid kyis stong pas dmigs su med na/ stong pa nyid la 'das
207b3(khri brgyad): pa'i tshor ba dang / 'du shes dang / 'du byed rnams dang / rnam par shes pa dmigs par lta ga la 'gyur/ de bzhin du stong pa nyid la ma 'ongs pa'i gzugs dmigs su med de/ stong pa nyid kyang stong pa nyid kyis stong pas dmigs su med na/ stong pa nyid la ma
207b4(khri brgyad): 'ongs pa'i gzugs dmigs par lta ga la 'gyur/ stong pa nyid la ma 'ongs pa'i tshor ba dang / 'du shes dang / 'du byed rnams dang / rnam par shes pa dmigs su med de/ stong pa nyid kyang stong pa nyid kyis stong pas dmigs su med na/ stong pa nyid la ma 'ongs pa'i
207b5(khri brgyad): tshor ba dang / 'du shes dang / 'du byed rnams dang / rnam par shes pa dmigs par lta ga la 'gyur/ stong pa nyid la da ltar byung ba'i gzugs dmigs su med de/ stong pa nyid kyang stong pa nyid kyis stong pas dmigs su med na/ stong pa nyid la da ltar byung ba'i gzugs
207b6(khri brgyad): dmigs par lta ga la 'gyur/ stong pa nyid la da ltar byung ba'i tshor ba dang / 'du shes dang / 'du byed rnams dang / rnam par shes pa dmigs su med de/ stong pa nyid kyang stong pa nyid kyis stong pas dmigs su med na/ stong pa nyid la da ltar byung ba'i tshor ba dang /
207b7(khri brgyad): 'du shes dang / 'du byed rnams dang / rnam par shes pa dmigs par lta ga la 'gyur/ rab 'byor sbyin pa'i pha rol tu phyin pa ni sngon gyi mthar mi dmigs so/ /rab 'byor sbyin pa'i pha rol tu phyin pa ni phyi ma'i mthar mi dmigs so/ /rab 'byor sbyin pa'i pha rol tu phyin
208a1(khri brgyad): pa ni da ltar byung bar mi dmigs so/ /rab 'byor sbyin pa'i pha rol tu phyin pa ni dus gsum mnyam pa nyid la mi dmigs te/ rab 'byor mnyam pa nyid la ni 'das pa'i dus mi dmigs so/ /mnyam pa nyid la ni ma 'ongs pa'i dus mi dmigs so/ /mnyam
208a2(khri brgyad): pa nyid la ni da ltar byung ba'i dus mi dmigs te/ mnyam pa nyid la mnyam pa nyid kyang mi dmigs na/ mnyam pa nyid la 'das pa dang ma 'ongs pa dang da ltar byung ba'i sbyin pa'i pha rol tu phyin pa dmigs par lta ga la 'gyur/ rab 'byor tshul khrims kyi pha rol tu phyin pa
208a3(khri brgyad): dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa ni sngon gyi mtha' dang / phyi ma'i mtha' dang / da ltar byung ba'i dus rnams ni mi dmigs so/ /rab 'byor shes rab kyi pha rol tu phyin pa ni sngon gyi mtha' dang /
208a4(khri brgyad): phyi ma'i mtha' dang / da ltar byung ba'i dus rnams ni mi dmigs so/ /shes rab kyi pha rol tu phyin pa ni dus gsum mnyam pa nyid la mi dmigs te/ rab 'byor mnyam pa nyid la ni 'das pa dang ma 'ongs pa dang da ltar byung ba'i dus mi dmigs te/ mnyam pa nyid la mnyam pa
208a5(khri brgyad): nyid kyang mi dmigs na/ mnyam pa nyid la 'das pa dang / ma 'ongs pa dang / da ltar byung ba'i shes rab kyi pha rol tu phyin pa dmigs par lta ga la 'gyur/ rab 'byor gzhan yang dran pa nye bar gzhag pa rnams ni sngon gyi mtha' dang / phyi ma'i mtha' dang / dbus rnams
208a6(khri brgyad): ni mi dmigs so/ /dran pa nye bar gzhag pa rnams ni dus gsum mnyam pa nyid la mi dmigs so/ /rab 'byor mnyam pa nyid la ni 'das pa dang / ma 'ongs pa dang / da ltar byung ba'i dus mi dmigs te/ mnyam pa nyid la mnyam pa nyid kyang mi dmigs na/ mnyam
208a7(khri brgyad): pa nyid la 'das pa dang ma 'ongs pa dang / da ltar byung ba'i dran pa nye bar gzhag pa rnams dmigs par lta ga la 'gyur/ rab 'byor de bzhin du yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam dang /
208b1(khri brgyad): stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa brgyad po dag ni sngon gyi mtha' dang / phyi ma'i mtha' dang / dbus rnams su mi dmigs so/ /sangs rgyas kyi chos ma 'dres pa brgyad kyi bar ni dus gsum
208b2(khri brgyad): mnyam pa nyid la mi dmigs so/ /rab 'byor mnyam pa nyid la ni 'das pa'i dus mi dmigs/ ma 'ongs pa'i dus mi dmigs/ da ltar byung ba'i dus mi dmigs te/ mnyam pa nyid la mnyam pa nyid kyang mi dmigs na/ mnyam pa nyid la 'das pa dang / ma 'ongs pa dang /
208b3(khri brgyad): da ltar byung ba'i sangs rgyas kyi chos ma 'dres pa brgyad kyi bar dag dmigs par lta ga la 'gyur/ rab 'byor gzhan yang so so'i skye bo ni sngon gyi mthar mi dmigs so/ /so so'i skye bo ni phyi ma'i mthar mi dmigs so/ /so so'i skye bo ni da ltar byung bar mi dmigs so/ /so
208b4(khri brgyad): so'i skye bo ni dus gsum mnyam pa nyid la mi dmigs so/ /de ci'i phyir zhe na/ rab 'byor sems can dmigs su med pa'i phyir ro/ /rab 'byor gzhan yang nyan thos ni sngon gyi mthar mi dmigs so/ /rang sangs rgyas dang / byang chub sems dpa' ni sngon gyi mthar mi
208b5(khri brgyad): dmigs so/ /de bzhin gshegs pa ni sngon gyi mthar mi dmigs so/ /de bzhin gshegs pa ni phyi ma'i mthar mi dmigs so/ /de bzhin gshegs pa ni da ltar byung bar mi dmigs so/ /de bzhin gshegs pa ni dus gsum mnyam pa nyid la mi dmigs so/ /de ci'i
208b6(khri brgyad): phyir zhe na/ de bzhin gshegs pa dmigs su med pa'i phyir ro/ /rab 'byor byang chub sems dpa' sems dpa' chen pos shes rab kyi pha rol tu phyin pa la de ltar gnas te/ dus gsum mnyam pa nyid la de ltar bslabs shing / rnam pa thams cad mkhyen pa nyid yongs su
208b7(khri brgyad): rdzogs par bya'o/ /rab 'byor de ni byang chub sems dpa' sems dpa' chen po'i dus gsum mnyam pa nyid ces bya ba'i theg pa chen po yin te/ de la gnas nas byang chub sems dpa' sems dpa' chen pos lha dang / mi dang / lha ma yin du bcas pa'i 'jig rten zil
209a1(khri brgyad): gyis mnan nas rnam pa thams cad mkhyen pa nyid du nges par 'byung bar 'gyur ro/ /de nas bcom ldan 'das la/ tshe dang ldan pa rab 'byor gyis 'di skad ces gsol to/ /bcom ldan 'das ji tsam du bcom ldan 'das kyis byang chub sems dpa' sems
209a2(khri brgyad): dpa' chen po rnams kyi dus gsum mnyam pa nyid ces bgyi ba'i theg pa chen po 'di legs par bka' stsal pa ni/ legs so legs so/ /bcom ldan 'das 'das pa'i byang chub sems dpa' sems dpa' chen po rnams kyis kyang theg pa chen po 'di la bslabs nas/
209a3(khri brgyad): rnam pa thams cad mkhyen pa nyid thob lags so/ /bcom ldan 'das ma 'ongs pa'i byang chub sems dpa' sems dpa' chen po rnams kyang theg pa chen po 'di la slob cing / rnam pa thams cad mkhyen pa nyid thob par 'gyur lags so/ /bcom ldan 'das gang dag
209a4(khri brgyad): da ltar phyogs bcu'i 'jig rten gyi khams dpag tu ma mchis grangs ma mchis tshad ma mchis pa dag na mchis pa'i byang chub sems dpa' sems dpa' chen po dpag tu ma mchis/ grangs ma mchis/ tshad ma mchis pa de dag kyang theg pa chen po 'di la bslabs shing / rnam pa
209a5(khri brgyad): thams cad mkhyen pa nyid thob par bgyid lags te/ bcom ldan 'das de'i slad du de ni byang chub sems dpa' sems dpa' chen po rnams kyi theg pa chen po lags te/ 'di ltar dus gsum mnyam pa nyid ces bgyi ba'i theg pa lags so/ /de skad ces gsol pa dang / bcom
209a6(khri brgyad): ldan 'das kyis tshe dang ldan pa rab 'byor la 'di skad ces bka' stsal to/ /rab 'byor de de bzhin no/ /de de bzhin te/ 'das pa dang / ma byon pa dang / da ltar byung ba'i de bzhin gshegs pa dgra bcom pa yang dag par rdzogs pa'i sangs rgyas rnams kyis kyang theg pa
209a7(khri brgyad): chen po 'di la bslabs shing / rnam pa thams cad mkhyen pa nyid brnyes so/ /brnyes par 'gyur ro/ /brnyes par mdzad do/ /shes rab kyi pha rol tu phyin pa khri brgyad stong pa las zil gyis gnon pa'i le'u zhes bya ste bcu dgu pa'o// //
209b1(khri brgyad): shes rab kyi pha rol tu phyin pa khri brgyad stong pa/ bam po bcu drug pa/ de nas bcom ldan 'das la tshe dang ldan pa byams ma'i bu gang pos 'di skad ces gsol to/ /bcom ldan 'das gnas brtan rab 'byor 'di ni de bzhin gshegs pa dgra bcom pa yang dag par
209b2(khri brgyad): rdzogs pa'i sangs rgyas kyis shes rab kyi pha rol tu phyin pa'i slad du bskul ba mdzad pas 'di ni theg pa chen po bstan par sems lags so/ /de nas bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das bdag gis shes
209b3(khri brgyad): rab kyi pha rol tu phyin pa dang 'gal bar theg pa chen po bstan pa'am gcig tu ma gyur lags sam/ bcom ldan 'das kyis bka' stsal pa/ rab 'byor de ltar gyur pa med de/ rab 'byor khyod ni shes rab kyi pha rol tu phyin pa dang 'thun par theg pa chen po ston pa yin no/ /
209b4(khri brgyad): de ci'i phyir zhe na/ rab 'byor 'di ltar nyan thos kyi chos rnams sam/ rang sangs rgyas kyi chos rnams sam/ byang chub sems dpa'i chos rnams sam/ sangs rgyas kyi chos rnams sam/ dge ba'i chos gang ci yang rung ba de dag thams cad ni shes rab kyi pha rol tu phyin pa'i
209b5(khri brgyad): nang du 'dus shing / yang dag par gzhol ba'i phyir ro/ /rab 'byor gyis gsol pa/ bcom ldan 'das nyan thos kyi chos dang / rang sangs rgyas kyi chos dang / byang chub sems dpa'i chos dang / sangs rgyas kyi chos gang dag shes rab kyi pha rol tu phyin pa'i nang du
209b6(khri brgyad): 'dus shing yang dag par gzhol ba'i byang chub kyi phyogs kyi dge ba'i chos de dag gang lags/ bcom ldan 'das kyis bka' stsal pa/ rab 'byor 'di lta ste/ dran pa nye bar gzhag pa bzhi dang / yang dag par spong ba bzhi dang / rdzu 'phrul gyi rkang pa bzhi dang / dbang
209b7(khri brgyad): po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa dang / rnam par thar pa'i sgo stong pa nyid dang / mtshan ma med pa dang / smon pa med pa dang / bsam gtan bzhi dang / tshad med pa bzhi dang / gzugs med
210a1(khri brgyad): pa'i snyoms par 'jug pa bzhi dang / sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin
210a2(khri brgyad): pa dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad dang / bsnyel ba mi mnga' ba'i chos nyid dang rtag tu btang snyoms
210a3(khri brgyad): su gnas pa ste/ rab 'byor de dag ni nyan thos kyi chos dang / rang sangs rgyas kyi chos dang / byang chub sems dpa'i chos dang / sangs rgyas kyi chos gang dag shes rab kyi pha rol tu phyin pa'i nang du 'dus shing / yang dag par gzhol ba'i byang chub kyi phyogs kyi dge ba'i
210a4(khri brgyad): chos rnams yin no/ /rab 'byor de la theg pa chen po gang yin pa dang / shes rab kyi pha rol tu phyin pa gang yin pa dang / bsam gtan gyi pha rol tu phyin pa gang yin pa dang / brtson 'grus kyi pha rol tu phyin pa gang yin pa dang / bzod pa'i pha rol tu phyin pa gang
210a5(khri brgyad): yin pa dang / tshul khrims kyi pha rol tu phyin pa gang yin pa dang / sbyin pa'i pha rol tu phyin pa gang yin pa dang / gzugs gang yin pa dang / tshor ba dang / 'du shes dang / 'du byed rnams dang / rnam par shes pa gang yin pa dang / mig gang yin pa dang /
210a6(khri brgyad): gzugs gang yin pa dang / mig gi rnam par shes pa gang yin pa dang / mig gi 'dus te reg pa gang yin pa dang / mig gi 'dus te reg pa las byung ba'i tshor ba gang yin pa dang / rna ba dang / sna dang / lce dang / lus dang / yid gang yin pa dang / chos
210a7(khri brgyad): rnams gang yin pa dang / yid kyi rnam par shes pa gang yin pa dang / yid kyi 'dus te reg pa gang yin pa dang / yid kyi 'dus te reg pa'i rkyen gyis tshor ba gang yin pa dang / dran pa nye bar gzhag pa rnams dang / yang dag par spong ba rnams dang / rdzu 'phrul gyi
210b1(khri brgyad): rkang pa rnams dang / dbang po rnams dang / stobs rnams dang / byang chub kyi yan lag rnams dang / lam dang / de bzhin gshegs pa'i stobs rnams dang / mi 'jigs pa rnams dang / so so yang dag par rig pa rnams dang / stong pa nyid dang / mtshan ma med pa
210b2(khri brgyad): dang / smon pa med pa dang / 'dus byas kyi chos rnams dang / 'dus ma byas kyi chos rnams dang / sdug bsngal ba dang / kun 'byung ba dang / 'gog pa dang / lam dang / 'dod pa'i khams dang / gzugs kyi khams dang / gzugs med pa'i khams gang yin pa
210b3(khri brgyad): dang / nang stong pa nyid dang / dngos po med pa'i ngo bo nyid stong pa nyid kyi bar gang yin pa dang / ting nge 'dzin rnams gang yin pa dang / gzungs kyi sgo rnams gang yin pa dang / sangs rgyas kyi chos ma 'dres pa brgyad kyi bar dag gang yin pa dang / de bzhin gshegs pa gang
210b4(khri brgyad): yin pa dang / de bzhin gshegs pas gsungs pa'i chos 'dul ba gang yin pa dang / chos kyi dbyings gang yin pa dang / de bzhin nyid gang yin pa dang / yang dag pa'i mtha' gang yin pa dang / bsam gyis mi khyab pa'i dbyings gang yin pa dang / mya ngan las 'das pa
210b5(khri brgyad): gang yin pa'i chos de dag thams cad ni ldan pa yang ma yin/ mi ldan pa yang ma yin/ gzugs med pa/ bstan du med pa/ thogs pa med pa ste/ 'di ltar mtshan nyid med par mtshan nyid gcig pa yin pas/ rab 'byor rnam grangs des na/ khyod ni shes rab kyi pha rol
210b6(khri brgyad): tu phyin pa dang / 'thun par theg pa chen po ston pa yin no/ /de ci'i phyir zhe na/ rab 'byor theg pa chen po yang gzhan la shes rab kyi pha rol tu phyin pa yang gzhan/ bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin
210b7(khri brgyad): pa dang / tshul khrims kyi pha rol tu phyin pa dang / sbyin pa'i pha rol tu phyin pa yang gzhan/ theg pa chen po yang gzhan/ dran pa nye bar gzhag pa rnams kyang gzhan zhing / theg pa chen po yang gzhan pa ma yin pa'i phyir te/ de ltar na theg pa chen po dang / dran pa nye bar
211a1(khri brgyad): gzhag pa de dag ni gnyis su med cing gnyis su dbyer med do/ /theg pa chen po yang gzhan la sangs rgyas kyi chos ma 'dres pa brgyad kyi bar dag kyang gzhan pa ma yin te/ de ltar na theg pa chen po dang / sangs rgyas kyi chos de dag ni gnyis su med cing
211a2(khri brgyad): gnyis su dbyer med do/ /rab 'byor de'i phyir theg pa chen po bstan pas shes rab kyi pha rol tu phyin pa bstan par 'gyur ro/ /shes rab kyi pha rol tu phyin pa bstan pas theg pa chen po bstan par 'gyur ro/ /de nas bcom ldan 'das la tshe dang ldan pa rab 'byor gyis 'di skad
211a3(khri brgyad): ces gsol to/ /bcom ldan 'das 'di ltar yang byang chub sems dpa' ni sngon gyi mthar khas mi len lags so/ /byang chub sems dpa' ni phyi ma'i mthar khas mi len lags so/ /byang chub sems dpa' ni dbus su khas mi len lags so/ /bcom ldan 'das
211a4(khri brgyad): gzugs mu ma mchis pa'i slad du/ byang chub sems dpa' mu ma mchis par rig par bgyi'o/ /tshor ba dang / 'du shes dang / 'du byed rnams dang / rnam par shes pa mu ma mchis pa'i slad du/ byang chub sems dpa' mu ma mchis par rig par bgyi'o/ /bcom
211a5(khri brgyad): ldan 'das gzugs byang chub sems dpa' zhes bgyi ba de lta bu yang ma mchis shing mi dmigs lags so/ /tshor ba dang / 'du shes dang / 'du byed rnams dang / rnam par shes pa byang chub sems dpa' zhes bgyi ba de lta bu yang ma mchis shing mi dmigs lags so/ /
211a6(khri brgyad): bcom ldan 'das de ltar bdag gis thams cad kyi thams cad rnam pa thams cad kyi thams cad du byang chub sems dpa' sems dpa' chen po yang dag par rjes su ma mthong / ma dmigs lags na/ byang chub sems dpa' sems dpa' chen po gang zhig shes rab kyi pha rol tu phyin pa
211a7(khri brgyad): gang la gdams shing rjes su bstan par bgyi/ bcom ldan 'das 'di lta ste/ byang chub sems dpa' zhes bgyi ba de ni ming tsam du bas lags so/ /bcom ldan 'das 'di lta ste dper bgyi na/ bdag bdag ces bgyi ba yang bdag mngon par grub pa ni gtan ma mchis
211b1(khri brgyad): lags so/ /bcom ldan 'das de bzhin du byang chub sems dpa' byang chub sems dpa' zhes bgyi yang / byang chub sems dpa' mngon par grub pa ni gtan ma mchis lags so/ /bcom ldan 'das de ltar chos rnams rang bzhin ma mchis pa lags na/ gang mngon par
211b2(khri brgyad): grub pa'i gzugs de gang lags/ gang mngon par grub pa'i tshor ba dang / 'du shes dang / 'du byed rnams dang / gang mngon par grub pa'i rnam par shes pa de gang lags/ bcom ldan 'das gang mngon par ma grub pa de ni gzugs ma lags so/ /gang mngon par ma
211b3(khri brgyad): grub pa de ni tshor ba dang / 'du shes dang / 'du byed rnams dang / rnam par shes pa ma lags so/ /bcom ldan 'das mngon par ma grub pa las gud na gang byang chub kyi slad du spyod pa'i byang chub sems dpa' dmigs su ma mchis na/ ci mngon par ma grub pa de mngon par ma grub
211b4(khri brgyad): pa'i shes rab kyi pha rol tu phyin pa la gdams par bgyi zhing rjes su bstan par bgyi lags sam/ bcom ldan 'das de ltar bstan pa'i tshe/ byang chub sems dpa' sems dpa' chen po'i sems mi zhum mi 'gong zhing / yid 'gyod par mi 'gyur la mi skrag mi dngang zhing dngang bar
211b5(khri brgyad): mi 'gyur na/ byang chub sems dpa' sems dpa' chen po de ni shes rab kyi pha rol tu phyin pa la spyod pa lags par rig par bgyi'o/ /de nas tshe dang ldan pa shA ri'i bus/ tshe dang ldan pa rab 'byor la 'di skad ces smras so/ /tshe dang ldan pa rab 'byor ci'i phyir/ byang
211b6(khri brgyad): chub sems dpa' sngon gyi mthar khas mi len pa yin/ byang chub sems dpa' phyi ma'i mthar khas mi len pa yin/ byang chub sems dpa' dbus su khas mi len pa yin/ tshe dang ldan pa rab 'byor ci'i phyir/ gzugs mu med pa'i phyir byang chub sems dpa' mu med par
211b7(khri brgyad): rig par bya/ tshor ba dang / 'du shes dang / 'du byed rnams dang / rnam par shes pa mu med pa'i phyir/ byang chub sems dpa' mu med par rig par bya/ tshe dang ldan pa rab 'byor ci'i phyir gzugs byang chub sems dpa' zhes bya ba de lta bu yang med cing mi dmigs pa
212a1(khri brgyad): yin/ tshor ba dang / 'du shes dang / 'du byed rnams dang / rnam par shes pa byang chub sems dpa' zhes bya ba de lta bu yang med cing mi dmigs pa yin/ tshe dang ldan pa rab 'byor ci'i phyir 'di skad du/ bcom ldan 'das de ltar bdag gis thams cad kyi
212a2(khri brgyad): thams cad rnam pa thams cad kyi thams cad du/ byang chub sems dpa' sems dpa' chen po yang dag par rjes su mi mthong / ma dmigs lags na/ byang chub sems dpa' sems dpa' chen po gang zhig shes rab kyi pha rol tu phyin pa gang la gdams par bgyi zhing rjes su
212a3(khri brgyad): bstan par bgyi zhes smra/ tshe dang ldan pa rab 'byor ci'i phyir 'di skad du/ byang chub sems dpa' zhes bgyi ba de ni ming tsam du bas lags so zhes bya ba'i bar du smra/ tshe dang ldan pa rab 'byor ci'i phyir 'di skad du/ bcom ldan 'das dper bgyi na/ bdag bdag ces bgyi
212a4(khri brgyad): yang bdag mngon par grub pa ni gtan ma mchis lags so/ /bcom ldan 'das de bzhin du byang chub sems dpa' byang chub sems dpa' zhes bgyi yang byang chub sems dpa' mngon par grub pa ni gtan ma mchis lags so zhes smra/ tshe dang ldan pa rab 'byor ci'i phyir 'di
212a5(khri brgyad): skad du/ bcom ldan 'das de ltar chos rnams dngos po ma mchis pa'i ngo bo nyid lags na/ gang mngon par ma grub pa'i gzugs de gang lags/ gang mngon par ma grub pa'i tshor ba dang / 'du shes dang / 'du byed rnams dang / gang mngon par ma grub pa'i rnam
212a6(khri brgyad): par shes pa de gang lags/ gang mngon par ma grub pa de ni gzugs ma lags so/ /gang mngon par ma grub pa de ni tshor ba dang / 'du shes dang / 'du byed rnams dang / rnam par shes pa ma lags so zhes smra/ tshe dang ldan pa rab 'byor ci'i phyir 'di skad du/
212a7(khri brgyad): ci mngon par ma grub pa de mngon par ma grub pa'i shes rab kyi pha rol tu phyin pa la gdams par bgyi zhing rjes su bstan par bgyi lags sam zhes smra/ tshe dang ldan pa rab 'byor ci'i phyir 'di skad du/ bcom ldan 'das mngon par ma grub pa las gud na yang gang byang chub kyi slad du
212b1(khri brgyad): spyod pa'i byang chub sems dpa' sems dpa' chen po dmigs su ma mchis pa lags so zhes smra/ tshe dang ldan pa rab 'byor ci'i phyir 'di skad du/ bcom ldan 'das gal te de ltar bstan pa'i tshe/ byang chub sems dpa' sems dpa' chen po'i sems mi zhum/ mi 'gong zhing
212b2(khri brgyad): yid 'gyod par mi 'gyur la/ mi skrag mi dngang zhing / dngang bar mi 'gyur na/ byang chub sems dpa' sems dpa' chen po de ni shes rab kyi pha rol tu phyin pa la spyod pa lags par rig par bgyi'o zhes smra/ rab 'byor gyis smras pa/ tshe dang ldan pa shA ri'i bu sems can
212b3(khri brgyad): med pa'i phyir/ byang chub sems dpa' sngon gyi mthar khas mi len to/ /tshe dang ldan pa shA ri'i bu sems can stong pa'i phyir byang chub sems dpa' sngon gyi mthar khas mi len to/ /tshe dang ldan pa shA ri'i bu sems can dben pa'i phyir byang chub sems dpa' sngon gyi mthar khas
212b4(khri brgyad): mi len to/ /tshe dang ldan pa shA ri'i bu sems can dngos po med pa'i phyir byang chub sems dpa' sngon gyi mthar khas mi len to/ /tshe dang ldan pa shA ri'i bu gzugs med pa'i phyir byang chub sems dpa' sngon gyi mthar khas mi len to/ /gzugs stong pa dang / gzugs
212b5(khri brgyad): dben pa dang / gzugs ngo bo nyid med pa'i phyir byang chub sems dpa' sngon gyi mthar khas mi len to/ /de bzhin du tshor ba dang / 'du shes dang / 'du byed rnams dang / rnam par shes pa med pa'i phyir byang chub sems dpa' sngon gyi mthar khas mi len to/ /rnam par
212b6(khri brgyad): shes pa stong pa dang / rnam par shes pa dben pa dang / rnam par shes pa ngo bo nyid med pa'i phyir/ byang chub sems dpa' sngon gyi mthar khas mi len to/ /tshe dang ldan pa shA ri'i bu sbyin pa'i pha rol tu phyin pa med pa'i phyir/ byang chub sems dpa' sngon gyi mthar khas
212b7(khri brgyad): mi len to/ /sbyin pa'i pha rol tu phyin pa stong pa dang / sbyin pa'i pha rol tu phyin pa dben pa dang / sbyin pa'i pha rol tu phyin pa ngo bo nyid med pa'i phyir byang chub sems dpa' sngon gyi mthar khas mi len to/ /de bzhin du tshul khrims kyi pha rol tu phyin pa dang / bzod pa'i
213a1(khri brgyad): pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa med pa'i phyir/ byang chub sems dpa' sngon gyi mthar khas mi len to/ /shes rab kyi pha rol tu phyin pa stong pa
213a2(khri brgyad): dang / shes rab kyi pha rol tu phyin pa dben pa dang / shes rab kyi pha rol tu phyin pa ngo bo nyid med pa'i phyir/ byang chub sems dpa' sngon gyi mthar khas mi len to/ /de ci'i phyir zhe na/ tshe dang ldan pa shA ri'i bu 'di ltar stong pa nyid la sngon gyi mtha' dang / phyi ma'i
213a3(khri brgyad): mtha' dang / dbus rnams kyang mi dmigs te/ stong pa nyid kyang gzhan la/ byang chub sems dpa' yang gzhan zhing / sngon gyi mtha' dang / phyi ma'i mtha' dang / dbus rnams kyang gzhan ma yin pas/ tshe dang ldan pa shA ri'i bu de ltar na stong pa nyid gang yin pa dang /
213a4(khri brgyad): byang chub sems dpa' gang yin pa dang / sngon gyi mtha' dang / phyi ma'i mtha' dang / dbus gang yin pa de dag thams cad ni gnyis su med cing gnyis su dbyer med pa'i phyir ro/ /tshe dang ldan pa shA ri'i bu rnam grangs des na/ byang chub sems dpa' sngon gyi mtha' dang /
213a5(khri brgyad): phyi ma'i mtha' dang / dbus rnams su khas mi len to/ /tshe dang ldan pa shA ri'i bu/ med pa yang gzhan/ stong pa nyid kyang gzhan/ dben pa yang gzhan/ ngo bo nyid med pa yang gzhan/ byang chub sems dpa' yang gzhan/ sbyin pa'i pha rol tu phyin pa yang
213a6(khri brgyad): gzhan/ tshul khrims kyi pha rol tu phyin pa yang gzhan/ bzod pa'i pha rol tu phyin pa yang gzhan/ brtson 'grus kyi pha rol tu phyin pa yang gzhan/ bsam gtan gyi pha rol tu phyin pa yang gzhan/ shes rab kyi pha rol tu phyin pa yang gzhan zhing / sngon gyi mtha' dang / phyi
213a7(khri brgyad): ma'i mtha' dang / dbus rnams kyang gzhan pa ma yin te/ tshe dang ldan pa shA ri'i bu de ltar na med pa gang yin pa dang / stong pa nyid gang yin pa dang / dben pa gang yin pa dang / ngo bo nyid med pa gang yin pa dang / pha rol tu phyin pa drug gang yin pa dang / byang chub sems dpa'
213b1(khri brgyad): gang yin pa dang / sngon gyi mtha' dang / phyi ma'i mtha' dang / dbus rnams gang yin pa de dag thams cad ni gnyis su med cing gnyis su dbyer med do/ /tshe dang ldan pa shA ri'i bu rnam grangs des na/ byang chub sems dpa' sngon gyi mtha' dang phyi ma'i mtha' dang / dbus rnams su
213b2(khri brgyad): khas mi len to/ /de ci'i phyir zhe na/ tshe dang ldan pa shA ri'i bu nang stong pa nyid med pa'i phyir/ byang chub sems dpa' sngon gyi mthar khas mi len to/ /dngos po med pa'i ngo bo nyid stong pa nyid kyi bar du med pa'i phyir/ byang chub sems dpa' sngon gyi mtha' dang / phyi ma'i mtha'
213b3(khri brgyad): dang / dbus rnams su khas mi len to/ /de ci'i phyir zhe na/ tshe dang ldan pa shA ri'i bu nang stong pa nyid med pa dang / nang stong pa nyid stong pa dang / nang stong pa nyid dben pa dang / nang stong pa nyid ngo bo nyid med pa la sngon gyi mtha' dang / phyi ma'i mtha' dang / dbus
213b4(khri brgyad): rnams mi dmigs pa'i phyir ro/ /dngos po med pa'i ngo bo nyid stong pa nyid kyi bar du med pa dang / dngos po med pa'i ngo bo nyid stong pa nyid stong pa nyid dang / dngos po med pa'i ngo bo nyid stong pa nyid dben pa dang / dngos po med pa'i ngo bo nyid stong pa nyid ngo bo nyid med pa la sngon gyi
213b5(khri brgyad): mtha' dang / phyi ma'i mtha' dang / dbus rnams mi dmigs pa'i phyir ro/ /nang stong pa nyid med pa dang / stong pa dang / dben pa dang / ngo bo nyid med pa yang gzhan la/ dngos po med pa'i ngo bo nyid stong pa nyid kyi bar du med pa dang / stong pa dang / dben pa dang /
213b6(khri brgyad): ngo bo nyid med pa yang gzhan zhing byang chub sems dpa' yang gzhan la/ sngon gyi mtha' dang / phyi ma'i mtha' dang / dbus rnams kyang gzhan pa ma yin te/ tshe dang ldan pa shA ri'i bu de ltar na nang stong pa nyid med pa dang / stong pa dang / dben pa dang / ngo bo nyid med pa gang yin pa dang / dngos po med pa'i ngo bo
213b7(khri brgyad): nyid stong pa nyid kyi bar du med pa dang / stong pa dang / dben pa dang / ngo bo nyid med pa gang yin pa dang / byang chub sems dpa' gang yin pa dang / sngon gyi mtha' dang / phyi ma'i mtha' dang / dbus rnams gang yin pa de dag thams cad ni gnyis su med cing gnyis su dbyer
214a1(khri brgyad): med do/ /tshe dang ldan pa shA ri'i bu rnam grangs des na/ byang chub sems dpa' sngon gyi mtha' dang / phyi ma'i mtha' dang / dbus rnams su khas mi len to/ /tshe dang ldan pa shA ri'i bu gzhan yang dran pa nye bar gzhag pa rnams med pa'i phyir/ byang chub
214a2(khri brgyad): sems dpa' sngon gyi mtha' dang / phyi ma'i mtha' dang / dbus rnams su khas mi len to/ /dran pa nye bar gzhag pa rnams stong pa dang / dran pa nye bar gzhag pa rnams dben pa dang / dran pa nye bar gzhag pa rnams ngo bo nyid med pa'i phyir/ byang chub sems dpa'
214a3(khri brgyad): sngon gyi mtha' dang / phyi ma'i mtha' dang / dbus rnams su khas mi len to/ /de bzhin du yang dag par spong ba rnams med pa dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam dang / stobs dang / mi 'jigs pa dang /
214a4(khri brgyad): so so yang dag par rig pa dang / sangs rgyas kyi chos ma 'dres pa rnams med pa'i phyir/ byang chub sems dpa' sngon gyi mtha' dang / phyi ma'i mtha' dang / dbus rnams su khas mi len to/ /de bzhin du sbyar te/ sangs rgyas kyi chos rnams stong pa dang / sangs rgyas
214a5(khri brgyad): kyi chos rnams dben pa dang / sangs rgyas kyi chos rnams ngo bo nyid med pa'i phyir/ byang chub sems dpa' sngon gyi mtha' dang / phyi ma'i mtha' dang / dbus rnams su khas mi len to/ /de ci'i phyir zhe na/ tshe dang ldan pa shA ri'i bu 'di ltar med pa dang / stong pa dang /
214a6(khri brgyad): dben pa dang / ngo bo nyid med pa la sngon gyi mtha' dang / phyi ma'i mtha' dang / dbus rnams mi dmigs pa'i phyir ro/ /med pa yang gzhan ma yin/ stong pa yang gzhan ma yin/ dben pa yang gzhan ma yin/ ngo bo nyid med pa yang gzhan ma yin zhing / dran pa nye
214a7(khri brgyad): bar gzhag pa rnams kyang gzhan ma yin la/ sangs rgyas kyi chos rnams kyi bar du yang gzhan ma yin zhing / sngon gyi mtha' dang / phyi ma'i mtha' dang / dbus rnams kyang gzhan ma yin pa'i phyir te/ tshe dang ldan pa shA ri'i bu de ltar na/ dran pa nye bar gzhag pa rnams med
214b1(khri brgyad): pa dang / stong pa dang / dben pa dang / ngo bo nyid med pa gang yin pa dang / sangs rgyas kyi chos ma 'dres pa rnams kyi bar dang / sngon gyi mtha' dang / phyi ma'i mtha' dang / dbus rnams gang yin pa de dag thams cad ni gnyis su med cing gnyis su dbyer med do/ /tshe dang ldan pa
214b2(khri brgyad): shA ri'i bu rnam grangs des na/ byang chub sems dpa' sngon gyi mtha' dang / phyi ma'i mtha' dang / dbus rnams su khas mi len to/ /tshe dang ldan pa shA ri'i bu gzhan yang ting nge 'dzin thams cad med pa dang / gzungs kyi sgo thams cad med pa dang / chos kyi dbyings med pa dang /
214b3(khri brgyad): de bzhin nyid med pa dang / yang dag pa'i mtha' med pa dang / yang dag pa'i mtha' stong pa dang / yang dag pa'i mtha' dben pa dang / yang dag pa'i mtha' ngo bo nyid med pa'i phyir byang chub sems dpa' sngon gyi mtha' dang / phyi ma'i mtha' dang / dbus rnams su khas mi len to/ /
214b4(khri brgyad): de ci'i phyir zhe na/ ting nge 'dzin med pa dang / yang dag pa'i mtha'i bar du med pa dang / yang dag pa'i mtha'i bar du ngo bo nyid med pa la sngon gyi mtha' dang / phyi ma'i mtha' dang / dbus rnams mi dmigs pa'i phyir ro/ /tshe dang ldan pa shA ri'i bu med pa yang gzhan/ stong
214b5(khri brgyad): pa yang gzhan/ dben pa yang gzhan/ ngo bo nyid med pa yang gzhan/ byang chub sems dpa' yang gzhan/ yang dag pa'i mtha'i bar du yang gzhan zhing / sngon gyi mtha' dang / phyi ma'i mtha' dang / dbus rnams kyang gzhan pa ma yin te/ tshe dang ldan pa shA ri'i
214b6(khri brgyad): bu de ltar na med pa gang yin pa dang / ngo bo nyid med pa'i bar gang yin pa dang / ting nge 'dzin gang yin pa dang / yang dag pa'i mtha'i bar dang / byang chub sems dpa' dang / sngon gyi mtha' dang / phyi ma'i mtha' dang / dbus rnams gang yin pa de dag ni thams
214b7(khri brgyad): cad kyi thams cad rnam pa thams cad kyi thams cad du gnyis su med cing gnyis su dbyer med do/ /tshe dang ldan pa shA ri'i bu rnam grangs des na/ byang chub sems dpa' sngon gyi mtha' dang / phyi ma'i mtha' dang / dbus rnams su khas mi len to/ /tshe dang ldan pa shA
215a1(khri brgyad): ri'i bu gzhan yang nyan thos med pa'i phyir byang chub sems dpa' sngon gyi mtha' dang / phyi ma'i mtha' dang / dbus rnams su khas mi len to/ /nyan thos stong pa dang / nyan thos dben pa dang / nyan thos ngo bo nyid med pa'i phyir byang chub sems dpa' sngon
215a2(khri brgyad): gyi mtha' dang / phyi ma'i mtha' dang / dbus rnams su khas mi len to/ /rang sangs rgyas med pa dang / byang chub sems dpa' med pa dang / rnam pa thams cad mkhyen pa nyid med pa dang / rnam pa thams cad mkhyen pa nyid stong pa dang / rnam pa thams cad mkhyen pa
215a3(khri brgyad): nyid dben pa dang / rnam pa thams cad mkhyen pa nyid ngo bo nyid med pa'i phyir/ byang chub sems dpa' sngon gyi mtha' dang / phyi ma'i mtha' dang / dbus rnams su khas mi len to/ /de ci'i phyir zhe na/ tshe dang ldan pa shA ri'i bu med pa dang / stong pa dang / dben pa dang /
215a4(khri brgyad): ngo bo nyid med pa la sngon gyi mtha' dang / phyi ma'i mtha' dang / dbus rnams mi dmigs pa'i phyir ro/ /med pa dang / stong pa dang / dben pa dang / ngo bo nyid med pa yang gzhan zhing byang chub sems dpa' dang / nyan thos dang / rang sangs rgyas kyang gzhan la sngon
215a5(khri brgyad): gyi mtha' dang / phyi ma'i mtha' dang / dbus rnams kyang gzhan ma yin te/ tshe dang ldan pa shA ri'i bu de ltar na med pa dang / stong pa dang / dben pa dang / ngo bo nyid med pa dang / nyan thos dang / rang sangs rgyas dang / byang chub sems dpa' dang / sangs rgyas
215a6(khri brgyad): de dag ni gnyis su med cing gnyis su dbyer med do/ /tshe dang ldan pa shA ri'i bu rnam grangs des na byang chub sems dpa' sngon gyi mtha' dang / phyi ma'i mtha' dang / dbus rnams su khas mi len to/ /tshe dang ldan pa shA ri'i bu khyod gang 'di skad du/ tshe dang ldan pa rab
215a7(khri brgyad): 'byor ci'i phyir/ gzugs mu med pa'i phyir byang chub sems dpa' mu med par rig par bya/ tshor ba dang / 'du shes dang / 'du byed rnams dang / rnam par shes pa mu med pa'i phyir byang chub sems dpa' mu med par rig par bya zhes zer ba ni/ tshe dang ldan pa shA ri'i
215b1(khri brgyad): bu gzugs ni nam mkha' dang mnyam pa yin no/ /tshor ba dang / 'du shes dang / 'du byed rnams dang / rnam par shes pa ni nam mkha' dang mnyam pa yin no/ /de ci'i phyir zhe na/ tshe dang ldan pa shA ri'i bu 'di lta ste dper na nam mkha' la ni mtha' dang / dbus dang
215b2(khri brgyad): mtha' mi dmigs kyang / nam mkha' zhes tha snyad 'dogs so/ /tshe dang ldan pa shA ri'i bu de bzhin du gzugs stong pa nyid yin pa'i phyir gzugs kyi sngon gyi mtha' mi dmigs/ phyi ma'i mtha' mi dmigs/ dbus mi dmigs te/ stong pa nyid la ni mtha' 'am/
215b3(khri brgyad): dbus dmigs su med pa'i phyir ro/ /tshe dang ldan pa shA ri'i bu de bzhin du tshor ba dang / 'du shes dang / 'du byed rnams dang / rnam par shes pa stong pa nyid yin pa'i phyir tshor ba dang / 'du shes dang / 'du byed rnams dang / rnam par shes pa'i sngon gyi mtha' mi
215b4(khri brgyad): dmigs/ phyi ma'i mtha' mi dmigs/ dbus mi dmigs te/ stong pa nyid la ni mtha' 'am/ dbus dmigs su med pa'i phyir ro/ /tshe dang ldan pa shA ri'i bu rnam grangs des na/ gzugs mu med pa'i phyir byang chub sems dpa' mu med par rig par bya'o/ /
215b5(khri brgyad): tshor ba dang / 'du shes dang / 'du byed rnams dang / rnam par shes pa mu med pa'i phyir byang chub sems dpa' mu med par rig par bya'o/ /tshe dang ldan pa shA ri'i bu de bzhin du khams dang / skye mched rnams dang / dran pa nye bar gzhag pa dang / yang dag par
215b6(khri brgyad): spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams ni nam mkha' dang mnyam pa yin no/ /
215b7(khri brgyad): de ci'i phyir zhe na/ tshe dang ldan pa shA ri'i bu 'di lta ste dper na/ mtha' yas mu med pa'i phyir nam mkha' la mtha' 'am/ dbus mi dmigs kyang nam mkha' zhes tha snyad 'dogs so/ /tshe dang ldan pa shA ri'i bu de bzhin du sangs rgyas kyi chos rnams kyi bar du stong pa nyid
216a1(khri brgyad): yin pa'i phyir/ sangs rgyas kyi chos rnams la mtha' 'am/ dbus mi dmigs te/ stong pa nyid la mtha' 'am/ dbus dmigs su med pa'i phyir ro/ /tshe dang ldan pa shA ri'i bu rnam grangs des na/ sangs rgyas kyi chos rnams mu med pa'i phyir byang chub
216a2(khri brgyad): sems dpa' mu med par rig par bya'o/ /tshe dang ldan pa shA ri'i bu gang yang khyod 'di skad du/ tshe dang ldan pa rab 'byor ci'i phyir gzugs byang chub sems dpa' zhes bya ba de lta bu yang med cing mi dmigs pa yin/ tshor ba dang / 'du shes dang / 'du byed rnams dang /
216a3(khri brgyad): rnam par shes pa byang chub sems dpa' zhes bya ba de lta bu yang med cing mi dmigs pa yin nam zhes zer ba ni tshe dang ldan pa shA ri'i bu gzugs ni gzugs kyis stong ngo / /tshe dang ldan pa shA ri'i bu tshor ba dang / 'du shes dang / 'du byed rnams dang / rnam par shes pa ni rnam par shes
216a4(khri brgyad): pas stong ngo / /de ci'i phyir zhe na/ tshe dang ldan pa shA ri'i bu stong pa nyid la ni gzugs med cing mi dmigs so/ /stong pa nyid la ni byang chub sems dpa' med cing mi dmigs la/ de bzhin du stong pa nyid la ni tshor ba dang / 'du shes dang / 'du byed rnams dang / rnam par
216a5(khri brgyad): shes pa med cing mi dmigs/ stong pa nyid la ni byang chub sems dpa' med cing mi dmigs pa'i phyir te/ tshe dang ldan pa shA ri'i bu rnam grangs des na/ gzugs byang chub sems dpa' zhes bya ba de lta bu yang med cing mi dmigs pa yin no/ /tshor ba dang / 'du shes dang /
216a6(khri brgyad): 'du byed rnams dang / rnam par shes pa byang chub sems dpa' zhes bya ba de lta bu yang med cing mi dmigs pa yin no/ /tshe dang ldan pa shA ri'i bu gzhan yang sbyin pa'i pha rol tu phyin pa ni sbyin pa'i pha rol tu phyin pas stong ngo / /de bzhin du tshul khrims kyi pha rol tu phyin pa dang /
216a7(khri brgyad): bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa ni shes rab kyi pha rol tu phyin pas stong ngo / /de ci'i phyir zhe na/ tshe dang ldan pa shA ri'i bu stong pa nyid la ni shes rab kyi pha rol tu
216b1(khri brgyad): phyin pa med cing / stong pa nyid la ni byang chub sems dpa' med pa'i phyir ro/ /tshe dang ldan pa shA ri'i bu nang stong pa nyid ni nang stong pa nyid kyis stong ngo / /dngos po med pa'i ngo bo nyid stong pa nyid kyi bar ni dngos po med pa'i ngo bo nyid stong pa nyid kyi bar gyis stong ngo / /dran pa nye bar gzhag
216b2(khri brgyad): pa rnams ni/ dran pa nye bar gzhag pa rnams kyis stong ngo / /yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / lam rnams dang / stobs bcu dang / mi 'jigs pa
216b3(khri brgyad): rnams dang / so so yang dag par rig pa rnams dang / sangs rgyas kyi chos ma 'dres pa rnams ni sangs rgyas kyi chos ma 'dres pa rnams kyis stong ngo / /chos kyi dbyings ni chos kyi dbyings kyis stong ngo / /de bzhin nyid ni de bzhin nyid kyis stong ngo / /yang dag pa'i mtha' ni
216b4(khri brgyad): yang dag pa'i mthas stong ngo / /bsam gyis mi khyab pa'i dbyings ni bsam gyis mi khyab pa'i dbyings kyis stong ngo / /ting nge 'dzin ni ting nge 'dzin gyis stong ngo / /gzungs kyi sgo rnams ni gzungs kyi sgo rnams kyis stong ngo / /thams cad shes pa nyid ni thams cad shes pa nyid
216b5(khri brgyad): kyis stong ngo / /lam gyi rnam pa shes pa nyid ni lam gyi rnam pa shes pa nyid kyis stong ngo / /rnam pa thams cad mkhyen pa nyid ni rnam pa thams cad mkhyen pa nyid kyis stong ngo / /nyan thos kyi theg pa ni nyan thos kyi theg pas stong ngo / /rang sangs rgyas kyi theg pa ni rang sangs rgyas kyi
216b6(khri brgyad): theg pas stong ngo / /sangs rgyas kyi theg pa ni sangs rgyas kyi theg pas stong ngo / /nyan thos ni nyan thos kyis stong ngo / /rang sangs rgyas ni rang sangs rgyas kyis stong ngo / /byang chub sems dpa' ni byang chub sems dpas stong ngo / /de bzhin gshegs pa ni de bzhin
216b7(khri brgyad): gshegs pas stong ste/ tshe dang ldan pa shA ri'i bu de bzhin gshegs pa stong pa nyid la ni gzugs med cing mi dmigs so/ /de bzhin gshegs pa stong pa nyid la ni tshor ba dang / 'du shes dang / 'du byed rnams dang / rnam par shes pa med cing mi dmigs so/ /tshe dang
217a1(khri brgyad): ldan pa shA ri'i bu rnam grangs des na/ gzugs byang chub sems dpa' zhes bya ba de lta bu yang med cing mi dmigs pa yin no/ /tshor ba dang / 'du shes dang / 'du byed rnams dang / rnam par shes pa byang chub sems dpa' zhes bya ba de lta bu yang med cing mi
217a2(khri brgyad): dmigs pa yin no/ /tshe dang ldan pa shA ri'i bu gang yang khyod 'di skad du/ tshe dang ldan pa rab 'byor ci'i phyir 'di skad du/ bcom ldan 'das de ltar bdag gis thams cad kyi thams cad rnam pa thams cad kyi thams cad du/ byang chub sems dpa' sems dpa' chen po yang dag
217a3(khri brgyad): par rjes su ma mthong / ma dmigs lags na/ byang chub sems dpa' gang zhig shes rab kyi pha rol tu phyin pa gang la gdams par bgyi zhing rjes su bstan par bgyi zhes smra zhes zer ba ni/ tshe dang ldan pa shA ri'i bu gzugs ni gzugs la dmigs su med do/ /gzugs ni
217a4(khri brgyad): tshor ba la dmigs su med do/ /tshor ba ni tshor ba la dmigs su med do/ /tshor ba ni gzugs la dmigs su med do/ /gzugs dang / tshor ba dag ni 'du shes la dmigs su med do/ /'du shes ni 'du shes la dmigs su med do/ /'du shes ni gzugs dang / tshor ba
217a5(khri brgyad): dag la dmigs su med do/ /'du byed rnams ni 'du shes la med cing mi dmigs so/ /'du byed rnams ni 'du byed rnams la med cing mi dmigs so/ /'du shes ni 'du byed rnams la med cing mi dmigs so/ /rnam par shes pa ni 'du byed rnams la med cing mi dmigs so/ /
217a6(khri brgyad): 'du byed rnams ni rnam par shes pa la med cing mi dmigs so/ /gzugs dang / tshor ba dang / 'du shes ni 'du byed rnams la med cing mi dmigs so/ /rnam par shes pa ni rnam par shes pa la med cing mi dmigs so/ /gzugs dang / tshor ba dang / 'du shes dang /
217a7(khri brgyad): 'du byed rnams ni rnam par shes pa la med cing mi dmigs so/ /rnam par shes pa ni gzugs dang / tshor ba dang / 'du shes dang / 'du byed rnams la med cing mi dmigs so/ /tshe dang ldan pa shA ri'i bu mig ni mig la med cing mi dmigs so/ /mig ni rna ba la med
217b1(khri brgyad): cing mi dmigs so/ /rna ba ni mig la med cing mi dmigs so/ /rna ba ni rna ba la med cing mi dmigs so/ /rna ba ni sna la med cing mi dmigs so/ /sna ni sna la med cing mi dmigs so/ /sna ni mig dang rna ba la med cing mi dmigs so/ /sna ni lce la med cing mi
217b2(khri brgyad): dmigs so/ /lce ni lce la med cing mi dmigs so/ /lce ni mig dang rna ba dang / sna dag la med cing mi dmigs so/ /lce ni lus la med cing mi dmigs so/ /lus ni lus la med cing mi dmigs so/ /lus ni mig dang / rna ba dang / sna dang / lce rnams la
217b3(khri brgyad): med cing mi dmigs so/ /lus ni yid la med cing mi dmigs so/ /yid ni yid la med cing mi dmigs so/ /yid ni mig dang / rna ba dang / sna dang / lce dang / lus rnams la med cing mi dmigs so/ /gzugs ni gzugs la med cing mi dmigs so/ /
217b4(khri brgyad): gzugs ni sgra dang / dri dang / ro dang / reg bya dang / chos rnams la med cing mi dmigs so/ /sgra ni sgra la med cing mi dmigs so/ /sgra ni gzhan dag la yang med cing mi dmigs so/ /de bzhin du dri ni dri dang / gzhan dag la yang med cing mi dmigs so/ /ro
217b5(khri brgyad): ni ro dang gzhan dag la yang med cing mi dmigs so/ /reg bya ni reg bya dang gzhan dag la yang med cing mi dmigs so/ /chos ni chos rnams dang gzhan dag la yang med cing mi dmigs so/ /mig gi rnam par shes pa ni mig gi rnam par shes pa la med cing mi dmigs so/ /
217b6(khri brgyad): gzhan dag kyang de la med cing mi dmigs so/ /de dag la yang de med cing mi dmigs so/ /rna ba'i rnam par shes pa dang / sna'i rnam par shes pa dang / lce'i rnam par shes pa dang / lus kyi rnam par shes pa dang / yid kyi rnam par shes pa ni de bzhin te/ yid kyi rnam
217b7(khri brgyad): par shes pa yang yid kyi rnam par shes pa la med cing mi dmigs so/ /gzhan dag kyang de la med cing mi dmigs so/ /de yang gzhan dag la med cing mi dmigs so/ /mig gi 'dus te reg pa ni mig gi 'dus te reg pa la med cing mi dmigs so/ de ni
218a1(khri brgyad): gzhan dag la yang med cing mi dmigs so/ /de la gzhan dag kyang med cing mi dmigs so/ /rna ba'i 'dus te reg pa dang / sna'i 'dus te reg pa dang / lce'i 'dus te reg pa dang / lus kyi 'dus te reg pa dang / yid kyi 'dus te reg pa yang de bzhin te/
218a2(khri brgyad): yid kyi 'dus te reg pa ni yid kyi 'dus te reg pa la med cing mi dmigs so/ /yid kyi 'dus te reg pa la yang reg pa gzhan dag med cing mi dmigs so/ /mig gi 'dus te reg pa las byung ba'i tshor ba ni/ mig gi 'dus te reg pa las byung ba'i tshor ba la med cing mi dmigs
218a3(khri brgyad): so/ /de la yang gzhan dag dang gzhan dag la yang gzhan dag med cing mi dmigs so/ /rna ba dang / sna dang / lce dang / lus dang / yid kyi 'dus te reg pa las byung ba'i tshor ba yang yid kyi 'dus te reg pa las byung ba'i tshor ba la med cing mi dmigs so/ /de la
218a4(khri brgyad): yang gzhan dag dang / gzhan dag la yang gzhan dag med cing mi dmigs so/ /dran pa nye bar gzhag pa rnams ni dran pa nye bar gzhag pa rnams la med cing mi dmigs so/ /de bzhin du yang dag par spong ba rnams dang / rdzu 'phrul gyi rkang pa rnams dang / dbang po
218a5(khri brgyad): rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa dang / stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad po dag ni sangs rgyas kyi
218a6(khri brgyad): chos rnams la med cing mi dmigs so/ /so so yang dag par rig pa rnams ni so so yang dag par rig pa rnams la med cing mi dmigs so/ /sangs rgyas kyi chos rnams ni/ so so yang dag par rig pa rnams la med cing mi dmigs so/ /so so yang dag par rig pa
218a7(khri brgyad): rnams ni sangs rgyas kyi chos rnams la med cing mi dmigs so/ /chos thams cad ni chos thams cad la med cing mi dmigs so/ /chos thams cad ni sangs rgyas kyi chos rnams la med cing mi dmigs so/ /nang stong pa nyid ni nang stong pa nyid la med cing mi dmigs so/ /
218b1(khri brgyad): nang stong pa nyid ni/ dngos po med pa'i ngo bo nyid stong pa nyid kyi bar la med cing mi dmigs so/ /dngos po med pa'i ngo bo nyid stong pa nyid kyang dngos po med pa'i ngo bo nyid stong pa nyid la med cing mi dmigs so/ /dngos po med pa'i ngo bo nyid stong pa nyid ni nang stong pa nyid kyi bar la med
218b2(khri brgyad): cing mi dmigs so/ /ting nge 'dzin ni ting nge 'dzin la med cing mi dmigs so/ /ting nge 'dzin ni gzungs rnams la med cing mi dmigs so/ /gzungs ni gzungs la med cing mi dmigs so/ /gzungs ni ting nge 'dzin la med cing mi dmigs so/ /so so'i skye bo'i sa ni
218b3(khri brgyad): so so'i skye bo'i sa la med cing mi dmigs so/ /rigs kyis dang / brgyad pa'i sa dang / mthong ba'i sa dang / 'dod chags dang bral ba'i sa dang / bsrabs pa'i sa dang / byas pa rtogs pa can gyi sa dang / rang sangs rgyas kyi sa dang / byang chub sems dpa'i sa dang /
218b4(khri brgyad): de bzhin gshegs pa'i sa dang / rnam pa thams cad mkhyen pa'i sa ni rnam pa thams cad mkhyen pa'i sa la med cing mi dmigs so/ /de bzhin du rgyun du zhugs pa ni rgyun du zhugs pa la med cing mi dmigs so/ /lan cig phyir 'ong ba dang / phyir mi 'ong ba dang / dgra bcom pa
218b5(khri brgyad): dang / rang sangs rgyas ni rang sangs rgyas nyid la med cing mi dmigs so/ /byang chub sems dpa' dang / yang dag par rdzogs pa'i sangs rgyas ni/ yang dag par rdzogs pa'i sangs rgyas la med cing mi dmigs so/ /byang chub sems dpa' ni shes rab kyi pha rol tu
218b6(khri brgyad): phyin pa la med cing mi dmigs so/ /shes rab kyi pha rol tu phyin pa yang shes rab kyi pha rol tu phyin pa la med cing mi dmigs so/ /gdams pa dang / rjes su bstan pa ni shes rab kyi pha rol tu phyin pa la med cing mi dmigs so/ /gdams pa dang / rjes su bstan pa ni/
218b7(khri brgyad): gdams pa dang / rjes su bstan pa la med cing mi dmigs so/ /byang chub sems dpa' ni gdams pa dang / rjes su bstan pa la med cing mi dmigs so/ /tshe dang ldan pa shA ri'i bu de ltar na chos thams cad med cing mi dmigs pas/ byang chub sems dpa' yang med
219a1(khri brgyad): cing mi dmigs te bstan du med do/ /tshe dang ldan pa shA ri'i bu gang yang khyod 'di skad du/ tshe dang ldan pa rab 'byor ci'i phyir 'di lta ste/ byang chub sems dpa' zhes bgyi ba de ni ming tsam du bas lags so zhes smra zhes zer ba ni/ tshe dang ldan pa shA ri'i bu 'di lta
219a2(khri brgyad): ste/ byang chub sems dpa' zhes bya ba de ni glo bur du ming du btags pa ste/ de'i phyir 'di lta ste/ byang chub sems dpa' zhes bya ba de ni ming tsam zhes bya'o/ /tshe dang ldan pa shA ri'i bu 'di ltar chos thams cad kyi ming de ni phyogs bcu gang nas kyang mi 'ong gang du yang mi
219a3(khri brgyad): 'gro'o/ /de bzhin du byang chub sems dpa'i ming yang gang nas kyang mi 'ong / gang du yang mi 'gro'o/ /'di ltar 'di lta ste/ gzugs zhes bya ba dang / tshor ba zhes bya ba dang / 'du shes zhes bya ba dang / 'du byed rnams zhes bya ba dang / rnam par shes pa zhes
219a4(khri brgyad): bya ba de dag ni glo bur du ming du btags pa yin no/ /ming gang yin pa de yang gzugs ma yin/ tshor ba ma yin/ 'du shes ma yin/ 'du byed rnams ma yin/ rnam par shes pa ma yin no/ /de ci'i phyir zhe na/ 'di ltar ming ni ming gi ngo bo nyid kyis stong la/ stong pa
219a5(khri brgyad): gang yin pa de ni ming ma yin pa'i phyir te/ de'i phyir 'di lta ste/ byang chub sems dpa' zhes bya ba de ni ming tsam zhes bya'o/ /tshe dang ldan pa shA ri'i bu gzhan yang 'di lta ste/ sbyin pa'i pha rol tu phyin pa zhes bya ba de ni ming tsam ste/ ming la yang sbyin pa'i pha rol tu phyin pa
219a6(khri brgyad): med la/ sbyin pa'i pha rol tu phyin pa la yang ming med do/ /de ci'i phyir zhe na/ tshe dang ldan pa shA ri'i bu 'di ltar ming gang yin pa dang / sbyin pa'i pha rol tu phyin pa gang yin pa de gnyi ga yang med cing mi dmigs pa'i phyir te/ de'i phyir 'di lta ste/ byang chub sems dpa'
219a7(khri brgyad): zhes bya ba de ni ming tsam du zad do/ /de bzhin du 'di lta ste/ tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa zhes bya ba de ni ming
219b1(khri brgyad): tsam ste/ ming la yang shes rab kyi pha rol tu phyin pa med la/ shes rab kyi pha rol tu phyin pa la yang ming med do/ /de ci'i phyir zhe na/ tshe dang ldan pa shA ri'i bu 'di ltar ming gang yin pa dang / shes rab kyi pha rol tu phyin pa gang yin pa de gnyi ga yang med cing mi dmigs pa'i
219b2(khri brgyad): phyir te/ de'i phyir 'di lta ste/ byang chub sems dpa' zhes bya ba de ni glo bur du ming du btags pa yin pas/ 'di lta ste/ byang chub sems dpa' zhes bya ba de ni ming tsam du zad do/ /tshe dang ldan pa shA ri'i bu 'di lta ste/ nang stong pa nyid ces bya ba dang / dngos po med
219b3(khri brgyad): pa'i ngo bo nyid stong pa nyid ces bya ba'i bar de ni ming tsam ste/ nang stong pa nyid las gud na yang ming med la/ ming la yang nang stong pa nyid med do/ /dngos po med pa'i ngo bo nyid stong pa nyid kyi bar las gud na yang ming med la/ ming la yang dngos po med pa'i ngo bo nyid stong pa nyid kyi bar
219b4(khri brgyad): dag med do/ /de ci'i phyir zhe na/ tshe dang ldan pa shA ri'i bu 'di ltar ming gang yin pa dang / nang stong pa nyid gang yin pa dang / dngos po med pa'i ngo bo nyid stong pa nyid kyi bar gang yin pa de gnyi ga yang med cing mi dmigs pa'i phyir te/ tshe dang ldan pa shA ri'i bu rnam grangs des na
219b5(khri brgyad): 'di lta ste/ byang chub sems dpa' zhes bya ba de ni ming tsam du zad do/ /tshe dang ldan pa shA ri'i bu 'di lta ste/ dran pa nye bar gzhag pa rnams zhes bya ba de ni glo bur du ming du btags pa ste/ dran pa nye bar gzhag pa rnams las gud na yang ming med la/ ming la yang dran pa nye
219b6(khri brgyad): bar gzhag pa rnams med do/ /de ci'i phyir zhe na/ tshe dang ldan pa shA ri'i bu 'di ltar ming gang yin pa dang / dran pa nye bar gzhag pa rnams gang yin pa de gnyi ga yang med cing mi dmigs pa'i phyir ro/ /de bzhin du yang dag par spong ba rnams dang / rdzu 'phrul gyi rkang pa
219b7(khri brgyad): rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa dang / stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa
220a1(khri brgyad): brgyad ces bya ba de dag ni glo bur du ming du btags pa ste/ sangs rgyas kyi chos rnams las gud na yang ming med la/ ming la yang sangs rgyas kyi chos rnams med do/ /de ci'i phyir zhe na/ tshe dang ldan pa shA ri'i bu 'di ltar ming gang yin pa dang / sangs rgyas kyi
220a2(khri brgyad): chos rnams gang yin pa de gnyi ga yang med cing mi dmigs pa'i phyir ro/ /tshe dang ldan pa shA ri'i bu de bzhin du 'di lta ste/ ting nge 'dzin ces bya ba dang / gzungs kyi sgo rnams zhes bya ba dang / rnam pa thams cad mkhyen pa nyid ces bya ba'i bar dag ni glo bur du ming du btags pa ste/
220a3(khri brgyad): rnam pa thams cad mkhyen pa nyid las gud na yang ming med la/ ming la yang rnam pa thams cad mkhyen pa nyid med do/ /de ci'i phyir zhe na/ tshe dang ldan pa shA ri'i bu 'di ltar ming gang yin pa dang / rnam pa thams cad mkhyen pa nyid kyi bar gang yin pa de gnyi ga yang med cing mi
220a4(khri brgyad): dmigs pa'i phyir ro/ /tshe dang ldan pa shA ri'i bu gang yang khyod 'di skad du/ tshe dang ldan pa rab 'byor ci'i phyir 'di skad du/ 'di lta ste/ dper bgyi na/ bdag bdag ces bgyi ba yang bdag mngon par grub pa ni gtan ma mchis lags so zhes smra zhes zer ba ni/ tshe
220a5(khri brgyad): dang ldan pa shA ri'i bu bdag gtan med cing mi dmigs na/ de mngon par 'grub par 'gyur ba lta ga la yod/ tshe dang ldan pa shA ri'i bu sems can dang / srog dang / skye ba po dang / gso ba dang / skyes bu dang / gang zag dang / shed las skyes dang / shed bu dang /
220a6(khri brgyad): byed pa po dang / tshor ba po dang / shes pa po dang / mthong ba po gtan med cing mi dmigs na/ de mngon par 'grub par 'gyur ba lta ga la yod/ tshe dang ldan pa shA ri'i bu gzugs gtan med cing mi dmigs na/ de mngon par 'grub par 'gyur ba lta ga la yod/ tshor
220a7(khri brgyad): ba dang / 'du shes dang / 'du byed rnams dang / rnam par shes pa gtan med cing mi dmigs na/ de mngon par 'grub par 'gyur ba lta ga la yod/ tshe dang ldan pa shA ri'i bu mig gtan med cing mi dmigs na/ de mngon par 'grub par 'gyur ba lta ga la yod/ de bzhin
220b1(khri brgyad): du rna ba dang / sna dang / lce dang / lus dang / yid gtan med cing mi dmigs na/ de dag mngon par 'grub par 'gyur ba lta ga la yod/ tshe dang ldan pa shA ri'i bu gzugs gtan med cing mi dmigs na/ de mngon par 'grub par 'gyur ba lta ga la yod/ de bzhin du
220b2(khri brgyad): sgra dang / dri dang / ro dang / reg bya dang / chos rnams gtan med cing mi dmigs na/ de dag mngon par 'grub par 'gyur ba lta ga la yod/ tshe dang ldan pa shA ri'i bu mig gi rnam par shes pa gtan med cing mi dmigs na/ de mngon par 'grub par 'gyur ba lta ga la yod/
220b3(khri brgyad): rna ba dang / sna dang / lce dang / lus dang / yid kyi rnam par shes pa gtan med cing mi dmigs na/ de dag mngon par 'grub par 'gyur ba lta ga la yod/ tshe dang ldan pa shA ri'i bu mig gi 'dus te reg pa gtan med cing mi dmigs na/ de mngon par 'grub par 'gyur ba lta ga
220b4(khri brgyad): la yod/ de bzhin du rna ba dang / sna dang / lce dang / lus dang / yid kyi 'dus te reg pa gtan med cing mi dmigs na/ de dag mngon par 'grub par 'gyur ba lta ga la yod/ tshe dang ldan pa shA ri'i bu mig gi 'dus te reg pa las byung ba'i tshor ba gtan med cing mi dmigs
220b5(khri brgyad): na/ de mngon par 'grub par 'gyur ba ltag la yod/ rna ba dang / sna dang / lce dang / lus dang / yid kyi 'dus te reg pa las byung ba'i tshor ba gtan med cing mi dmigs na/ de dag mngon par 'grub par 'gyur ba lta ga la yod/ tshe dang ldan pa shA ri'i bu sbyin pa'i pha rol
220b6(khri brgyad): tu phyin pa gtan med cing mi dmigs na/ de mngon par 'grub par 'gyur ba lta ga la yod/ tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin
220b7(khri brgyad): pa gtan med cing mi dmigs na/ de dag mngon par 'grub par 'gyur ba lta ga la yod/ tshe dang ldan pa shA ri'i bu nang stong pa nyid gtan med cing mi dmigs na/ de mngon par 'grub par 'gyur ba lta ga la yod/ dngos po med pa'i ngo bo nyid stong pa nyid kyi bar du gtan med cing mi
221a1(khri brgyad): dmigs na/ de dag mngon par 'grub par 'gyur ba lta ga la yod/ tshe dang ldan pa shA ri'i bu dran pa nye bar gzhag pa rnams gtan med cing mi dmigs na/ de dag mngon par 'grub par 'gyur ba lta ga la yod/ yang dag par spong ba rnams dang / rdzu 'phrul
221a2(khri brgyad): gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa dang / stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma
221a3(khri brgyad): 'dres pa brgyad gtan med cing mi dmigs na/ de dag mngon par 'grub par 'gyur ba lta ga la yod/ tshe dang ldan pa shA ri'i bu ting nge 'dzin rnams dang / gzungs kyi sgo rnams gtan med cing mi dmigs na/ de dag mngon par 'grub par 'gyur ba lta ga la yod/
221a4(khri brgyad): nyan thos gtan med cing mi dmigs na/ de mngon par 'grub par 'gyur ba lta ga la yod/ rang sangs rgyas gtan med cing mi dmigs na/ de mngon par 'grub par 'gyur ba lta ga la yod/ byang chub sems dpa' gtan med cing mi dmigs na/ de mngon par 'grub par
221a5(khri brgyad): 'gyur ba lta ga la yod/ de bzhin gshegs pa dgra bcom pa yang dag par rdzogs pa'i sangs rgyas gtan med cing mi dmigs na/ de mngon par 'grub par 'gyur ba lta ga la yod de/ tshe dang ldan pa shA ri'i bu rnam grangs des na/ bdag bdag ces bya ba yang bdag
221a6(khri brgyad): mngon par grub pa ni gtan med pa yin no/ /tshe dang ldan pa shA ri'i bu gzhan yang khyod 'di skad du/ ci'i phyir 'di ltar chos thams cad dngos po ma mchis pa'i ngo bo nyid lags na zhes smra zhes zer ba ni/ tshe dang ldan pa shA ri'i bu de de bzhin no/ /de ci'i phyir zhe na/ tshe
221a7(khri brgyad): dang ldan pa shA ri'i bu 'di ltar 'dus pa las byung ba'i ngo bo nyid med pa'i phyir ro/ /shA ri'i bus smras pa/ tshe dang ldan pa rab 'byor gang gi 'dus pa las byung ba'i ngo bo nyid med/ rab 'byor gyis smras pa/ tshe dang ldan pa shA ri'i bu gzugs kyi 'dus pa las byung ba'i ngo bo
221b1(khri brgyad): nyid med do/ /tshor ba dang / 'du shes dang / 'du byed rnams dang / rnam par shes pa'i 'dus pa las byung ba'i ngo bo nyid med do/ /tshe dang ldan pa shA ri'i bu mig gi 'dus pa las byung ba'i ngo bo nyid med do/ /de bzhin du rna ba dang / sna dang / lce dang / lus dang /
221b2(khri brgyad): yid kyi 'dus pa las byung ba'i ngo bo nyid med do/ /tshe dang ldan pa shA ri'i bu de bzhin du gzugs dang / sgra dang / dri dang / ro dang / reg bya dang / chos rnams dang / mig gi rnam par shes pa dang / rna ba dang / sna dang / lce dang / lus dang / yid kyi rnam par shes pa
221b3(khri brgyad): dang / mig gi 'dus te reg pa dang / rna ba dang / sna dang / lce dang / lus dang / yid kyi 'dus te reg pa dang / mig gi 'dus te reg pa las byung ba'i tshor ba dang / rna ba dang / sna dang / lce dang / lus dang / yid kyi 'dus te reg pa las byung ba'i tshor ba'i 'dus
221b4(khri brgyad): pa las byung ba'i ngo bo nyid med do/ /tshe dang ldan pa shA ri'i bu sbyin pa'i pha rol tu phyin pa'i 'dus pa las byung ba'i ngo bo nyid med do/ /tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin
221b5(khri brgyad): pa dang / shes rab kyi pha rol tu phyin pa'i 'dus pa las byung ba'i ngo bo nyid med de/ tshe dang ldan pa shA ri'i bu rnam grangs des na/ chos thams cad ni dngos po med pa'i ngo bo nyid yin no/ /tshe dang ldan pa shA ri'i bu gzhan yang chos thams cad ni mi rtag pa ste/ gang dang yang bral bas
221b6(khri brgyad): ma yin no/ /shA ri'i bus smras pa/ tshe dang ldan pa rab 'byor chos thams cad ni mi rtag pa ste/ gang dang yang bral bas ma yin pa de gang yin/ rab 'byor gyis smras pa/ tshe dang ldan pa shA ri'i bu gzugs ni mi rtag pa ste/ gang dang yang bral bas ma yin no/ /tshe dang ldan
221b7(khri brgyad): pa shA ri'i bu tshor ba dang / 'du shes dang / 'du byed rnams dang / rnam par shes pa ni mi rtag pa ste/ gang dang yang bral bas ma yin no/ /de ci'i phyir zhe na/ tshe dang ldan pa shA ri'i bu 'di ltar mi rtag pa gang yin pa de ni zad pa'i dngos po med pa'o/ /de bzhin du chos thams cad
222a1(khri brgyad): ni sdug bsngal ba dang / bdag med pa dang / zhi ba dang / stong pa dang / mtshan ma med pa dang / smon pa med pa ste/ gang dang yang bral bas ma yin no/ /de ci'i phyir zhe na/ tshe dang ldan pa shA ri'i bu 'di ltar smon pa med pa gang yin pa de ni zad pa'i dngos
222a2(khri brgyad): po med pa'o/ /tshe dang ldan pa shA ri'i bu de bzhin du chos thams cad ni dge ba dang / kha na ma tho ba med pa dang / zag pa med pa dang / nyon mongs pa med pa dang / 'jig rten las 'das pa dang / rnam par byang ba dang / 'dus ma byas pa ste/ gang dang yang bral bas ma
222a3(khri brgyad): yin no/ /de ci'i phyir zhe na/ tshe dang ldan pa shA ri'i bu 'di ltar 'dus ma byas pa gang yin pa de ni zad pa'i dngos po med pa'i phyir te/ tshe dang ldan pa shA ri'i bu rnam grangs des na/ chos thams cad ni ngo bo nyid med pa ste/ gang dang yang bral bas ma yin no/ /tshe dang
222a4(khri brgyad): ldan pa shA ri'i bu gzhan yang chos thams cad ni ther zug tu gnas pa ma yin/ 'jig pa ma yin no/ /shA ri'i bus smras pa/ tshe dang ldan pa rab 'byor ci'i phyir chos thams cad ther zug tu gnas pa ma yin/ 'jig pa ma yin/ rab 'byor gyis smras pa/ tshe dang ldan pa shA ri'i
222a5(khri brgyad): bu gzugs ni ther zug tu gnas pa ma yin/ 'jig pa ma yin no/ /de ci'i phyir zhe na/ de'i rang bzhin de yin pa'i phyir ro/ /tshe dang ldan pa shA ri'i bu tshor ba dang / 'du shes dang / 'du byed rnams dang / rnam par shes pa ni ther zug tu gnas pa ma yin/ 'jig pa ma
222a6(khri brgyad): yin no/ /de ci'i phyir zhe na/ de'i rang bzhin de yin pa'i phyir ro/ /de bzhin du dge ba dang / mi dge ba dang / kha na ma tho ba dang bcas pa dang / kha na ma tho ba med pa dang / zag pa dang bcas pa dang / zag pa med pa dang / nyon mongs pa dang bcas pa dang / nyon mongs
222a7(khri brgyad): pa med pa dang / 'jig rten pa dang / 'jig rten las 'das pa dang / 'dus byas dang / 'dus ma byas dang / kun nas nyon mongs pa dang / rnam par byang ba'i chos rnams dang / 'khor ba dang mya ngan las 'das pa yang ther zug tu gnas pa ma yin/ 'jig pa
222b1(khri brgyad): ma yin no/ /de ci'i phyir zhe na/ de'i rang bzhin de yin pa'i phyir te/ tshe dang ldan pa shA ri'i bu rnam grangs des na/ chos thams cad ni dngos po med pa'i ngo bo nyid yin no/ /tshe dang ldan pa shA ri'i bu gang yang khyod 'di skad du/ ci'i phyir gang mngon par grub pa'i gzugs
222b2(khri brgyad): de gang lags/ gang mngon par grub pa'i tshor ba dang / 'du shes dang / 'du byed rnams dang / gang mngon par grub pa'i rnam par shes pa de gang lags zhes smra zhes zer ba ni/ tshe dang ldan pa shA ri'i bu 'di ltar gzugs ni mngon par 'dus ma byas pa'o/ /tshor ba dang /
222b3(khri brgyad): 'du shes dang / 'du byed rnams dang / rnam par shes pa ni mngon par 'dus ma byas pa'o/ /de ci'i phyir zhe na/ tshe dang ldan pa shA ri'i bu 'di ltar mngon par 'du byed pa po med pa'i phyir ro/ /tshe dang ldan pa shA ri'i bu mig ni mngon par 'dus ma byas pa'o/ /de ci'i phyir zhe na/
222b4(khri brgyad): 'di ltar mngon par 'du byed pa po med pa'i phyir ro/ /tshe dang ldan pa shA ri'i bu de bzhin du rna ba dang / sna dang / lce dang / lus dang / yid ni mngon par 'dus ma byas pa'o/ /de ci'i phyir zhe na/ 'di ltar mngon par 'du byed pa po med pa'i phyir ro/ /tshe dang ldan pa shA ri'i
222b5(khri brgyad): bu gzhan yang gzugs dang / sgra dang / dri dang / ro dang / reg bya dang / chos rnams ni mngon par 'dus ma byas pa'o/ /de ci'i phyir zhe na/ 'di ltar mngon par 'du byed pa po mi dmigs pa'i phyir ro/ /chos thams cad kyi bar du yang mngon par 'dus ma byas pa'o/ /
222b6(khri brgyad): de ci'i phyir zhe na/ 'di ltar mngon par 'du byed pa po mi dmigs pa'i phyir ro/ /tshe dang ldan pa shA ri'i bu rnam grangs des na/ gzugs dang / tshor ba dang / 'du shes dang / 'du byed rnams dang / rnam par shes pa rnams ni mngon par ma grub pa zhes bya'o/ /tshe dang
222b7(khri brgyad): ldan pa shA ri'i bu gang yang khyod 'di skad du/ ci'i phyir gang mngon par ma grub pa de/ gzugs ma lags/ gang mngon par ma grub pa de/ tshor ba dang / 'du shes dang / 'du byed rnams dang / rnam par shes pa ma lags zhes smra zhes zer ba ni/ tshe dang ldan pa
223a1(khri brgyad): shA ri'i bu de de bzhin te/ de de bzhin no/ /tshe dang ldan pa shA ri'i bu 'di ltar gzugs ni rang bzhin gyis stong ste/ rang bzhin gyis stong pa gang yin pa de la skye ba med cing 'jig pa med do/ /gang la skye ba med cing 'jig pa med pa gang yin pa de la gzhan du
223a2(khri brgyad): 'gyur ba med do/ /de bzhin du tshor ba dang / 'du shes dang / 'du byed rnams dang / rnam par shes pa ni rang bzhin gyis stong ste/ rang bzhin gyis stong pa gang yin pa de la skye ba med cing / 'jig pa med do/ /gang la skye ba med cing 'jig pa med pa de la gzhan du 'gyur
223a3(khri brgyad): ba med do/ /chos thams cad kyi bar du rang bzhin gyis stong ste/ gang dag rang bzhin gyis stong pa de dag la skye ba med cing 'jig pa med do/ /gang dag la skye ba med cing 'jig pa med pa de dag la gzhan du 'gyur ba med de/ rnam grangs des na/ gang mngon par ma grub pa
223a4(khri brgyad): de ni gzugs ma yin no/ /gang mngon par ma grub pa de ni tshor ba dang / 'du shes dang / 'du byed rnams dang / rnam par shes pa ma yin no/ /tshe dang ldan pa shA ri'i bu gang yang khyod 'di skad du ci'i phyir ci mngon par ma grub pa de mngon par ma grub pa'i shes rab kyi pha rol tu
223a5(khri brgyad): phyin pa la gdams par bgyi zhing rjes su bstan par bgyi lags sam zhes smra zhes zer ba ni/ tshe dang ldan pa shA ri'i bu 'di ltar mngon par ma grub pa gang yin pa de ni shes rab kyi pha rol tu phyin pa'o/ /shes rab kyi pha rol tu phyin pa gang yin pa de ni mngon par ma grub pa ste/
223a6(khri brgyad): de ltar na mngon par ma grub pa dang / shes rab kyi pha rol tu phyin pa de ni gnyis su med cing gnyis su dbyer med de/ tshe dang ldan pa shA ri'i bu rnam grangs des na/ kho bos 'di skad du/ ci mngon par ma grub pa de mngon par ma grub pa'i shes rab kyi pha rol tu phyin pa la gdams
223a7(khri brgyad): par bgyi zhing rjes su bstan par bgyi lags sam zhes smras so/ /tshe dang ldan pa shA ri'i bu gang yang khyod 'di skad du ci'i phyir mngon par ma grub pa las gud na yang gang byang chub kyi slad du spyod pa'i byang chub sems dpa' sems dpa' chen po dmigs su ma mchis lags so
223b1(khri brgyad): zhes smra zhes zer ba ni/ tshe dang ldan pa shA ri'i bu 'di ltar byang chub sems dpa' sems dpa' chen po shes rab kyi pha rol tu phyin pa la spyod pas/ mngon par ma grub pa yang gzhan la/ byang chub sems dpa' yang gzhan zhes bya bar yang dag par rjes su mi mthong ste/ de ltar
223b2(khri brgyad): na mngon par ma grub pa dang / byang chub sems dpa' zhes bya ba de ni gnyis su med cing gnyis su dbyer med do/ /mngon par ma grub pa las gud na gzugs yang dag par rjes su mi mthong / mngon par ma grub pa las gud na tshor ba dang / 'du shes dang / 'du byed rnams
223b3(khri brgyad): dang / rnam par shes pa yang dag par rjes su mi mthong ste/ de ltar na mngon par ma grub pa dang / gzugs de ni gnyis su med cing gnyis su dbyer med do/ /de ltar na mngon par ma grub pa dang / tshor ba dang / 'du shes dang / 'du byed rnams dang / rnam par shes pa de
223b4(khri brgyad): ni gnyis su med cing gnyis su dbyer med do/ /de bzhin du mngon par ma grub pa las gud na chos thams cad kyi bar du yang dag par rjes su mi mthong ste/ de ltar na mngon par ma grub pa dang / chos thams cad kyi bar de ni gnyis su med cing gnyis su dbyer med do/ /tshe dang ldan
223b5(khri brgyad): pa shA ri'i bu rnam grangs des na/ mngon par ma grub pa las gud na gang byang chub kyi phyir spyod pa'i byang chub sems dpa' dmigs su med pa yin no// //shes rab kyi pha rol tu phyin pa khri brgyad stong pa/ bam po bcu bdun pa/ tshe dang ldan pa shA ri'i bu gang
223b6(khri brgyad): yang khyod 'di skad du ci'i phyir gal te de ltar bstan pa'i tshe/ byang chub sems dpa' sems dpa' chen po'i sems mi zhum mi 'god zhing / yid 'gyod par mi 'gyur la/ mi skrag mi dngang zhing / dngang bar mi 'gyur na/ byang chub sems dpa' sems dpa' chen po de ni
223b7(khri brgyad): shes rab kyi pha rol tu phyin pa la spyod pa lags par rig par bgyi'o zhes smra zhes zer ba ni/ tshe dang ldan pa shA ri'i bu 'di ltar byang chub sems dpa' sems dpa' chen pos ni chos thams cad g.yo ba med par yang dag par rjes su mthong zhing chos thams cad rmi lam lta bu dang /
224a1(khri brgyad): sgyu ma lta bu dang / smig rgyu lta bu dang / brag ca lta bu dang / mig yor lta bu dang / gzugs brnyan lta bu dang / sprul pa lta bur yang dag par rjes su mthong ste/ tshe dang ldan pa shA ri'i bu rnam grangs des na/ byang chub sems dpa' sems dpa' chen po
224a2(khri brgyad): shes rab kyi pha rol tu phyin pa la spyod pa ni/ bstan pa 'di thos na mi skrag mi dngang zhing dngang bar mi 'gyur ro/ /de nas bcom ldan 'das la/ tshe dang ldan pa rab 'byor gyis 'di skad ces gsol to/ /bcom ldan 'das gang gi tshe/ byang chub sems dpa' sems dpa'
224a3(khri brgyad): chen po shes rab kyi pha rol tu phyin pa la spyod cing chos de dag la de ltar nye bar rtog pa de'i tshe gzugs khas mi len cing mi 'dzin la/ gnas par mi bgyid de/ mngon par zhen par mi bgyid cing / 'di ni gzugs so zhes 'dogs par mi bgyid lags so/ /de'i tshe tshor ba
224a4(khri brgyad): dang / 'du shes dang / 'du byed rnams dang / rnam par shes pa khas mi len cing / mi 'dzin la gnas par mi bgyid de/ mngon par zhen par mi bgyid cing / 'di ni rnam par shes pa'o zhes 'dogs par mi bgyid lags so/ /de bzhin du de'i tshe/ mig khas
224a5(khri brgyad): mi len cing / mi 'dzin la gnas par mi bgyid de/ mngon par zhen par mi bgyid cing / 'di ni mig go zhes 'dogs par mi bgyid lags so/ /de bzhin du de'i tshe rna ba dang / sna dang / lce dang / lus dang / /yid khas mi len cing mi 'dzin la gnas par mi bgyid
224a6(khri brgyad): de/ mngon par zhen par mi bgyid cing 'di ni yid do zhes 'dogs par mi bgyid lags so/ /de'i tshe sbyin pa'i pha rol tu phyin pa khas mi len cing mi 'dzin la gnas par mi bgyid de/ mngon par zhen par mi bgyid cing / 'di ni sbyin pa'i pha rol tu phyin pa'o zhes 'dogs
224a7(khri brgyad): par mi bgyid lags so/ /de bzhin du de'i tshe tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / /shes rab kyi pha rol tu phyin pa khas mi len cing mi 'dzin la gnas par
224b1(khri brgyad): mi bgyid de/ mngon par zhen par mi bgyid cing / 'di ni shes rab kyi pha rol tu phyin pa'o zhes 'dogs par mi bgyid lags so/ /de'i tshe nang stong pa nyid khas mi len cing mi 'dzin la gnas par mi bgyid de/ mngon par zhen par mi bgyid cing 'di ni nang stong pa nyid do zhes
224b2(khri brgyad): 'dogs par mi bgyid lags so/ /de bzhin du de'i tshe dngos po med pa'i ngo bo nyid stong pa nyid kyi bar du khas mi len cing / /mi 'dzin la gnas par mi bgyid de/ /mngon par zhen par mi bgyid cing / 'di ni dngos po med pa'i ngo bo nyid stong pa nyid do zhes 'dogs par mi
224b3(khri brgyad): bgyid lags so/ /bcom ldan 'das gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni/ /dran pa nye bar gzhag pa rnams khas mi len cing / mi 'dzin la gnas par mi bgyid de/ mngon par zhen par mi bgyid cing 'di ni
224b4(khri brgyad): dran pa nye bar gzhag pa rnams so zhes 'dogs par mi bgyid lags so/ /de bzhin du byang chub sems dpa' de'i tshe/ yang dag par spong ba rnams dang / /rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams
224b5(khri brgyad): dang / 'phags pa'i lam yan lag brgyad pa dang / stobs bcu dang / mi 'jigs pa rnams dang / so so yang dag par rig pa rnams dang / /sangs rgyas kyi chos ma 'dres pa brgyad khas mi len cing / mi 'dzin la gnas par mi bgyid de/ mngon par zhen
224b6(khri brgyad): par mi bgyid cing / 'di dag ni sangs rgyas kyi chos rnams so zhes 'dogs par mi bgyid lags so/ /bcom ldan 'das gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni ting nge 'dzin gyi sgo thams cad dang / gzungs
224b7(khri brgyad): kyi sgo thams cad khas mi len cing / mi 'dzin la gnas par mi bgyid de/ mngon par zhen par mi bgyid cing / /'di dag ni ting nge 'dzin dang / gzungs kyi sgo rnams so zhes 'dogs par mi bgyid lags so/ /de ci'i slad du zhe na/ bcom ldan 'das 'di ltar byang chub
225a1(khri brgyad): sems dpa' sems dpa' chen po shes rab kyi pha rol tu phyin pa la spyod pa ni gzugs yang dag par rjes su mi mthong / de bzhin du phung po dang / khams dang / skye mched rnams yang dag par rjes su mi mthong / byang chub kyi phyogs kyi chos sum
225a2(khri brgyad): cu rtsa bdun yang dag par rjes su mi mthong / pha rol tu phyin pa rnams yang dag par rjes su mi mthong / sangs rgyas kyi chos ma 'dres pa brgyad dang / rnam pa thams cad mkhyen pa nyid kyi bar du yang dag par rjes su mi mthong ba'i slad du'o/ /de ci'i slad du zhe na/
225a3(khri brgyad): bcom ldan 'das 'di ltar gzugs ni ma skyes pa ste/ gzugs kyi skye ba ma mchis pa gang lags pa de gzugs ma lags pa'i slad du'o/ /de ltar na gzugs dang / skye ba ma mchis pa de gnyis su ma mchis shing gnyis su dbyer ma mchis lags so/ /de ci'i
225a4(khri brgyad): slad du zhe na/ bcom ldan 'das 'di ltar skye ba ma mchis pa ni gcig ma lags/ mang po ma lags pa'i slad du'o/ /tshor ba dang / 'du shes dang / 'du byed rnams dang / rnam par shes pa'i skye ba ma mchis pa gang lags pa de ni rnam par shes pa ma
225a5(khri brgyad): lags so/ /mig gi skye ba ma mchis pa gang lags pa de ni mig ma lags so/ /rna ba dang / sna dang / lce dang / lus dang / yid kyi skye ba ma mchis pa gang lags pa de ni yid ma lags so/ /sbyin pa'i pha rol tu phyin pa'i skye ba ma mchis pa gang lags pa de ni sbyin
225a6(khri brgyad): pa'i pha rol tu phyin pa ma lags so/ /tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa'i skye ba ma mchis pa gang lags pa de ni
225a7(khri brgyad): shes rab kyi pha rol tu phyin pa ma lags pa'i slad du'o/ /de ltar na shes rab kyi pha rol tu phyin pa dang skye ba ma mchis pa de ni gnyis su ma mchis shing gnyis su dbyer ma mchis lags so/ /nang stong pa nyid kyi skye ba ma mchis pa gang lags pa de ni nang stong pa nyid ma
225b1(khri brgyad): lags so/ /dngos po med pa'i ngo bo nyid stong pa nyid kyi bar gyi skye ba ma mchis pa gang lags pa de ni dngos po med pa'i ngo bo nyid stong pa nyid ma lags te/ de ltar na dngos po med pa'i ngo bo nyid stong pa nyid dang / skye ba ma mchis pa de ni gnyis su ma mchis shing gnyis su dbyer ma
225b2(khri brgyad): mchis lags so/ /bcom ldan 'das dran pa nye bar gzhag pa rnams kyi skye ba ma mchis pa gang lags pa de ni dran pa nye bar gzhag pa rnams ma lags te/ de ltar na dran pa nye bar gzhag pa rnams dang skye ba ma mchis pa de ni gnyis su ma mchis shing gnyis su dbyer ma mchis
225b3(khri brgyad): lags so/ /de bzhin du yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam dang / mi 'jigs pa rnams dang / mngon par shes pa rnams dang / stobs bcu dang / so so yang dag par rig pa
225b4(khri brgyad): rnams dang / sangs rgyas kyi chos ma 'dres pa brgyad kyi skye ba ma mchis pa gang lags pa de dag ni sangs rgyas kyi chos rnams ma lags te/ de ltar na sangs rgyas kyi chos rnams dang / skye ba ma mchis pa de ni gnyis su ma mchis shing gnyis su dbyer ma mchis lags so/ /
225b5(khri brgyad): de ci'i slad du zhe na/ 'di ltar sangs rgyas kyi chos rnams kyi skye ba ma mchis pa gang lags pa de dag ni sangs rgyas kyi chos rnams ma lags pa'i slad du'o/ /bcom ldan 'das 'di ltar de bzhin nyid ni ma skyes pa ste/ de bzhin nyid kyi skye ba ma mchis pa gang lags pa de ni de bzhin
225b6(khri brgyad): nyid ma lags te/ de ltar na de bzhin nyid dang / skye ba ma mchis pa de ni gnyis su ma mchis shing gnyis su dbyer ma mchis lags so/ /de ci'i slad du zhe na/ bcom ldan 'das 'di ltar skye ba ma mchis pa ni gcig ma lags/ mang po ma lags pa'i slad du ste/ de'i slad du
225b7(khri brgyad): de bzhin nyid kyi skye ba ma mchis pa gang lags pa de ni de bzhin nyid ma lags so/ /ma nor ba de bzhin nyid dang / gzhan ma yin pa de bzhin nyid dang / chos nyid dang / chos kyi dbyings dang / chos gnas pa nyid dang / chos skyon med pa nyid dang / yang dag pa'i mtha' dang /
226a1(khri brgyad): bsam gyis mi khyab pa'i dbyings kyi skye ba ma mchis pa gang lags pa de ni bsam gyis mi khyab pa'i dbyings ma lags so/ /de ci'i slad du zhe na/ 'di ltar bsam gyis mi khyab pa'i dbyings dang / skye ba ma mchis pa de ni gnyis su ma mchis shing
226a2(khri brgyad): gnyis su dbyer ma mchis pa'i slad du'o/ /bcom ldan 'das byang chub dang / rnam pa thams cad mkhyen pa nyid kyi skye ba ma mchis pa gang lags pa de ni/ rnam pa thams cad mkhyen pa nyid ma lags te/ de ltar na rnam pa thams cad mkhyen pa nyid dang / skye ba ma
226a3(khri brgyad): mchis pa de ni gnyis su ma mchis shing gnyis su dbyer ma mchis lags so/ /de ci'i slad du zhe na/ bcom ldan 'das 'di ltar skye ba ma mchis pa ni gcig ma lags/ mang po ma lags pa'i slad du ste/ de'i slad du rnam pa thams cad mkhyen pa nyid dang / skye ba ma
226a4(khri brgyad): mchis pa de ni gnyis su ma mchis shing gnyis su dbyer ma mchis lags so/ /bcom ldan 'das 'di ltar gzugs ni mi rtag pa ste/ gzugs kyi 'grib pa gang lags pa de ni gzugs ma lags so/ /tshor ba dang / 'du shes dang / 'du byed rnams dang /
226a5(khri brgyad): rnam par shes pa'i 'grib pa gang lags pa de ni rnam par shes pa ma lags te/ de ltar na phung po rnams dang / 'grib pa de ni gnyis su ma mchis shing gnyis su dbyer ma mchis lags so/ /de ci'i slad du zhe na/ bcom ldan 'das 'di ltar 'grib pa ni gcig ma
226a6(khri brgyad): lags/ mang po ma lags pa'i slad du'o/ /khams dang / skye mched rnams kyi 'grib pa gang lags pa de dag ni khams dang / skye mched rnams ma lags te/ de ltar na khams dang / skye mched rnams dang / 'grib pa de ni gnyis su ma mchis shing gnyis su
226a7(khri brgyad): dbyer ma mchis lags so/ /bcom ldan 'das sbyin pa'i pha rol tu phyin pa'i 'grib pa gang lags pa de ni/ sbyin pa'i pha rol tu phyin pa ma lags te/ de ltar na sbyin pa'i pha rol tu phyin pa dang 'grib pa de ni gnyis su ma mchis shing gnyis su dbyer ma mchis lags so/ /
226b1(khri brgyad): de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa'i 'grib pa gang lags pa de ni shes rab kyi pha rol tu phyin pa ma lags te/
226b2(khri brgyad): de ltar na shes rab kyi pha rol tu phyin pa dang / 'grib pa de ni gnyis su ma mchis shing gnyis su dbyer ma mchis lags so/ /de ci'i slad du zhe na/ bcom ldan 'das 'di ltar 'grib pa ni gcig ma lags/ mang po ma lags pa'i slad du ste/ de'i slad du shes rab kyi pha
226b3(khri brgyad): rol tu phyin pa'i 'grib pa gang lags pa de ni shes rab kyi pha rol tu phyin pa ma lags so/ /bcom ldan 'das nang stong pa nyid kyi 'grib pa gang lags pa de ni nang stong pa nyid ma lags te/ de ltar na nang stong pa nyid dang 'grib pa de ni gnyis su ma mchis shing gnyis su
226b4(khri brgyad): dbyer ma mchis lags so/ /de ci'i slad du zhe na/ bcom ldan 'das 'di ltar 'grib pa ni gcig ma lags/ mang po ma lags pa'i slad du ste/ de'i slad du nang stong pa nyid kyi 'grib pa gang lags pa de ni nang stong pa nyid ma lags so/ /de bzhin du dngos po
226b5(khri brgyad): med pa'i ngo bo nyid stong pa nyid kyi bar gyi 'grib pa gang lags pa de ni dngos po med pa'i ngo bo nyid stong pa nyid ma lags te/ de ltar na dngos po med pa'i ngo bo nyid stong pa nyid dang / 'grib pa de ni gnyis su ma mchis shing gnyis su dbyer ma mchis lags so/ /de ci'i slad du zhe na/
226b6(khri brgyad): bcom ldan 'das 'di ltar 'grib pa ni gcig ma lags/ mang po ma lags pa'i slad du ste/ de'i slad du dngos po med pa'i ngo bo nyid stong pa nyid kyi 'grib pa gang lags pa de ni dngos po med pa'i ngo bo nyid stong pa nyid ma lags so/ /bcom ldan 'das dran pa nye bar gzhag pa
226b7(khri brgyad): rnams kyi 'grib pa gang lags pa de ni/ dran pa nye bar gzhag pa rnams ma lags te/ de ltar na dran pa nye bar gzhag pa rnams dang / 'grib pa de ni gnyis su ma mchis shing gnyis su dbyer ma mchis lags so/ /de ci'i slad du zhe na/ bcom ldan 'das 'di ltar
227a1(khri brgyad): 'grib pa ni gcig ma lags/ mang po ma lags pa'i slad du ste/ de'i slad du dran pa nye bar gzhag pa rnams kyi 'grib pa gang lags pa de ni dran pa nye bar gzhag pa rnams ma lags so/ /yang dag par spong ba rnams dang / rdzu 'phrul gyi rkang pa
227a2(khri brgyad): rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa'i 'grib pa gang lags pa de ni lam ma lags te/ de ltar na lam dang / 'grib pa de ni gnyis su ma mchis shing gnyis su dbyer
227a3(khri brgyad): ma mchis lags so/ /de ci'i slad du zhe na/ bcom ldan 'das 'di ltar 'grib pa ni gcig ma lags/ mang po ma lags pa'i slad du ste/ de'i slad du lam gyi 'grib pa gang lags pa de ni lam ma lags so/ /de bzhin du mngon par shes pa rnams dang / mi
227a4(khri brgyad): 'jigs pa rnams dang / so so yang dag par rig pa rnams dang / stobs bcu dang / sangs rgyas kyi chos ma 'dres pa brgyad kyi 'grib pa gang lags pa de dag ni sangs rgyas kyi chos ma 'dres pa rnams ma lags te/ de ltar na sangs rgyas kyi chos ma 'dres pa rnams dang 'grib
227a5(khri brgyad): pa de ni gnyis su ma mchis shing gnyis su dbyer ma mchis lags so/ /de ci'i slad du zhe na/ bcom ldan 'das 'di ltar 'grib pa ni gcig ma lags/ mang po ma lags pa'i slad du ste/ de'i slad du sangs rgyas kyi chos ma 'dres pa rnams kyi 'grib pa gang lags
227a6(khri brgyad): pa de ni sangs rgyas kyi chos ma 'dres pa rnams ma lags so/ /bcom ldan 'das gang yang gzugs zhes bgyi ba de ni gnyis su ma mchis pa'i grangs su bgyis pa lags so/ /de bzhin du gang yang tshor ba dang / 'du shes dang / 'du byed rnams dang / rnam par shes
227a7(khri brgyad): pa zhes bgyi ba de ni gnyis su ma mchis pa'i grangs su bgyis pa lags so/ /gang yang rnam pa thams cad mkhyen pa nyid ces bgyi ba'i bar de yang gnyis su ma mchis pa'i grangs su bgyis pa lags so/ /shes rab kyi pha rol tu phyin pa khri brgyad stong pa las/ gnyis
227b1(khri brgyad): su med pa'i le'u zhes bya ste nyi shu pa'o/ / //de nas tshe dang ldan pa shA ri'i bus/ tshe dang ldan pa rab 'byor la 'di skad ces smras so/ /tshe dang ldan pa rab 'byor byang chub sems dpa' sems dpa' chen po shes rab kyi pha rol tu phyin pa la spyod pa chos 'di
227b2(khri brgyad): dag la ni ji ltar nye bar rtog / tshe dang ldan pa rab 'byor byang chub sems dpa' ni gang yin/ shes rab kyi pha rol tu phyin pa ni gang yin/ nye bar rtog pa ni gang yin/ rab 'byor gyis smras pa/ tshe dang ldan pa shA ri'i bu gang khyod 'di skad du byang chub sems dpa' ni gang yin zhes
227b3(khri brgyad): zer ba ni/ tshe dang ldan pa shA ri'i bu byang chub gang yin pa nyid sems dpa' yin pas/ de'i phyir byang chub sems dpa' zhes bya'o/ /byang chub des kyang chos thams cad kyi rnam pa shes te/ chos de dag la mngon par zhen pa yang med do/ /chos gang dag gi rnam pa shes she
227b4(khri brgyad): na/ gzugs kyi rnam pa shes te/ de la yang mngon par zhen pa med do/ /tshor ba dang / 'du shes dang / 'du byed rnams dang / rnam par shes pa'i rnam pa shes te/ de la yang mngon par zhen pa med do/ /de bzhin du khams rnams dang / skye mched rnams dang /
227b5(khri brgyad): rten cing 'brel par 'byung ba dang / byang chub kyi phyogs kyi chos sum cu rtsa bdun gyi rnam pa shes te/ de la yang mngon par zhen pa med do/ /stobs rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa
227b6(khri brgyad): brgyad kyi rnam pa shes te/ de la yang mngon par zhen pa med do/ /shA ri'i bus smras pa/ tshe dang ldan pa rab 'byor chos thams cad kyi rnam pa gang yin/ rab 'byor gyis smras pa/ tshe dang ldan pa shA ri'i bu rnam pa gang dag dang / rtags gang dag dang / mtshan ma gang
227b7(khri brgyad): dag gis chos rnams 'dzin pa ste/ 'di lta ste rnam pa gang dag dang / rtags gang dag dang / mtshan ma gang dag gis 'dus byas dang / 'dus ma byas kyi chos rnams dang / gzugs rnams sam/ sgra rnams sam/ dri rnams sam/ ro rnams sam/ reg
228a1(khri brgyad): bya rnams sam/ chos rnams sam/ nang dang phyi'i chos rnams su 'dzin pa ste/ de ni chos thams cad kyi rnam pa zhes bya'o/ /tshe dang ldan pa shA ri'i bu gang yang khyod 'di skad du/ shes rab kyi pha rol tu phyin pa ni gang yin zhes zer ba ni/ tshe dang ldan pa
228a2(khri brgyad): shA ri'i bu gang la shes rab kyi pha rol tu phyin pa zhes bya ba de ni ring du song ba ste/ de'i phyir shes rab kyi pha rol tu phyin pa zhes bya'o/ /gang las ring du song zhe na/ tshe dang ldan pa shA ri'i bu phung po rnams dang khams rnams dang / skye mched rnams dang / rten cing 'brel
228a3(khri brgyad): par 'byung ba las ring du song / nyon mongs pa thams cad dang / lta bar gyur pa thams cad las ring du song / 'gro ba drug las ring du song ba ste/ de'i phyir ring du song ba zhes bya'o/ /sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha
228a4(khri brgyad): rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa las ring du song ba ste/ de'i phyir ring du song ba zhes bya'o/ /nang stong pa nyid dang / dngos po med pa'i ngo bo nyid stong pa nyid kyi bar las ring du song ba ste/ de'i phyir ring du song ba
228a5(khri brgyad): zhes bya'o/ /dran pa nye bar gzhag pa rnams dang / yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa las ring du song ba
228a6(khri brgyad): ste/ de'i phyir shes rab kyi pha rol tu phyin pa 'di ring du song ba zhes bya'o/ /stobs rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa brgyad po dag las ring du song ba ste/ de'i phyir shes rab kyi pha
228a7(khri brgyad): rol tu phyin pa 'di ring du song ba zhes bya'o/ /rnam pa thams cad mkhyen pa nyid kyi bar las ring du song ba ste/ de'i phyir shes rab kyi pha rol tu phyin pa 'di ring du song ba zhes bya'o/ /tshe dang ldan pa shA ri'i bu rnam grangs des na 'di lta ste/ shes rab kyi pha rol tu phyin pa
228b1(khri brgyad): 'di ni ring du song ba zhes bya'o/ /tshe dang ldan pa shA ri'i bu gang yang khyod 'di skad du nye bar rtog pa ni gang yin zhes zer ba ni/ tshe dang ldan pa shA ri'i bu 'di la byang chub sems dpa' sems dpa' chen po shes rab kyi pha rol tu phyin pa la spyod pa ni/ gzugs rtag ces bya
228b2(khri brgyad): ba dang / mi rtag ces bya bar nye bar mi rtog go/ /gzugs bde zhes bya ba dang / sdug bsngal zhes bya bar nye bar mi rtog go/ /gzugs bdag ces bya ba dang / bdag med ces bya bar nye bar mi rtog go/ /gzugs zhi zhes bya ba dang / ma zhi zhes bya bar nye bar mi
228b3(khri brgyad): rtog go/ /gzugs stong zhes bya ba dang / mi stong zhes bya bar nye bar mi rtog go/ /gzugs mtshan ma yod ces bya ba dang / mtshan ma med ces bya bar nye bar mi rtog go/ /gzugs smon pa yod ces bya ba dang / smon pa med ces bya bar nye bar mi rtog go/ /
228b4(khri brgyad): gzugs dben zhes bya ba dang / mi dben zhes bya bar nye bar mi rtog go/ /de bzhin du tshor ba dang / 'du shes dang / 'du byed rnams dang / rnam par shes pa rtag ces bya ba dang / mi rtag ces bya bar nye bar mi rtog go/ /rnam par shes pa bde zhes bya ba dang /
228b5(khri brgyad): sdug bsngal zhes bya bar nye bar mi rtog go/ /rnam par shes pa bdag ces bya ba dang / bdag med ces bya bar nye bar mi rtog go/ /rnam par shes pa zhi zhes bya ba dang / ma zhi zhes bya bar nye bar mi rtog go/ /rnam par shes pa stong zhes bya ba dang / mi stong zhes bya bar nye bar mi
228b6(khri brgyad): rtog go/ /rnam par shes pa mtshan ma yod ces bya ba dang / mtshan ma med ces bya bar nye bar mi rtog go/ /rnam par shes pa smon pa yod ces bya ba dang / smon pa med ces bya bar nye bar mi rtog go/ /rnam par shes pa dben zhes bya ba dang / mi dben zhes bya bar nye bar mi
228b7(khri brgyad): rtog go/ /de bzhin du sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa rtag ces bya ba dang / mi
229a1(khri brgyad): rtag ces bya bar nye bar mi rtog go/ /de bzhin du sbyar te/ shes rab kyi pha rol tu phyin pa bde zhes bya ba dang / sdug bsngal zhes bya ba dang / bdag ces bya ba dang / bdag med ces bya ba dang / zhi zhes bya ba dang / ma zhi zhes bya ba dang / stong zhes bya ba dang /
229a2(khri brgyad): mi stong zhes bya ba dang / mtshan ma yod ces bya ba dang / mtshan ma med ces bya ba dang / smon pa yod ces bya ba dang / smon pa med ces bya ba dang / dben zhes bya ba dang / mi dben zhes bya bar nye bar mi rtog go/ /de bzhin du nang stong pa nyid rtag ces bya ba dang / mi rtag
229a3(khri brgyad): ces bya bar nye bar mi rtog go/ /de bzhin du sbyar te/ dngos po med pa'i ngo bo nyid stong pa nyid kyi bar du rtag ces bya ba dang / mi rtag ces bya bar nye bar mi rtog go/ /dngos po med pa'i ngo bo nyid stong pa nyid stong zhes bya ba dang / mi stong zhes bya ba'i bar du nye bar mi rtog
229a4(khri brgyad): go/ /dben zhes bya ba dang / mi dben zhes bya ba'i bar du nye bar mi rtog go/ /de bzhin du dran pa nye bar gzhag pa rnams rtag ces bya ba dang / mi rtag ces bya bar nye bar mi rtog go/ /de bzhin du sbyar te/ yang dag par spong ba rnams dang / rdzu 'phrul gyi rkang pa rnams
229a5(khri brgyad): dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa dang / stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad dang /
229a6(khri brgyad): ting nge 'dzin thams cad dang / gzungs kyi sgo thams cad dang / rnam pa thams cad mkhyen pa nyid rtag ces bya ba dang / mi rtag ces bya bar nye bar mi rtog go/ /bde zhes bya ba dang / sdug bsngal zhes bya ba dang / bdag ces bya ba dang / bdag med ces bya ba dang / zhi zhes
229a7(khri brgyad): bya ba dang / ma zhi zhes bya ba dang / stong zhes bya ba dang / mi stong zhes bya ba dang / mtshan ma yod ces bya ba dang / mtshan ma med ces bya ba dang / smon pa yod ces bya ba dang / smon pa med ces bya ba dang / dben zhes bya ba dang / mi dben zhes bya bar nye bar mi rtog ste/
229b1(khri brgyad): tshe dang ldan pa shA ri'i bu byang chub sems dpa' sems dpa' chen po shes rab kyi pha rol tu phyin pa la spyod pa ni/ chos de dag la de ltar nye bar rtog par byed do/ /shA ri'i bus smras pa/ tshe dang ldan pa rab 'byor ci'i phyir khyod 'di skad du/ bcom ldan 'das 'di ltar gzugs
229b2(khri brgyad): kyi ma skyes pa gang lags pa de ni gzugs ma lags so/ /tshor ba dang / 'du shes dang / 'du byed rnams dang / rnam par shes pa'i ma skyes pa gang lags pa de ni rnam par shes pa ma lags so/ /de bzhin du khams dang / skye mched dang / rten cing 'brel par 'byung
229b3(khri brgyad): ba dang / pha rol tu phyin pa rnams dang / stong pa nyid thams cad dang / byang chub kyi phyogs kyi chos rnams dang / stobs rnams dang / mi 'jigs pa rnams dang / so so yang dag par rig pa rnams dang / ting nge 'dzin rnams dang / gzungs kyi sgo rnams dang / sangs rgyas
229b4(khri brgyad): kyi chos ma 'dres pa brgyad dang / rnam pa thams cad mkhyen pa nyid kyi skye ba ma mchis pa gang lags pa de/ rnam pa thams cad mkhyen pa nyid ma lags so zhes smra/ rab 'byor gyis smras pa/ tshe dang ldan pa shA ri'i bu gzugs ni gzugs kyis stong ngo / /tshe dang ldan
229b5(khri brgyad): pa shA ri'i bu gzugs kyi stong pa nyid gang yin pa de ni gzugs ma yin te/ skye ba med do/ /tshe dang ldan pa shA ri'i bu rnam grangs des na/ gzugs kyi skye ba med pa gang yin pa de ni gzugs ma yin no/ /tshe dang ldan pa shA ri'i bu tshor ba dang / 'du shes dang / 'du byed
229b6(khri brgyad): rnams dang / rnam par shes pa ni rnam par shes pas stong ngo / /tshe dang ldan pa shA ri'i bu rnam par shes pa'i stong pa nyid gang yin pa de ni rnam par shes pa ma yin te/ skye ba med do/ /tshe dang ldan pa shA ri'i bu rnam grangs des na/ rnam par shes pa'i skye ba med pa gang
229b7(khri brgyad): yin pa de ni rnam par shes pa ma yin no/ /tshe dang ldan pa shA ri'i bu sbyin pa'i pha rol tu phyin pa ni sbyin pa'i pha rol tu phyin pas stong ngo / /sbyin pa'i pha rol tu phyin pa'i stong pa nyid gang yin pa de ni/ sbyin pa'i pha rol tu phyin pa ma yin te/ skye ba med do/ /tshe dang ldan
230a1(khri brgyad): pa shA ri'i bu de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa ni shes rab kyi pha rol tu phyin pas stong ngo / /
230a2(khri brgyad): shes rab kyi pha rol tu phyin pa'i stong pa nyid gang yin pa de ni shes rab kyi pha rol tu phyin pa ma yin te/ skye ba med do/ /tshe dang ldan pa shA ri'i bu rnam grangs des na/ shes rab kyi pha rol tu phyin pa'i skye ba med pa gang yin pa de ni/ shes rab kyi pha rol tu phyin pa ma yin no/ /
230a3(khri brgyad): tshe dang ldan pa shA ri'i bu nang stong pa nyid ni nang stong pa nyid kyis stong ngo / /nang stong pa nyid kyi stong pa nyid gang yin pa de ni nang stong pa nyid ma yin te/ skye ba med do/ /dngos po med pa'i ngo bo nyid stong pa nyid kyi bar ni dngos po med pa'i ngo bo nyid stong pa nyid kyis stong ngo / /dngos
230a4(khri brgyad): po med pa'i ngo bo nyid stong pa nyid kyi stong pa nyid gang yin pa de ni/ dngos po med pa'i ngo bo nyid stong pa nyid ma yin te/ skye ba med do/ /tshe dang ldan pa shA ri'i bu rnam grangs des na/ dngos po med pa'i ngo bo nyid stong pa nyid kyi skye ba med pa gang yin pa de ni/ dngos po med pa'i ngo bo nyid
230a5(khri brgyad): stong pa nyid ma yin no/ /tshe dang ldan pa shA ri'i bu dran pa nye bar gzhag pa rnams ni dran pa nye bar gzhag pa rnams kyis stong ngo / /dran pa nye bar gzhag pa rnams kyi stong pa nyid gang yin pa de ni dran pa nye bar gzhag pa rnams ma yin te/ skye ba med do/ /tshe dang ldan pa shA ri'i bu de bzhin
230a6(khri brgyad): du yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam dang / stobs bcu dang / mi 'jigs pa dang / so so yang dag par rig pa rnams dang / ting nge 'dzin dang / gzungs kyi sgo dang / sangs rgyas kyi
230a7(khri brgyad): chos dang / rnam pa thams cad mkhyen pa nyid ni rnam pa thams cad mkhyen pa nyid kyis stong ngo / /rnam pa thams cad mkhyen pa nyid kyi stong pa nyid gang yin pa de ni/ rnam pa thams cad mkhyen pa nyid ma yin te/ skye ba med do/ /tshe dang ldan pa shA ri'i bu rnam grangs des na/ rnam
230b1(khri brgyad): pa thams cad mkhyen pa nyid kyi skye ba med pa gang yin pa de ni rnam pa thams cad mkhyen pa nyid ma yin no/ /shA ri'i bus smras pa/ tshe dang ldan pa rab 'byor ci'i phyir khyod 'di skad du/ 'di ltar gzugs kyi 'grib pa gang lags pa de ni gzugs ma lags so/ /tshor ba
230b2(khri brgyad): dang / 'du shes dang / 'du byed rnams dang / rnam par shes pa'i 'grib pa gang lags pa de ni rnam par shes pa ma lags so/ /de bzhin du khams dang / skye mched dang / rten cing 'brel par 'byung ba dang / stong pa nyid dang / byang chub kyi phyogs kyi chos rnams
230b3(khri brgyad): dang / pha rol tu phyin pa rnams dang / stobs rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos rnams dang / rnam pa thams cad mkhyen pa nyid kyi bar gyi 'grib pa gang lags pa de ni rnam pa thams cad mkhyen pa nyid
230b4(khri brgyad): ma lags zhes zer/ rab 'byor gyis smras pa/ tshe dang ldan pa shA ri'i bu 'di ltar 'grib pa gang yin pa dang / gzugs gang yin pa dang / gnyis su dbyer med pa gang yin pa dang / 'grib pa gang yin pa dang / tshor ba dang / 'du shes dang / 'du byed rnams
230b5(khri brgyad): dang / rnam par shes pa gang yin pa dang / gnyis su dbyer med pa gang yin pa'i chos de dag thams cad ni ldan pa yang ma yin/ mi ldan pa yang ma yin zhing / gzugs med pa/ bstan du med pa/ thogs pa med pa ste/ 'di ltar mtshan nyid med par mtshan nyid
230b6(khri brgyad): gcig pa'o/ /khams dang / skye mched dang / rten cing 'brel par 'byung ba dang / pha rol tu phyin pa rnams dang / byang chub kyi phyogs kyi chos rnams dang / stong pa nyid thams cad dang / stobs bcu dang / mi 'jigs pa rnams dang / so so yang dag par rig pa
230b7(khri brgyad): rnams dang / sangs rgyas kyi chos ma 'dres pa brgyad dang / rnam pa thams cad mkhyen pa nyid kyang de bzhin te/ /de ltar na 'grib pa gang yin pa dang / rnam pa thams cad mkhyen pa nyid gang yin pa dang / gnyis su dbyer med pa gang yin pa'i chos de dag thams cad kyang
231a1(khri brgyad): ldan pa yang ma yin/ mi ldan pa yang ma yin zhing / gzugs med pa/ bstan du med pa/ thogs pa med pa ste/ 'di ltar mtshan nyid med par mtshan nyid gcig pa'o/ /tshe dang ldan pa shA ri'i bu rnam grangs des na/ gzugs kyi 'grib pa gang yin
231a2(khri brgyad): pa de ni gzugs ma yin no/ /tshor ba dang / 'du shes dang / 'du byed rnams dang / rnam par shes pa'i 'grib pa gang yin pa de ni rnam par shes pa ma yin no/ /de bzhin du sbyar te/ rnam pa thams cad mkhyen pa nyid kyi bar gyi 'grib pa gang yin pa de ni rnam pa thams
231a3(khri brgyad): cad mkhyen pa nyid ma yin no/ /shA ri'i bus smras pa/ tshe dang ldan pa rab 'byor ci'i phyir/ khyod 'di skad du gang yang gzugs zhes bgyi ba de ni gnyis su ma mchis pa'i grangs su bgyis pa lags so/ /de bzhin du tshor ba dang / 'du shes dang / 'du byed rnams dang /
231a4(khri brgyad): rnam par shes pa zhes bgyi ba de ni gnyis su ma mchis pa'i grangs su bgyis pa lags so/ /gang yang rnam pa thams cad mkhyen pa nyid ces bgyi ba'i bar de yang gnyis su ma mchis pa'i grangs su bgyis pa lags so zhes smra/ rab 'byor gyis smras pa/ tshe dang ldan pa shA ri'i bu
231a5(khri brgyad): 'di ltar skye ba med pa yang gzhan ma yin la gzugs kyang gzhan ma yin te/ skye ba med pa nyid kyang gzugs so/ /gzugs nyid kyang skye ba med pa'o/ /skye ba med pa yang gzhan ma yin la/ tshor ba dang / 'du shes dang / 'du byed rnams dang / rnam par shes pa yang
231a6(khri brgyad): gzhan ma yin te/ skye ba med pa nyid kyang rnam par shes pa'o/ /rnam par shes pa nyid kyang skye ba med pa ste/ tshe dang ldan pa shA ri'i bu rnam grangs des na/ gang yang gzugs zhes bya ba de ni gnyis su med pa'i grangs su byas pa yin no/ /gang yang tshor ba dang / 'du shes
231a7(khri brgyad): dang / 'du byed rnams dang / rnam par shes pa zhes bya ba de ni gnyis su med pa'i grangs su byas pa yin no/ /khams dang / skye mched rnams dang / rten cing 'brel par 'byung ba dang / pha rol tu phyin pa rnams dang / byang chub kyi phyogs kyi chos rnams dang / stong pa
231b1(khri brgyad): nyid thams cad dang / stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams kyang de bzhin no/ /tshe dang ldan pa shA ri'i bu 'di ltar rnam pa thams cad mkhyen pa nyid kyang gzhan ma yin la/ skye ba med pa yang
231b2(khri brgyad): gzhan ma yin te/ skye ba med pa nyid kyang rnam pa thams cad mkhyen pa nyid do/ /rnam pa thams cad mkhyen pa nyid kyang skye ba med pa ste/ tshe dang ldan pa shA ri'i bu rnam grangs des na/ gang yang rnam pa thams cad mkhyen pa nyid ces bya ba de ni gnyis su med pa'i grangs su byas pa yin no/ /
231b3(khri brgyad): de nas bcom ldan 'das la/ tshe dang ldan pa rab 'byor gyis 'di skad ces gsol to/ /bcom ldan 'das gang gi tshe byang chub sems dpa' sems dpa' chen po shes rab kyi pha rol tu phyin pa la spyod cing chos de dag la de ltar nye bar rtog par bgyid pa de'i tshe shin tu rnam par dag
231b4(khri brgyad): pa'i slad du/ gzugs kyi skye ba ma mchis pa mthong lags so/ /shin tu rnam par dag pa'i slad du/ tshor ba dang / 'du shes dang / 'du byed rnams dang / rnam par shes pa'i skye ba ma mchis pa mthong lags so/ /shin tu rnam par dag pa'i slad du/ bdag
231b5(khri brgyad): gi skye ba ma mchis pa mthong lags so/ /shin tu rnam par dag pa'i slad du/ sems can dang / srog dang / gso ba dang / skyes bu dang / gang zag dang / shed las skyes dang / shed bu dang / byed pa po dang / tshor ba po dang / shes pa po dang / mthong ba
231b6(khri brgyad): po'i skye ba ma mchis pa mthong lags so/ /de bzhin du shin tu rnam par dag pa'i slad du/ khams dang / skye mched rnams dang / rten cing 'brel par 'byung ba'i skye ba ma mchis pa mthong lags so/ /shin tu rnam par dag pa'i slad du/ sbyin pa'i pha rol tu phyin pa'i
231b7(khri brgyad): skye ba ma mchis pa mthong lags so/ /de bzhin du shin tu rnam par dag pa'i slad du/ tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu
232a1(khri brgyad): phyin pa'i skye ba ma mchis pa mthong lags so/ /shin tu rnam par dag pa'i slad du/ nang stong pa nyid kyi skye ba ma mchis pa mthong lags so/ /shin tu rnam par dag pa'i slad du/ dngos po med pa'i ngo bo nyid stong pa nyid kyi bar gyi skye ba ma mchis pa mthong lags so/ /
232a2(khri brgyad): shin tu rnam par dag pa'i slad du/ dran pa nye bar gzhag pa rnams kyi skye ba ma mchis pa mthong lags so/ /shin tu rnam par dag pa'i slad du/ yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang /
232a3(khri brgyad): lam dang / stobs bcu dang / mi 'jigs pa dang / so so yang dag par rig pa dang / gzungs dang / ting nge 'dzin gyi sgo dang / sangs rgyas kyi chos ma 'dres pa brgyad dang / rnam pa thams cad mkhyen pa nyid kyi skye ba ma mchis pa mthong lags so/ /shin tu rnam
232a4(khri brgyad): par dag pa'i slad du/ so so'i skye bo'i skye ba ma mchis pa mthong lags so/ /shin tu rnam par dag pa'i slad du/ so so'i skye bo'i chos rnams kyi skye ba ma mchis pa mthong lags so/ /shin tu rnam par dag pa'i slad du/ rgyun du zhugs pa dang / rgyun du zhugs pa'i
232a5(khri brgyad): chos rnams dang / lan cig phyir 'ong ba dang / lan cig phyir 'ong ba'i chos rnams dang / phyir mi 'ong ba dang / phyir mi 'ong ba'i chos rnams dang / dgra bcom pa dang / dgra bcom pa'i chos rnams dang / rang sangs rgyas dang / rang sangs rgyas kyi chos rnams dang / byang
232a6(khri brgyad): chub sems dpa' dang / byang chub sems dpa'i chos rnams dang / sangs rgyas kyi skye ba ma mchis pa mthong lags so/ /sangs rgyas kyi chos rnams kyi skye ba ma mchis pa mthong lags so/ /shA ri'i bus smras pa/ tshe dang ldan pa rab 'byor gyis smras pa'i don kho bos shes pa ltar
232a7(khri brgyad): na/ gzugs ni skye ba med pa yin/ tshor ba dang / 'du shes dang / 'du byed rnams dang / rnam par shes pa yang skye ba med pa yin/ khams rnams skye ba med pa yin/ skye mched rnams skye ba med pa yin/ rten cing 'brel par 'byung ba skye ba med pa yin/ pha rol tu phyin pa
232b1(khri brgyad): rnams skye ba med pa yin/ stong pa nyid thams cad skye ba med pa yin/ byang chub kyi phyogs kyi chos sum cu rtsa bdun skye ba med pa yin/ ting nge 'dzin rnams dang / gzungs kyi sgo rnams skye ba med pa yin/ stobs bcu dang / mi 'jigs pa rnams dang / so so
232b2(khri brgyad): yang dag par rig pa rnams dang / sangs rgyas kyi chos ma 'dres pa brgyad skye ba med pa yin/ rnam pa thams cad mkhyen pa nyid kyang skye ba med pa yin/ so so'i skye bo yang skye ba med pa yin/ so so'i skye bo'i chos rnams kyang skye ba med pa yin/ rgyun du zhugs pa dang /
232b3(khri brgyad): rgyun du zhugs pa'i chos rnams dang / lan cig phyir 'ong ba dang / lan cig phyir 'ong ba'i chos rnams dang / phyir mi 'ong ba dang / phyir mi 'ong ba'i chos rnams dang / dgra bcom pa dang / dgra bcom pa'i chos rnams dang / rang sangs rgyas dang / rang sangs rgyas kyi
232b4(khri brgyad): chos rnams dang / byang chub sems dpa' dang / byang chub sems dpa'i chos rnams dang / sangs rgyas kyang skye ba med pa yin/ sangs rgyas kyi chos rnams kyang skye ba med pa yin no/ /tshe dang ldan pa rab 'byor gal te gzugs kyang skye ba med la/ sangs rgyas kyi chos
232b5(khri brgyad): rnams kyi bar du yang skye ba med pa yin na ni/ tshe dang ldan pa rab 'byor nyan thos kyis kyang / nyan thos kyi byang chub thob zin par mi 'gyur ram/ de bzhin du so so'i skye bos kyang / rang sangs rgyas kyi byang chub dang / de bzhin du byang chub sems dpas kyang rnam pa thams
232b6(khri brgyad): cad mkhyen pa nyid thob zin par mi 'gyur ram/ 'gro ba rnam pa lnga yang tha dad pa med par 'gyur ro/ /byang chub sems dpa' sems dpa' chen pos byang chub rnam pa lnga yang thob zin par 'gyur ro/ /tshe dang ldan pa rab 'byor gal te chos thams cad skye ba med pa yin
232b7(khri brgyad): na/ ci'i phyir rgyun du zhugs pas ni kun tu sbyor ba gsum spang ba'i phyir lam bsgom par bya/ lan cig phyir 'ong bas ni 'dod chags dang / zhe sdang dang gti mug bsrab pa'i phyir lam bsgom par bya/ phyir mi 'ong bas ni tha ma'i cha dang 'thun pa'i kun tu sbyor ba lnga spang ba'i
233a1(khri brgyad): phyir lam bsgom par bya/ dgra bcom pas ni gong ma'i cha dang 'thun pa'i kun tu sbyor ba lnga spang ba'i phyir lam bsgom par bya/ rang sangs rgyas kyi theg pa pa rnams kyis ni rang byang chub thob par bya ba'i phyir lam bsgom par bya/ ci'i phyir byang chub sems dpa' sems
233a2(khri brgyad): dpa' chen po ni sems can rnams kyi ched du dka' ba spyad pa spyod cing sdug bsngal gang yin pa de dag nyams su myong bar byed/ ci'i phyir de bzhin gshegs pa dgra bcom pa yang dag par rdzogs pa'i sangs rgyas kyis ni bla na med pa yang dag par rdzogs pa'i byang chub mngon par rdzogs par
233a3(khri brgyad): sangs rgyas/ ci'i phyir de bzhin gshegs pas ni chos kyi 'khor lo bskor/ rab 'byor gyis smras pa/ tshe dang ldan pa shA ri'i bu kho bo ni chos ma skyes pa la 'thob pa dang / mngon par rtogs pa yod par mi 'dod do/ /kho bo ni ma skyes pa la rgyun du zhugs pa nyid yod par
233a4(khri brgyad): mi 'dod do/ /rgyun du zhugs pa'i 'bras bu yod par mi 'dod do/ /lan cig phyir 'ong ba dang / lan cig phyir 'ong ba'i 'bras bu dang / phyir mi 'ong ba dang / phyir mi 'ong ba'i 'bras bu dang / dgra bcom pa nyid dang / dgra bcom pa nyid kyi 'bras bu dang / skye ba
233a5(khri brgyad): med pa la rang byang chub dang / rang sangs rgyas yod par mi 'dod do/ /tshe dang ldan pa shA ri'i bu kho bo ni/ byang chub sems dpa' dka' ba spyad pa spyod par mi 'dod de/ byang chub sems dpa' sems dpa' chen po yang dka' ba'i 'du shes kyis mi spyod do/ /de ci'i
233a6(khri brgyad): phyir zhe na/ tshe dang ldan pa shA ri'i bu 'di ltar dka' ba'i 'du shes la gnas pas ni/ sems can dpag tu med/ grangs med pa rnams kyi don byed par mi nus pa'i phyir ro/ /tshe dang ldan pa shA ri'i bu 'on kyang phar 'du shes bskyed pa dang / mar 'du shes bskyed
233a7(khri brgyad): pa dang / bur 'du shes bskyed pa dang / bdag tu 'du shes bskyed pas sems can dpag tu med/ grangs med pa rnams kyi don byed par nus so/ /tshe dang ldan pa shA ri'i bu byang chub sems dpa' sems dpa' chen pos 'di snyam du sems bskyed par bya ste/ ji
233b1(khri brgyad): ltar bdag bdag ces bya ba yang de ni thams cad kyi thams cad rnam pa thams cad kyi thams cad du med cing mi dmigs pa de bzhin du phyi dang nang gi chos rnams la yang de ltar sems bskyed par bya'o/ /gal te de lta bu'i 'du shes bskyed par 'gyur na/ dka' ba'i 'du shes
233b2(khri brgyad): bskyed par mi 'gyur ro/ /de ci'i phyir zhe na/ 'di ltar byang chub sems dpa' sems dpa' chen po ni thams cad kyi thams cad/ rnam pa thams cad kyi thams cad du chos 'ga' yang mi len cing mi dmigs pa'i phyir ro/ /tshe dang ldan pa shA ri'i bu kho bo ni skye ba med
233b3(khri brgyad): pa la de bzhin gshegs pa yod par mi 'dod do/ /bla na med pa yang dag par rdzogs pa'i byang chub dang / chos kyi 'khor lo bskor ba yod par mi 'dod do/ /chos ma skyes pas kyang 'thob pa ma skyes pa 'thob par mi 'dod do/ /shA ri'i bus smras pa/ tshe
233b4(khri brgyad): dang ldan pa rab 'byor ci ma skyes pa'i chos kyis 'thob pa skyes pa 'thob bam/ 'on te skyes pa'i chos kyis 'thob pa ma skyes pa 'thob/ rab 'byor gyis smras pa/ tshe dang ldan pa shA ri'i bu kho bo ni skyes pa'i chos kyis 'thob pa ma skyes pa 'thob par yang mi 'dod la/
233b5(khri brgyad): ma skyes pa'i chos kyis 'thob pa skyes pa 'thob par yang mi 'dod do/ /shA ri'i bus smras pa/ tshe dang ldan pa rab 'byor ci 'thob pa yang med la/ mngon par rtogs pa yang med dam/ rab 'byor gyis smras pa/ tshe dang ldan pa shA ri'i bu 'thob pa yang yod/
233b6(khri brgyad): mngon par rtogs pa yang yod de gnyis kyi tshul gyis ni ma yin no/ /tshe dang ldan pa shA ri'i bu 'thob pa dang / mngon par rtogs pa dag ni 'jig rten gyi tha snyad kyis gdags pa'o/ /rgyun du zhugs pa'am/ lan cig phyir 'ong ba'am/ phyir mi 'ong
233b7(khri brgyad): ba'am/ dgra bcom pa'am/ rang sangs rgyas sam/ byang chub sems dpa'a'am/ sangs rgyas kyang 'jig rten gyi tha snyad kyis gdags pa yin te/ don dam par ni 'thob pa yang med/ mngon par rtogs pa yang med/ rgyun du zhugs pa yang
234a1(khri brgyad): med/ lan cig phyir 'ong ba yang med/ phyir mi 'ong ba yang med/ dgra bcom pa yang med/ rang sangs rgyas kyang med/ byang chub sems dpa' yang med/ sangs rgyas kyang med do/ /shA ri'i bus smras pa/ tshe dang ldan pa rab
234a2(khri brgyad): 'byor 'thob pa dang / mngon par rtogs pa ji ltar 'jig rten gyi tha snyad du gzugs med pa/ bstan du med pa/ thogs pa med pa ste/ 'di ltar mtshan nyid med par mtshan nyid gcig pa bzhin du/ skye ba med pa'ang de lta yin nam/ rab 'byor gyis
234a3(khri brgyad): smras pa/ tshe dang ldan pa shA ri'i bu de de bzhin te/ tshe dang ldan pa shA ri'i bu rnam grangs des na/ skye ba'ang mi skye la skye ba med pa'ang mi skye'o/ /shA ri'i bus smras pa/ tshe dang ldan pa rab 'byor chos ma skyes so chos ma skyes so zhes bya bar brjod par khyod spobs
234a4(khri brgyad): sam/ tshe dang ldan pa rab 'byor chos ma skyes pa rnams kyi skye ba med pa yang brjod par spobs sam/ rab 'byor gyis smras pa/ tshe dang ldan pa shA ri'i bu chos ma skyes so chos ma skyes so zhes bya bar brjod par khyod spobs sam zhes zer ba ni tshe dang ldan pa shA ri'i bu chos
234a5(khri brgyad): ma skyes so chos ma skyes so zhes bya bar brjod pa'i spobs pa yang kho bo la med do/ /chos ma skyes pa rnams kyi skye ba med par brjod pa'i spobs pa yang kho bo la med do/ /de ci'i phyir zhe na/ tshe dang ldan pa shA ri'i bu 'di ltar chos ma skyes pa gang yin pa dang / skye ba med pa
234a6(khri brgyad): gang yin pa dang / spobs pa gang yin pa dang / brjod pa gang yin pa dang / mi skye ba gang yin pa'i chos de dag thams cad ni ldan pa yang ma yin/ mi ldan pa yang ma yin zhing / gzugs can ma yin pa bstan du med pa/ thogs pa med pa ste/ 'di
234a7(khri brgyad): ltar mtshan nyid med par mtshan nyid gcig pa'i phyir ro/ /shA ri'i bus smras pa/ tshe dang ldan pa rab 'byor brjod pa yang skye ba med/ spobs pa yang skye ba med/ chos kyang skye ba med de/ gang dag las brtsams te/ brjod par bya ba'i chos de dag kyang
234b1(khri brgyad): skye ba med pa yin nam/ rab 'byor gyis smras pa/ tshe dang ldan pa shA ri'i bu de de bzhin te/ brjod pa ni skye ba med pa'o/ /spobs pa ni skye ba med pa'o/ /chos ni skye ba med pa'o/ /gang dag las brtsams te/ brjod par spobs pa'i chos de dag kyang skye ba med
234b2(khri brgyad): pa'o/ /de ci'i phyir zhe na/ gzugs skye ba med pa dang / tshor ba dang / 'du shes dang / 'du byed rnams dang / rnam par shes pa skye ba med pa dang / de bzhin du khams rnams dang / skye mched rnams dang / rten cing 'brel par 'byung ba
234b3(khri brgyad): dang / pha rol tu phyin pa rnams dang / byang chub kyi phyogs kyi chos sum cu rtsa bdun dang / stong pa nyid thams cad dang / ting nge 'dzin thams cad dang / gzungs kyi sgo thams cad dang / stobs rnams dang / mi 'jigs pa rnams dang / so so yang
234b4(khri brgyad): dag par rig pa rnams dang / sangs rgyas kyi chos ma 'dres pa brgyad kyang skye ba med pa dang / rnam pa thams cad mkhyen pa nyid kyi bar du yang skye ba med pa'i phyir ro/ /shA ri'i bus smras pa/ tshe dang ldan pa rab 'byor de de bzhin te/ brjod pa skye ba med do/ /
234b5(khri brgyad): spobs pa skye ba med do/ /chos skye ba med do/ /gang dag las brtsams te/ brjod par spobs pa'i chos de dag kyang skye ba med do/ /phung po dang / khams dang / skye mched dang / rten cing 'brel par 'byung ba dang / pha rol tu phyin pa rnams dang /
234b6(khri brgyad): byang chub kyi phyogs kyi chos rnams dang / stong pa nyid thams cad dang / ting nge 'dzin thams cad dang / gzungs kyi sgo thams cad dang / stobs rnams dang / mi 'jigs pa rnams dang / so so yang dag par rig pa rnams dang / sangs rgyas
234b7(khri brgyad): kyi chos ma 'dres pa rnams kyi bar du skye ba med do/ /de bzhin du sbyar te/ rnam pa thams cad mkhyen pa nyid kyi bar du skye ba med do/ /de ltar na 'jig rten gyi tha snyad kyis 'gro ba lnga po dag tha dad pa yin gyi/ don dam par ni ma yin no/ /rab 'byor gyis
235a1(khri brgyad): smras pa/ tshe dang ldan pa shA ri'i bu de de bzhin no/ /de de bzhin te/ tshe dang ldan pa shA ri'i bu ji ltar 'thob pa dang / mngon par rtogs pa 'jig rten gyi tha snyad du yod pa de bzhin du/ 'gro ba lnga po dag kyang 'jig rten gyi tha snyad kyis tha dad
235a2(khri brgyad): kyi/ don dam par ni ma yin no/ /de ci'i phyir zhe na/ tshe dang ldan pa shA ri'i bu 'di ltar don dam par ni las kyi rnam par smin pa yang med/ skye ba yang med/ 'gag pa yang med/ kun nas nyon mongs pa yang med/ rnam par byang ba yang med pa'i
235a3(khri brgyad): phyir ro/ /shA ri'i bus smras pa/ tshe dang ldan pa rab 'byor ci chos ma skyes pa skye 'am/ 'on te chos skyes pa skye/ rab 'byor gyis smras pa/ tshe dang ldan pa shA ri'i bu kho bo ni chos ma skyes pa skye bar yang mi 'dod la/ chos skyes pa skye bar yang mi
235a4(khri brgyad): 'dod do/ /shA ri'i bus smras pa/ tshe dang ldan pa rab 'byor khyod chos ma skyes pa gang skye bar mi 'dod/ rab 'byor gyis smras pa/ tshe dang ldan pa shA ri'i bu kho bo ni gzugs ma skyes pa skye bar mi 'dod do/ /kho bo ni tshor ba dang / 'du shes dang /
235a5(khri brgyad): 'du byed rnams dang / rnam par shes pa ma skyes pa skye bar mi 'dod do/ /de bzhin du khams rnams dang / skye mched rnams dang / rten cing 'brel par 'byung ba dang / pha rol tu phyin pa rnams dang / byang chub kyi phyogs kyi chos rnams dang / stong
235a6(khri brgyad): pa nyid thams cad dang / stobs rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams dang / byang chub ma skyes pa 'thob par mi 'dod/ mngon par rtogs par mi 'dod do/ /
235a7(khri brgyad): shA ri'i bus smras pa/ tshe dang ldan pa rab 'byor chos skyes pa gang skye bar mi 'dod/ rab 'byor gyis smras pa/ tshe dang ldan pa shA ri'i bu kho bo ni gzugs skyes pa ngo bo nyid kyis stong pa skye bar mi 'dod do/ /tshe dang ldan pa shA ri'i bu kho bo ni tshor ba dang /
235b1(khri brgyad): 'du shes dang / 'du byed rnams dang / rnam par shes pa skyes pa ngo bo nyid kyis stong pa skye bar mi 'dod do/ /tshe dang ldan pa shA ri'i bu de bzhin du sbyar te/ kho bo ni byang chub kyi bar du skyes pa ngo bo nyid kyis stong pa skye bar mi 'dod do/ /shA ri'i bus smras pa/
235b2(khri brgyad): tshe dang ldan pa rab 'byor ci ma skyes pa'i chos skye'am/ skyes pa'i chos skye/ rab 'byor gyis smras pa/ tshe dang ldan pa shA ri'i bu ma skyes pa yang mi skye la/ skyes pa yang mi skye'o/ /de ci'i phyir zhe na/ tshe dang ldan pa shA ri'i bu 'di ltar skyes pa gang yin pa dang ma
235b3(khri brgyad): skyes pa'i chos gang yin pa de gnyi ga yang ldan pa yang ma yin mi ldan pa yang ma yin te skye ba med pa'i phyir ro/ /de ci'i phyir zhe na/ tshe dang ldan pa shA ri'i bu 'di ltar gzugs skye ba med pa dang / tshor ba dang / 'du shes dang / 'du byed rnams dang / rnam par shes pa skye ba
235b4(khri brgyad): med pa dang / de bzhin du khams rnams dang / skye mched rnams dang / rten cing 'brel par 'byung ba dang / pha rol tu phyin pa rnams dang / byang chub kyi phyogs kyi chos sum cu rtsa bdun dang / stong pa nyid thams cad dang / ting nge 'dzin thams cad dang /
235b5(khri brgyad): gzungs kyi sgo thams cad dang / stobs bcu dang / mi 'jigs pa bzhi dang / so so yang dag par rig pa rnams dang / sangs rgyas kyi chos ma 'dres pa brgyad dang / de bzhin du sbyar te/ lus kyi 'du byed rnams dang / ngag gi 'du byed rnams dang /
235b6(khri brgyad): yid kyi 'du byed rnams dang / rnam pa thams cad mkhyen pa nyid kyi bar du skye ba med pa'i phyir te/ tshe dang ldan pa shA ri'i bu rnam grangs des na/ brjod pa skye ba med/ spobs pa skye ba med/ chos skye ba med/ gang dag las brtsams te/ brjod par
235b7(khri brgyad): spobs pa'i chos de dag kyang skye ba med do/ /shA ri'i bus smras pa/ tshe dang ldan pa rab 'byor ni chos smra ba rnams kyi mchog tu bzhag pa'o/ /de ci'i phyir zhe na/ 'di ltar tshe dang ldan pa rab 'byor ni gang dang gang yongs su dris pa de dang de nyid las nges par 'byung ba'i
236a1(khri brgyad): phyir ro/ /rab 'byor gyis smras pa/ 'di ltar chos thams cad la mi gnas pa'i phyir ro/ /shA ri'i bus smras pa/ tshe dang ldan pa rab 'byor ji ltar na/ chos thams cad la mi gnas pa yin/ rab 'byor gyis smras pa/ tshe dang ldan
236a2(khri brgyad): pa shA ri'i bu gzugs ni rang bzhin gyis stong ste/ de ni nang na yang mi gnas/ phyi rol na yang mi gnas/ gnyis ka med par yang mi dmigs so/ /tshe dang ldan pa shA ri'i bu tshor ba dang / 'du shes dang / 'du byed rnams dang / rnam par shes pa ni rang
236a3(khri brgyad): bzhin gyis stong ste/ de ni nang na yang mi gnas/ phyi rol na yang mi gnas/ gnyis ka med par yang mi dmigs so/ /tshe dang ldan pa shA ri'i bu mig ni rang bzhin gyis stong ste/ de ni nang na yang mi gnas/ phyi rol na yang mi gnas/ gnyis ka med
236a4(khri brgyad): par yang mi dmigs so/ /tshe dang ldan pa shA ri'i bu de bzhin du rna ba dang / sna dang / lce dang / lus dang / yid ni rang bzhin gyis stong ste/ de ni nang na yang mi gnas/ phyi rol na yang mi gnas/ gnyis ka med par yang mi dmigs so/ /tshe dang
236a5(khri brgyad): ldan pa shA ri'i bu gzugs ni rang bzhin gyis stong ste/ de ni nang na yang mi gnas/ phyi rol na yang mi gnas/ gnyis ka med par yang mi dmigs so/ /tshe dang ldan pa shA ri'i bu sgra dang / dri dang / ro dang / reg bya dang / chos rnams ni rang bzhin gyis stong
236a6(khri brgyad): ste/ de ni nang na yang mi gnas/ phyi rol na yang mi gnas/ gnyis ka med par yang mi dmigs so/ /tshe dang ldan pa shA ri'i bu sbyin pa'i pha rol tu phyin pa ni rang bzhin gyis stong ste/ de ni nang na yang mi gnas/ phyi rol na yang mi gnas/ gnyis ka med
236a7(khri brgyad): par yang mi dmigs so/ /tshe dang ldan pa shA ri'i bu de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa ni
236b1(khri brgyad): rang bzhin gyis stong ste/ de ni nang na yang mi gnas/ phyi rol na yang mi gnas/ gnyis ka med par yang mi dmigs so/ /tshe dang ldan pa shA ri'i bu nang stong pa nyid ni rang bzhin gyis stong ste/ de ni nang na yang mi gnas/ phyi rol na yang mi gnas/ gnyis
236b2(khri brgyad): ka med par yang mi dmigs so/ /tshe dang ldan pa shA ri'i bu dngos po med pa'i ngo bo nyid stong pa nyid kyi bar ni rang bzhin gyis stong ste/ de ni nang na yang mi gnas/ phyi rol na yang mi gnas/ gnyis ka med par yang mi dmigs so/ /tshe dang ldan pa shA
236b3(khri brgyad): ri'i bu dran pa nye bar gzhag pa rnams ni rang bzhin gyis stong ste/ de ni nang na yang mi gnas/ phyi rol na yang mi gnas/ gnyis ka med par yang mi dmigs so/ /de bzhin du yang dag par spong ba rnams dang / rdzu 'phrul gyi rkang pa rnams dang / dbang
236b4(khri brgyad): po rnams dang / stobs rnams dang / byang chub kyi yan lag rnams dang / lam ni rang bzhin gyis stong ste/ de dag ni nang na yang mi gnas/ phyi rol na yang mi gnas/ gnyis ka med par yang mi dmigs so/ /stobs rnams dang / mi
236b5(khri brgyad): 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa brgyad ni rang bzhin gyis stong ste/ de dag ni nang na yang mi gnas/ phyi rol na yang mi gnas/ gnyis ka med par yang mi dmigs so/ /tshe
236b6(khri brgyad): dang ldan pa shA ri'i bu rnam pa thams cad mkhyen pa nyid kyi bar ni rang bzhin gyis stong ste/ de ni nang na yang mi gnas/ phyi rol na yang mi gnas/ gnyis ka med par yang mi dmigs te/ tshe dang ldan pa shA ri'i bu rnam grangs nges na/ chos thams cad ni rang
236b7(khri brgyad): bzhin gyis stong pa'i phyir mi gnas pa yin no/ /tshe dang ldan pa shA ri'i bu de ltar na/ byang chub sems dpa' sems dpa' chen po pha rol tu phyin pa drug la spyod pas gzugs yongs su sbyang bar bya'o/ /tshor ba dang / 'du shes dang / 'du byed rnams dang / rnam
237a1(khri brgyad): par shes pa yongs su sbyang bar bya'o/ /khams rnams dang / skye mched rnams dang / rten cing 'brel par 'byung ba dang / pha rol tu phyin pa rnams dang / stong pa nyid thams cad dang / byang chub kyi phyogs kyi chos sum cu rtsa bdun dang / ting
237a2(khri brgyad): nge 'dzin rnams dang / gzungs kyi sgo rnams dang / stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa brgyad yongs su sbyang bar bya'o/ /rnam pa thams cad mkhyen pa nyid kyi bar du
237a3(khri brgyad): yongs su sbyang bar bya'o/ /shA ri'i bus smras pa/ tshe dang ldan pa rab 'byor byang chub sems dpa' sems dpa' chen po pha rol tu phyin pa drug la spyod pa/ ji ltar byang chub kyi lam yongs su sbyong bar byed/ rab 'byor gyis smras pa/ tshe dang ldan pa shA ri'i
237a4(khri brgyad): bu sbyin pa'i pha rol tu phyin pa ni 'jig rten pa yang yod/ 'jig rten las 'das pa yang yod do/ /de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin
237a5(khri brgyad): pa dang / shes rab kyi pha rol tu phyin pa ni 'jig rten pa yang yod/ 'jig rten las 'das pa yang yod do/ /shA ri'i bus smras pa/ tshe dang ldan pa rab 'byor 'jig rten pa'i sbyin pa'i pha rol tu phyin pa ni gang yin/ 'jig rten las 'das pa ni gang yin/ rab
237a6(khri brgyad): 'byor gyis smras pa/ tshe dang ldan pa shA ri'i bu 'di la byang chub sems dpa' sems dpa' chen po ni sbyin pa po dang / sbyin bdag tu gyur cing / dge sbyong dang / bram ze dang / bkren pa dang / sdug phongs pa dang / 'dron pa dang / slongs mo pa zas
237a7(khri brgyad): 'dod pa rnams la ni zas/ skom 'dod pa rnams la ni skom/ bzhon pa 'dod pa rnams la ni bzhon pa/ gos 'dod pa rnams la ni gos/ me tog 'dod pa rnams la ni me tog /me tog phreng 'dod pa rnams la ni me tog phreng / spos 'dod pa rnams la ni
237b1(khri brgyad): spos/ byug pa 'dod pa rnams la ni byug pa/ gnas 'dod pa rnams la ni gnas/ mal cha dang stan 'dod pa rnams la ni mal cha dang stan/ 'tshog chas 'dod pa rnams la ni 'tshog chas/ sman 'dod pa rnams la ni sman/ mi'i yo byad gang yang rung ba'i
237b2(khri brgyad): bar dag sbyin par byed cing / bu 'dod pa rnams la ni bu sbyin par byed/ bu mo 'dod pa rnams la ni bu mo sbyin par byed/ chung ma 'dod pa rnams la ni chung ma sbyin par byed/ rgyal srid 'dod pa rnams la ni rgyal srid sbyin par byed/ mgo 'dod pa rnams la ni mgo
237b3(khri brgyad): sbyin par byed/ mig 'dod pa rnams la ni mig sbyin par byed/ yan lag dang nying lag 'dod pa rnams la ni yan lag dang nying lag sbyin par byed/ sha dang / khrag dang / rkang 'dod pa rnams la ni sha dang khrag dang rkang sbyin par byed la de yang gnas shing
237b4(khri brgyad): yongs su gtong bar byed de/ de 'di snyam du bdag ni sbyin pa byed pa'o/ /'di ni len pa'o/ /'di ni sbyin pa'o/ /bdag ni ser sna med pa'o/ /bdag ni sbyin bdag go/ /bdag ni bdog pa thams cad yongs su gtong ba'o/ /bdag ni sangs rgyas
237b5(khri brgyad): kyi bka' bzhin byed pa'o/ /bdag ni sbyin pa'i pha rol tu phyin pa la spyod pa'o snyam du sems shing sbyin pa de yang byin nas/ dmigs pa'i tshul gyis sems can thams cad dang thun mong du byas shing bdag gi sbyin pa'i 'bras bu 'dis sems can 'di dag tshe 'di la yang
237b6(khri brgyad): bde bar 'gyur zhing / len pa med par yongs su mya ngan las 'da' bar gyur cig ces bla na med pa yang dag par rdzogs pa'i byang chub tu yongs su sngo bar byed do/ /de ni chags pa gsum la chags shing sbyin pa sbyin par byed de/ gsum gang zhe na/ 'di lta ste/
237b7(khri brgyad): bdag tu 'du shes pa dang / gzhan du 'du shes pa dang / sbyin par 'du shes pa ste/ chags pa gsum po de dag la chags shing sbyin pa sbyin par byed de/ de ni 'jig rten pa'i sbyin pa'i pha rol tu phyin pa zhes bya'o/ /ci'i phyir 'jig rten pa'i sbyin pa'i pha rol tu phyin
238a1(khri brgyad): pa zhes bya zhe na/ 'di ltar 'jig rten las mi g.yo mi 'phags shing mi 'da' ste/ de'i phyir 'jig rten pa'i sbyin pa'i pha rol tu phyin pa zhes bya'o/ /de la 'jig rten las 'das pa'i sbyin pa'i pha rol tu phyin pa gang zhe na/ 'di lta ste/ 'khor
238a2(khri brgyad): gsum yongs su dag pa'o/ /de la 'khor gsum yongs su dag pa gang zhe na/ tshe dang ldan pa shA ri'i bu 'di la byang chub sems dpa' sems dpa' chen po sbyin pa sbyin pa na/ bdag tu mi dmigs/ len par mi dmigs/ sbyin par mi dmigs shing / de
238a3(khri brgyad): de'i rnam par smin pa la yang mngon par dga' ba med pa ste/ tshe dang ldan pa shA ri'i bu de ni byang chub sems dpa' sems dpa' chen po'i 'khor gsum yongs su dag pa yin no/ /tshe dang ldan pa shA ri'i bu gzhan yang byang chub sems dpa' sems dpa' chen po sbyin pa sbyin
238a4(khri brgyad): pa na/ sbyin pa de sems can thams cad la snyoms par byed kyang sems can thams cad kyang mi dmigs/ bdag kyang mi dmigs/ sbyin pa yang mi dmigs la/ sbyin pa de yang bla na med pa yang dag par rdzogs pa'i byang chub tu yongs su sngo bar byed cing / byang
238a5(khri brgyad): chub kyang mi dmigs pa de ni/ tshe dang ldan pa shA ri'i bu 'jig rten las 'das pa'i sbyin pa'i pha rol tu phyin pa zhes bya'o/ /ci'i phyir 'jig rten las 'das pa'i sbyin pa'i pha rol tu phyin pa zhes bya zhe na/ tshe dang ldan pa shA ri'i bu 'di ltar 'jig rten las g.yo zhing 'phags
238a6(khri brgyad): la 'da' ste/ de'i phyir 'jig rten las 'das pa'i sbyin pa'i pha rol tu phyin pa zhes bya'o/ /tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa yang de bzhin no// //
238a7(khri brgyad): shes rab kyi pha rol tu phyin pa khri brgyad stong pa/ bam po brgyad pa/ tshe dang ldan pa shA ri'i bu shes rab kyi pha rol tu phyin pa yang 'jig rten pa'i yang yod/ 'jig rten las 'das pa'i yang yod de/ de la 'jig rten pa'i shes rab kyi pha rol tu phyin pa gang
238b1(khri brgyad): zhe na/ tshe dang ldan pa shA ri'i bu 'di la byang chub sems dpa' sems dpa' chen po bdag gis ser sna'i sems tshar bcad do/ /zhes dmigs pa la gnas nas sbyin pa sbyin par byed de/ de yang bdag dang / sems can dang / sbyin pa'i 'du shes la gnas shing /
238b2(khri brgyad): de bdog pa thams cad yongs su gtong ste/ dmigs pa la gnas nas/ phyi dang nang gi dngos po'am/ zin pa'am/ ma zin pa'am/ ci bdog pa thams cad yongs su gtong ba dang / de sbyangs pa'i yon tan la gnas shing / lus dang / ngag dang sems
238b3(khri brgyad): kyi dmigs pa la gnas te/ bdag tu lta ba la gnas/ sems can du lta ba dang / dge bar lta ba la gnas shing / tshul khrims dang / dge ba bcu'i las kyi lam de dag la bsten pa tshul khrims dag sems can thams cad dang thun mong du byas shing byang chub
238b4(khri brgyad): dmigs nas/ dmigs pa'i tshul gyis byang chub tu yongs su bsngo ba dang / de bdag la stod cing gzhan la smod pa dang / bdag dang sems can dang / bzod par lta ba la gnas shing / sems can thams cad kyis nyes par byas pa bzod par byed la/
238b5(khri brgyad): dge ba'i rtsa ba de yang sems can thams cad dang thun mong du byas nas/ dmigs pa'i tshul gyis bla na med pa yang dag par rdzogs pa'i byang chub tu yongs su bsngo ba dang / de lus dmigs shing / bsod nams kyi tshogs dmigs la/ ye shes kyi tshogs
238b6(khri brgyad): dmigs shing / bdag dmigs la sems can rnams dmigs te/ byang chub dmigs shing brtson 'grus rtsom ste/ de brtson 'grus rtsom pa des rlom sems su byed pa dang / de byams pa dang / snying rje dang / dga' ba dang / btang snyoms sgom
238b7(khri brgyad): par byed cing / bsam gtan rnams dang / mngon par shes pa rnams dang / ting nge 'dzin rnams dang / snyoms par 'jug pa rnams la yang snyoms par 'jug la/ ldang bar yang byed cing / de dag gi ro myong bar yang byed la/ de dag gis
239a1(khri brgyad): rlom sems su yang byed cing / dmigs pa'i lta ba can du gyur nas/ dge ba'i rtsa ba rnams sems can thams cad dang thun mong du byas shing / byang chub tu yongs su bsngo ba de ni 'jig rten pa'i'o/ /de gzugs stong ngo zhes bya bar dmigs/
239a2(khri brgyad): tshor ba dang / 'du shes dang / 'du byed rnams dang / rnam par shes pa stong ngo zhes bya bar dmigs shing / de bzhin du sangs rgyas kyi byang chub kyi bar du dmigs nas/ stong pa nyid sgom ste/ de dmigs pa la spyod cing / dge ba'i rtsa ba de dag kyang sems
239a3(khri brgyad): can thams cad dang thun mong du byas nas/ de yang dmigs pa'i tshul gyis bla na med pa yang dag par rdzogs pa'i byang chub tu yongs su bsngo ba dang / dmigs pa'i tshul gyis sdig pa thams cad so sor 'chags pa dang / bdag dang gzhan gyi bsod nams thams cad la
239a4(khri brgyad): rjes su yi rang ba dang / bdag dang gzhan gyi don gyi phyir dmigs nas/ thabs ma yin pas sangs rgyas thams cad la gsol ba 'debs pa dang / phung po gsum pa'i bsod nams thabs ma yin pas sems can thams cad dang thun mong du byas nas rnam pa thams
239a5(khri brgyad): cad mkhyen pa nyid du yongs su bsngo ba de ni 'jig rten pa'i shes rab kyi pha rol tu phyin pa zhes bya'o/ /de la 'jig rten las 'das pa'i shes rab kyi pha rol tu phyin pa gang zhe na/ bdag dang / sems can dang / sbyin par bya ba mi dmigs pa'i shes rab 'khor
239a6(khri brgyad): gsum yongs su dag pas byang chub kyi phyir sbyin pa'i pha rol tu phyin pa yongs su sbyong bar byed pa dang / bdag dang / sems can dang / tshul khrims dang / byang chub mi dmigs te/ 'khor gsum yongs su dag pas byang chub kyi phyir tshul khrims
239a7(khri brgyad): yongs su sbyong bar byed pa dang / bdag dang / bzod pa dang / byang chub mi dmigs te/ 'khor gsum yongs su dag pas/ byang chub kyi phyir bzod pa'i pha rol tu phyin pa yongs su sbyong bar byed pa dang / bdag dang / lus dang / sems dang /
239b1(khri brgyad): brtson 'grus dang / bsod nams dang / ye shes mi dmigs te/ 'khor gsum yongs su dag pas byang chub kyi phyir/ brtson 'grus kyi pha rol tu phyin pa yongs su sbyong bar byed pa dang / bdag dang / sems can dang / bsam gtan dang / ting
239b2(khri brgyad): nge 'dzin dang / snyoms par 'jug pa rnams mi dmigs te/ 'khor gsum yongs su dag pas byang chub kyi phyir bsam gtan gyi pha rol tu phyin pa yongs su sbyong bar byed pa dang / sems can thams cad mi dmigs pas byang chub kyi phyir/ shes rab kyi pha
239b3(khri brgyad): rol tu phyin pa yongs su sbyong bar byed pa dang / dge ba'i rtsa ba thams cad kyang yongs su bsngo ba dug med pa dang / yongs su bsngo ba bla na med pa dang / yongs su bsngo ba mi mnyam pa dang mnyam pa dang / yongs su bsngo ba bsam gyis mi khyab pa dang / yongs
239b4(khri brgyad): su bsngo ba mtshungs pa med pa dang / yongs su bsngo ba dpag tu med pas/ bla na med pa yang dag par rdzogs pa'i byang chub tu yongs su sngo bar byed pa ste/ de ni 'jig rten las 'das pa'i shes rab kyi pha rol tu phyin pa zhes bya'o/ /ci'i phyir na/ 'jig
239b5(khri brgyad): rten pa zhes bya/ ci'i phyir na/ 'jig rten las 'das pa zhes bya zhe na/ de la 'jig rten pa zhes bya ba ni/ gang dag gis 'jig rten du 'gyur ba dang / gang dag 'jig rten 'grub par byed pa dang / gang dag gis 'jig rten dang mnyam pa dang /
239b6(khri brgyad): gang dag gis 'jig rten gyi phyir sbyin pa dang / gang dag gis 'jig rten las 'byung bar mi 'gyur ba dang / gang dag 'jig rten 'byung bar 'gyur ba dang / gang dag 'jig rten du 'byung bar 'gyur ba ste/ de dag ni 'jig rten pa zhes bya'o/ /de la
239b7(khri brgyad): 'jig rten las 'das pa gang zhe na/ gang dag gis 'jig rten sgrol ba dang / gang dag 'jig rten sel bar byed pa dang / 'jig rten gang dag gis sgrol bar byed pa dang / gang dag 'jig rten ma yin par 'gyur ba dang / gang dag gis
240a1(khri brgyad): 'jig rten las 'byung bar 'gyur ba dang / gang dag 'jig rten las sgrol ba dang / gang dag 'jig rten du sgrol bar byed pa ste/ de dag ni 'jig rten las 'das pa zhes bya'o/ /tshe dang ldan pa shA ri'i bu byang chub sems dpa'
240a2(khri brgyad): sems dpa' chen po pha rol tu phyin pa drug la spyod pa ni/ de ltar byang chub kyi lam yongs su sbyong bar byed do/ /shA ri'i bus smras pa/ tshe dang ldan pa rab 'byor byang chub sems dpa' sems dpa' chen po'i byang chub kyi lam gang yin/ rab 'byor gyis
240a3(khri brgyad): smras pa/ tshe dang ldan pa shA ri'i bu dran pa nye bar gzhag pa bzhi ni/ byang chub sems dpa' sems dpa' chen po'i byang chub kyi lam yin no/ /yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga
240a4(khri brgyad): dang / byang chub kyi yan lag bdun dang / 'phags pa'i lam yan lag brgyad pa dang / rnam par thar pa'i sgo stong pa nyid dang / mtshan ma med pa dang / smon pa med pa dang / nang stong pa nyid dang / dngos po med pa'i ngo bo nyid stong pa nyid kyi bar
240a5(khri brgyad): dang / ting nge 'dzin thams cad dang / gzungs kyi sgo thams cad dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad dang / byams
240a6(khri brgyad): pa chen po dang / snying rje chen po ste/ tshe dang ldan pa shA ri'i bu de dag ni/ byang chub sems dpa' sems dpa' chen po'i byang chub kyi lam zhes bya'o/ /shA ri'i bus smras pa/ tshe dang ldan pa rab 'byor de pha rol tu phyin pa gang gi skyes bu'i
240a7(khri brgyad): rtsal yin/ rab 'byor gyis smras pa/ tshe dang ldan pa shA ri'i bu de ni/ shes rab kyi pha rol tu phyin pa'i skyes bu'i rtsal yin no/ /de ci'i phyir zhe na/ tshe dang ldan pa shA ri'i bu 'di ltar shes rab kyi pha rol tu phyin pa ni nyan thos kyi chos rnams dang /
240b1(khri brgyad): rang sangs rgyas kyi chos rnams dang / byang chub sems dpa'i chos rnams dang / sangs rgyas kyi chos rnams dang / dge ba'i chos thams cad skyed par byed pa yin pa'i phyir te/ tshe dang ldan pa shA ri'i bu shes rab kyi pha rol tu phyin pa ni/ nyan thos kyi
240b2(khri brgyad): chos rnams dang / rang sangs rgyas kyi chos rnams dang / byang chub sems dpa'i chos rnams dang / sangs rgyas kyi chos rnams dang / dge ba'i chos thams cad yongs su 'dzin zhing / yang dag par 'dzin par byed pa yin no/ /tshe dang
240b3(khri brgyad): ldan pa shA ri'i bu sngon gyi de bzhin gshegs pa dgra bcom pa yang dag par rdzogs pa'i sangs rgyas de dag gis kyang / shes rab kyi pha rol tu phyin pa 'di la spyad nas/ bla na med pa yang dag par rdzogs pa'i byang chub mngon par rdzogs par sangs rgyas
240b4(khri brgyad): par gyur to/ /tshe dang ldan pa shA ri'i bu ma byon pa'i de bzhin gshegs pa dgra bcom pa yang dag par rdzogs pa'i sangs rgyas rnams kyang / shes rab kyi pha rol tu phyin pa 'di nyid la bslabs nas/ bla na med pa yang dag par rdzogs pa'i
240b5(khri brgyad): byang chub mngon par rdzogs par 'tshang rgya bar 'gyur ro/ /tshe dang ldan pa shA ri'i bu de bzhin gshegs pa dgra bcom pa yang dag par rdzogs pa'i sangs rgyas gang dag da ltar phyogs bcu'i 'jig rten na bzhugs te/ 'tsho zhing gzhes pa de
240b6(khri brgyad): dag kyang / shes rab kyi pha rol tu phyin pa 'di nyid la bslabs nas/ bla na med pa yang dag par rdzogs pa'i byang chub mngon par rdzogs par sangs rgyas so/ /tshe dang ldan pa shA ri'i bu shes rab kyi pha rol tu phyin pa 'di bshad pa na/
240b7(khri brgyad): gal te byang chub sems dpa' sems dpa' chen po nem nur med cing rmongs pa med par gyur na/ byang chub sems dpa' sems dpa' chen po de ni/ 'di lta ste/ sems can thams cad bskyab pa dang sems can thams cad yongs su mi
241a1(khri brgyad): gtang ba'i phyir/ 'di ltar gnas pa 'dis gnas pa yin par rig par bya ste/ de yang mi gnas pa'i tshul gyis gnas shing / byang chub sems dpa' sems dpa' chen po de ni 'di lta ste/ snying rje chen po yid la byed pa de dang ma bral bar rig par bya'o/ /
241a2(khri brgyad): shA ri'i bus smras pa/ tshe dang ldan pa rab 'byor 'di lta ste/ snying rje chen po yid la byed pa'i yid la byed pa de dang ma bral bar gnas pa des gnas pa de byang chub sems dpa' sems dpa' chen po yin par 'dod na/ tshe dang ldan pa rab 'byor de ltar na sems can thams cad kyang
241a3(khri brgyad): byang chub sems dpa' yin par 'gyur ro/ /de ci'i phyir zhe na/ tshe dang ldan pa rab 'byor 'di ltar sems can thams cad ni yid la byed pa dang ma bral ba'i phyir ro/ /rab 'byor gyis smras pa/ tshe dang ldan pa shA ri'i bu legs so legs so/ /tshe dang ldan pa shA ri'i bus
241a4(khri brgyad): yang dag pa'i tshig brjod pas don de nyid yongs su bzung ba ni/ tshe dang ldan pa shA ri'i bu dmigs su phebs so/ /de ci'i phyir zhe na/ tshe dang ldan pa shA ri'i bu sems can med pa'i phyir yid la byed pa med par rig par bya/ sems can stong pa nyid kyi phyir yid la byed pa stong
241a5(khri brgyad): pa nyid du rig par bya/ sems can dben pa'i phyir yid la byed pa dben par rig par bya/ sems can ngo bo nyid med pa'i phyir yid la byed pa ngo bo nyid med par rig par bya zhing sems can mngon par rdzogs par 'tshang rgya ba med pa'i phyir yid la byed pa mngon par rdzogs par
241a6(khri brgyad): 'tshang rgya ba med par rig par bya ba'i phyir ro/ /tshe dang ldan pa shA ri'i bu gzugs med pa'i phyir/ yid la byed pa med par rig par bya/ gzugs stong pa nyid kyi phyir yid la byed pa stong pa nyid du rig par bya/ gzugs dben pa nyid kyi phyir yid la byed pa dben pa
241a7(khri brgyad): nyid du rig par bya/ gzugs ngo bo nyid med pa'i phyir yid la byed pa ngo bo nyid med par rig par bya/ gzugs mngon par rdzogs par 'tshang rgya ba med pa'i phyir yid la byed pa mngon par rdzogs par 'tshang rgya ba med par rig par bya'o/ /de bzhin du tshor ba dang / 'du shes dang /
241b1(khri brgyad): 'du byed rnams dang / rnam par shes pa med pa'i phyir yid la byed pa med par rig par bya'o/ /rnam par shes pa stong pa nyid kyi phyir yid la byed pa stong pa nyid du rig par bya'o/ /rnam par shes pa dben pa nyid kyi phyir yid la byed pa dben pa nyid du rig par bya'o/ /rnam par shes pa
241b2(khri brgyad): ngo bo nyid med pa'i phyir yid la byed pa ngo bo nyid med par rig par bya'o/ /rnam par shes pa mngon par rdzogs par 'tshang rgya ba med pa'i phyir yid la byed pa mngon par rdzogs par 'tshang rgya ba med par rig par bya'o/ /de bzhin du khams rnams dang / skye mched rnams dang / rten
241b3(khri brgyad): cing 'brel par 'byung ba dang / bden pa dang / byang chub kyi phyogs kyi chos dang / pha rol tu phyin pa dang / stong pa nyid thams cad dang / ting nge 'dzin thams cad dang / gzungs kyi sgo thams cad dang / rnam pa thams cad mkhyen pa nyid kyi bar du med pa'i phyir/ yid la
241b4(khri brgyad): byed pa med par rig par bya'o/ /de bzhin du rnam pa thams cad mkhyen pa nyid stong pa nyid dang / rnam pa thams cad mkhyen pa nyid dben pa dang / rnam pa thams cad mkhyen pa nyid ngo bo nyid med pa dang / rnam pa thams cad mkhyen pa nyid mngon par rdzogs par 'tshang rgya ba med pa'i phyir
241b5(khri brgyad): yid la byed pa mngon par rdzogs par 'tshang rgya ba med par rig par bya ste/ tshe dang ldan pa shA ri'i bu rnam grangs des na/ byang chub sems dpa' sems dpa' chen po ni gnas pa 'di dang / yid la byed pa 'di dang ma bral lo zhes kho bo smra'o/ /de nas bcom ldan 'das kyis
241b6(khri brgyad): tshe dang ldan pa rab 'byor la legs so zhes bya ba byin te/ rab 'byor legs so legs so/ /'di ltar de bzhin gshegs pa'i mthus/ ji ltar khyod kyis bstan pa de ltar byang chub sems dpa' sems dpa' chen po rnams la yang shes rab kyi pha rol tu phyin pa bstan par bya
241b7(khri brgyad): ste/ byang chub sems dpa' sems dpa' chen pos kyang ji ltar khyod kyis bstan pa de ltar shes rab kyi pha rol tu phyin pa la bslab par bya'o/ /tshe dang ldan pa rab 'byor gyis shes rab kyi pha rol tu phyin pa'i le'u 'di bshad pa na/ stong gsum gyi stong chen po'i 'jig rten gyi
242a1(khri brgyad): khams 'di rnam pa drug tu rab tu g.yos te/ g.yos rab tu g.yos/ kun tu rab tu g.yos so/ /'gul rab tu 'gul/ kun tu rab tu 'gul to/ /ldeg rab tu ldeg /kun tu rab tu ldeg go/ /'khrugs rab tu 'khrugs/ kun tu rab tu 'khrugs so/ /
242a2(khri brgyad): 'ur 'ur/ rab tu 'ur 'ur/ kun tu rab tu 'ur 'ur ro/ /chem chem/ rab tu chem chem/ kun tu rab tu chem chem mo/ /shar phyogs dma' na nub phyogs mtho/ nub phyogs dma' na shar phyogs mtho/ lho phyogs dma' na byang phyogs mtho/ byang phyogs dma' na lho phyogs
242a3(khri brgyad): mtho/ /dbus dma' na mtha' mtho/ mtha' dma' na dbus mtho bar gyur to/ /de nas de'i tshe/ bcom ldan 'das 'dzum pa mdzad do/ /de nas bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das 'dzum pa mdzad pa'i rgyu gang lags/
242a4(khri brgyad): rkyen gang lags/ bcom ldan 'das kyis bka' stsal pa/ rab 'byor ji ltar 'jig rten gyi khams mi mjed 'di nang shes rab kyi pha rol tu phyin pa ston pa de bzhin du/ shar phyogs kyi 'jig rten gyi khams dpag tu med/ grangs med pa dag na yang / de bzhin gshegs pa dgra
242a5(khri brgyad): bcom pa yang dag par rdzogs pa'i sangs rgyas rnams byang chub sems dpa' sems dpa' chen po rnams la shes rab kyi pha rol tu phyin pa 'di nyid ston par mdzad do/ /de bzhin du phyogs bcu kho ra yug kun gyi 'jig rten gyi khams dpag tu med/ grangs med pa dag na/ de bzhin gshegs
242a6(khri brgyad): pa dgra bcom pa yang dag par rdzogs pa'i sangs rgyas rnams byang chub sems dpa' sems dpa' chen po rnams la shes rab kyi pha rol tu phyin pa 'di nyid ston par mdzad do/ /tshe dang ldan pa rab 'byor gyis shes rab kyi pha rol tu phyin pa bstan pa 'di bshad pa na/ lha dang mi'i skye dgu rnams las
242a7(khri brgyad): srog chags 'bum nyi khris mi skye ba'i chos la bzod pa thob par gyur to/ /phyogs bcu kun gyi 'jig rten gyi khams su sangs rgyas bcom ldan 'das de dag gis/ byang chub sems dpa' sems dpa' chen po rnams la shes rab kyi pha rol tu phyin pa 'di nyid ston pa mdzad na yang sems can
242b1(khri brgyad): dpag tu med/ grangs med pa rnams kyis bla na med pa yang dag par rdzogs pa'i byang chub tu sems bskyed par gyur to/ /sangs rgyas dang byang chub sems dpa' thams cad kyi yum/ shes rab kyi pha rol tu phyin pa khri brgyad stong pa las/ gnas brtan rab 'byor gyi
242b2(khri brgyad): le'u zhes bya ste/ nyi shu rtsa gcig pa'o// //de nas stong gsum gyi stong chen po'i 'jig rten gyi khams 'di na rgyal po chen po gang dag 'khod pa de dag thams cad lha'i bu bye ba khrag khrig phrag 'bum phrag du ma dang lhan cig tu 'khor de nyid du 'dus par gyur to/ /
242b3(khri brgyad): de bzhin du lha'i dbang po brgya byin rnams dang / rab 'thab bral rnams dang / yongs su dga' ldan rnams dang / 'phrul dga' rnams dang / gzhan 'phrul dbang byed rnams dang / tshangs pa'i mdun na 'don rnams kyang / tshangs pa'i bar dag dang lhan cig tu
242b4(khri brgyad): 'dus par gyur to/ /stong gsum gyi stong chen po'i 'jig rten gyi khams 'di na tshangs pa dang / gnas gtsang ma'i ris kyi bar gyi lha'i bu gang dag ji snyed 'khod pa rnams kyang lha'i bu bye ba khrag khrig phrag 'bum phrag du ma dang lhan cig tu 'dus par gyur to/ /rgyal chen
242b5(khri brgyad): bzhi'i ris kyi lha'i bu de dag gi las kyi rnam par smin pa las byung ba'i lus kyi 'od gang yin pa dang / sum cu rtsa gsum dang / 'thab bral dang / dga' ldan dang / 'phrul dga' dang / gzhan 'phrul dbang byed dang / tshangs pa dang / gnas gtsang ma'i ris kyi
242b6(khri brgyad): bar gyi lha'i bu rnams kyi las kyi rnam par smin pa las byung ba'i lus kyi 'od gang yin pa de dag ni de bzhin gshegs pa'i rang bzhin gyi 'od kyi brgya'i char yang nye bar mi 'gro'o/ /stong gi cha dang / 'bum gyi cha dang / bye ba phrag 'bum gyi cha dang / grangs dang / cha dang /
242b7(khri brgyad): bgrang ba dang / dpe dang / rgyur yang mi bzod do/ /de bzhin gshegs pa'i rang bzhin gyi 'od kyi gan na/ lha rnams kyi las kyi rnam par smin pa las byung ba'i lus kyi 'od de dag thams cad ni lham me ma yin/ lhan ne ma yin/ lhang nge ma yin no/ /de
243a1(khri brgyad): bzhin gshegs pa'i 'od ni de dag gi nang na mchog tu snang ngo / /phul du snang ngo / /khyad par du 'phags par snang ngo / /rab dang / rab mchog dang / gya nom pa dang / bla na med pa dang / gong na med par snang ngo / /'di lta ste dper na/ 'dzam bu chu bo'i
243a2(khri brgyad): gser gyi gnan lcags nag po ni ka ba tshig pa bzhin du lham me ma yin/ lhan ne ma yin/ lhang nge ma yin no/ /de bzhin du/ de bzhin gshegs pa'i rang bzhin gyi 'od kyi gnan lha rnams kyi las kyi rnam par smin pa las byung ba'i lus kyi 'od de dag thams cad kyang lham me ma
243a3(khri brgyad): yin/ lhan ne ma yin/ lhang nge ma yin te/ de bzhin gshegs pa'i 'od ni de dag gi nang na mchog tu snang ngo / /phul du snang ngo / /khyad par du 'phags par snang ngo / /rab dang / rab mchog dang / gya nom pa dang / bla na med pa dang / gong na med par snang ngo / /
243a4(khri brgyad): de nas lha'i dbang po brgya byin gyis tshe dang ldan pa rab 'byor la 'di skad ces smras so/ /btsun pa rab 'byor stong gsum gyi stong chen po'i 'jig rten gyi khams 'di na rgyal chen bzhi'i ris kyi lha rnams dang / sum cu rtsa gsum pa rnams dang / 'thab bral rnams dang / dga' ldan
243a5(khri brgyad): rnams dang / 'phrul dga' rnams dang / gzhan 'phrul dbang byed rnams dang / gnas gtsang ma'i ris kyi bar gyi lha'i bu gang dag 'khod pa de dag thams cad btsun pa rab 'byor la chos nyan pa'i phyir 'dus te/ shes rab kyi pha rol tu phyin pa bstan pa nyan par 'dod na/
243a6(khri brgyad): btsun pa rab 'byor byang chub sems dpa' sems dpa' chen pos ji ltar shes rab kyi pha rol tu phyin pa la gnas par bya/ byang chub sems dpa' sems dpa' chen po'i shes rab kyi pha rol tu phyin pa ni gang yin/ byang chub sems dpa' sems dpa' chen pos shes rab kyi pha
243a7(khri brgyad): rol tu phyin pa la ni ji ltar bslab par bya/ de skad ces smras pa dang / tshe dang ldan pa rab 'byor gyis lha'i dbang po brgya byin la 'di skad ces smras so/ /kau shi ka de'i phyir legs par rab tu nyon la/ yid la zung shig dang / sangs rgyas kyi mthu dang / sangs rgyas
243b1(khri brgyad): kyi byin gyi rlabs kyis byang chub sems dpa' sems dpa' chen po rnams kyi shes rab kyi pha rol tu phyin pa gang yin pa dang / byang chub sems dpa' sems dpa' chen pos ji ltar shes rab kyi pha rol tu phyin pa la gnas par bya ba dang / byang chub sems dpa' sems dpa' chen
243b2(khri brgyad): pos ji ltar shes rab kyi pha rol tu phyin pa la bslab par bya ba dag bstan par byas/ lha'i bu gang dag gis bla na med pa yang dag par rdzogs pa'i byang chub tu sems ma bskyed pa de dag gis kyang / bla na med pa yang dag par rdzogs pa'i byang chub tu sems bskyed par gyis shig /gang
243b3(khri brgyad): dag yang dag pa'i skyon med pa la zhugs pa de dag ni bla na med pa yang dag par rdzogs pa'i byang chub tu sems bskyed pa'i mthu med do/ /de ci'i phyir zhe na/ de dag gis 'khor ba'i rgyun gyi mtshams bcad pa'i phyir ro/ /'on kyang gal te de dag bla na med pa yang dag par rdzogs
243b4(khri brgyad): pa'i byang chub tu sems bskyed na/ kho bo ni dge ba'i phyogs kyi bar chad mi byed pas de dag la yang rjes su yi rang ste/ khyad par du 'phags pa'i chos rnams las khyad par du 'phags pa'i chos rnams la lhag par dmigs par bya'o/ /kau shi ka de la byang chub sems dpa'
243b5(khri brgyad): sems dpa' chen po'i shes rab kyi pha rol tu phyin pa gang zhe na/ kau shi ka 'di la byang chub sems dpa' sems dpa' chen pos rnam pa thams cad mkhyen pa nyid dang ldan pa'i sems bskyed pas gzugs mi rtag par yid la bya'o/ /sdug bsngal ba dang / bdag med pa dang /
243b6(khri brgyad): stong pa dang / nad dang / 'bras dang / zug rngu dang / sdig pa dang / gzhan la rag las pa dang / 'jig pa'i chos can dang / mi brtan pa dang / rab tu 'jig pa'i ngang tshul can dang / 'jigs pa dang / 'tshe ba dang / 'go ba'i nad lta bur yid la bya ste/ de yang
243b7(khri brgyad): mi dmigs pa'i tshul gyis yid la bya'o/ /de bzhin du tshor ba dang / 'du shes dang / 'du byed rnams dang / rnam par shes pa dang / de bzhin du mig dang / rna ba dang / sna dang / lce dang / lus dang / yid dang / de bzhin du sa'i khams dang / chu'i khams dang / me'i
244a1(khri brgyad): khams dang / rlung gi khams dang / nam mkha'i khams dang / rnam par shes pa'i khams mi rtag par yid la bya'o/ /sdug bsngal ba dang / bdag med pa dang / stong pa dang / nad dang / 'bras dang / zug rngu dang / sdig pa dang / gzhan
244a2(khri brgyad): la rag las pa dang / 'jig pa'i chos can dang / mi brtan pa dang / rab tu 'jig pa'i ngang tshul can dang / 'jigs pa dang / 'tshe ba dang / 'go ba'i nad lta bur yid la bya ste/ de yang mi dmigs pa'i tshul gyis yid la bya'o/ /rnam pa thams cad mkhyen
244a3(khri brgyad): pa nyid dang ldan pa'i sems bskyed pas ma rig pa'i rkyen gyis 'du byed rnams zhes bya bar yid la bya ste/ de yang mi rtag pa dang / sdug bsngal ba dang / bdag med pa dang / zhi ba dang / dben pa dang / stong par yid la bya'o/ /'du byed kyi rkyen gyis rnam par shes pa/
244a4(khri brgyad): rnam par shes pa'i rkyen gyis ming dang gzugs/ ming dang gzugs kyi rkyen gyis skye mched drug /skye mched drug gi rkyen gyis reg pa/ reg pa'i rkyen gyis tshor ba/ tshor ba'i rkyen gyis sred pa/ sred pa'i rkyen gyis len pa/ len pa'i rkyen gyis srid pa/ srid pa'i rkyen
244a5(khri brgyad): gyis skye ba/ skye ba'i rkyen gyis rga shi dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa rnams 'byung ste/ de ltar na sdug bsngal gyi phung po chen po 'ba' zhig po 'di 'byung bar 'gyur te/ de yang mi rtag pa dang /
244a6(khri brgyad): sdug bsngal ba dang / bdag med pa dang / zhi ba dang / dben pa dang / stong par yid la bya ste/ de yang mi dmigs pa'i tshul gyis bya'o/ /rnam pa thams cad mkhyen pa nyid dang ldan pa'i yid la bya ba dag gis ma rig pa 'gags pas 'du byed 'gag ste/ de yang
244a7(khri brgyad): mi rtag pa dang / sdug bsngal ba dang / bdag med pa dang / zhi ba dang / dben pa dang / stong pa nyid dang / mtshan ma med pa dang / smon pa med pa dang / mngon par 'du bya ba med par yid la bya'o/ /'du byed 'gags pas rnam par shes pa 'gag /rnam par
244b1(khri brgyad): shes pa 'gags pas ming dang gzugs 'gag / ming dang gzugs 'gags pas skye mched drug 'gag /skye mched drug 'gags pas reg pa 'gag /reg pa 'gags pas tshor ba 'gag /tshor ba 'gags pas sred pa 'gag /sred pa 'gags pas
244b2(khri brgyad): len pa 'gag / len pa 'gags pas srid pa 'gag /srid pa 'gags pas skye ba 'gag /skye ba 'gags pas rga shi dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa rnams 'gag ste/ de ltar na sdug bsngal
244b3(khri brgyad): gyi phung po chen po 'ba' zhig po 'di 'gag par 'gyur te/ de yang bdag med pa dang / zhi ba dang / dben pa dang / stong pa nyid dang / mtshan ma med pa dang / smon pa med pa dang / mngon par 'du byed pa med par yid la bya ste/ de yang mi dmigs pa'i tshul gyis bya'o/ /
244b4(khri brgyad): kau shi ka gzhan yang byang chub sems dpa' sems dpa' chen pos rnam pa thams cad mkhyen pa nyid dang ldan pa'i sems bskyed pas dran pa nye bar gzhag pa bzhi bsgom ste/ de yang mi dmigs pa'i tshul gyis bsgom mo/ /de bzhin du yang dag par spong ba bzhi dang / rdzu 'phrul
244b5(khri brgyad): gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas
244b6(khri brgyad): kyi chos ma 'dres pa brgyad bsgom ste/ de yang mi dmigs pa'i tshul gyis bsgom mo/ /kau shi ka gzhan yang byang chub sems dpa' sems dpa' chen po rnam pa thams cad mkhyen pa nyid dang ldan pa'i sems bskyed pas sbyin pa'i pha rol tu phyin pa la spyod de/ de yang mi
244b7(khri brgyad): dmigs pa'i tshul gyis spyod do/ /de bzhin du rnam pa thams cad mkhyen pa nyid dang ldan pa'i sems bskyed pa dag gis tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu
245a1(khri brgyad): phyin pa dang / shes rab kyi pha rol tu phyin pa la spyod de/ de yang mi dmigs pa'i tshul gyis spyod do/ /kau shi ka gzhan yang gang gi tshe/ byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ 'di ltar chos dang /
245a2(khri brgyad): chos rnams sbyor bar byed cing / rtog sbyor du byed la/ yongs su rdzogs par byed cing / yongs su khyab par byed de/ chos 'di dag thams cad ni bdag med cing / bdag dang bdag gi dang bral ba'o zhes so sor rtog par byed do/ /de ci'i phyir zhe na/ 'di ltar byang
245a3(khri brgyad): chub sems dpa' sems dpa' chen po'i dge ba'i rtsa ba'i sems gang yin pa de ni byang chub kyi sems dang 'grogs pa ma yin la/ yongs su bsngo ba'i sems gang yin pa de yang dge ba'i rtsa ba'i sems dang 'grogs pa ma yin pa'i phyir te/ kau shi ka dge ba'i rtsa ba'i
245a4(khri brgyad): sems gang yin pa de ni byang chub kyi sems la med cing mi dmigs/ byang chub kyi sems gang yin pa de yang dge ba'i rtsa ba'i sems la med cing mi dmigs/ byang chub kyi sems gang yin pa de ni yongs su bsngo ba'i sems la med cing mi dmigs/ yongs su bsngo
245a5(khri brgyad): ba'i sems gang yin pa de yang byang chub kyi sems la med cing mi dmigs la/ dge ba'i rtsa ba'i sems gang yin pa de yang dge ba'i rtsa ba'i sems la med/ byang chub kyi sems gang yin pa de yang byang chub kyi sems la med/ yongs su bsngo ba'i sems gang
245a6(khri brgyad): yin pa de yang yongs su bsngo ba'i sems la med de/ kau shi ka gang de ltar chos thams cad la so sor rtog kyang / chos gang la yang mngon par zhen pa med cing mi dmigs pa de ni/ byang chub sems dpa' sems dpa' chen po'i shes rab kyi pha rol tu phyin pa
245a7(khri brgyad): yin no/ /de skad ces smras pa dang / lha'i dbang po brgya byin gyis/ tshe dang ldan pa rab 'byor la 'di skad ces smras so/ /btsun pa rab 'byor ji ltar na yongs su bsngo ba'i sems byang chub kyi sems dang mi 'grogs pa yin/ ji ltar na byang chub kyi sems
245b1(khri brgyad): yongs su bsngo ba'i sems dang mi 'grogs pa yin/ ji ltar na yongs su bsngo ba'i sems byang chub kyi sems la med cing mi dmigs pa yin/ ji ltar na byang chub kyi sems yongs su bsngo ba'i sems la med cing mi dmigs pa yin/ rab 'byor gyis smras pa/ kau shi
245b2(khri brgyad): ka yongs su bsngo ba'i sems gang yin pa de ni sems ma yin la/ byang chub kyi sems gang yin pa de yang sems ma yin te/ de ltar na sems ma yin pa gang yin pa de ni bsam gyis mi khyab pa yin la/ bsam gyis mi khyab pa gang yin pa de yang sems ma yin
245b3(khri brgyad): pas sems ma yin pas ni/ sems ma yin par yongs su sngo bar mi byed la/ bsam gyis mi khyab pas ni/ bsam gyis mi khyab par yongs su sngo bar mi byed de/ de ltar na sems ma yin pa gang yin pa de ni/ bsam gyis mi khyab pa yin la/ bsam gyis
245b4(khri brgyad): mi khyab pa gang yin pa de yang sems ma yin te/ kau shi ka de ni byang chub sems dpa' sems dpa' chen po'i shes rab kyi pha rol tu phyin pa yin no/ /de nas bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor legs so
245b5(khri brgyad): legs so/ /rab 'byor gang khyod byang chub sems dpa' sems dpa' chen po rnams la shes rab kyi pha rol tu phyin pa ston cing / spro ba skyed pa ni yang khyod legs so/ /rab 'byor gyis gsol pa/ bcom ldan 'das bdag gis ni byas pa gzo bar bgyi ste/ byas
245b6(khri brgyad): pa mi gzo bar mi bgyi lags so/ /'di ltar bcom ldan 'das kyis sngon byang chub sems dpa'i spyod pa spyad pa mdzad pa na/ sngon gyi de bzhin gshegs pa dgra bcom pa yang dag par rdzogs pa'i sangs rgyas rnams kyi thad na de dag gi nyan thos rnams kyis pha rol tu phyin pa
245b7(khri brgyad): drug la gdams shing rjes su bstan te/ yang dag par bstan/ yang dag par 'dzin du bcug /yang dag par gzengs bstod/ yang dag par rab tu dgyes par bgyis shing gzhug pa bgyis te bzhag nas/ bcom ldan 'das byang chub sems dpar gyur pas pha
246a1(khri brgyad): rol tu phyin pa drug po de la bslabs te/ bla na med pa yang dag par rdzogs pa'i byang chub mngon par rdzogs par sangs rgyas lags so/ /bcom ldan 'das de bzhin du bdag cag gis kyang byang chub sems dpa' sems dpa' chen po rnams pha rol tu phyin pa
246a2(khri brgyad): drug la gdams par bgyi/ rjes su bstan par bgyi/ yang dag par bstan par bgyi/ yang dag par 'dzin du stsal bar bgyi/ yang dag par gzengs bstod par bgyi/ yang dag par rab tu dga' bar bgyi/ gzud par bgyi zhing gzhug par bgyi lags so/ /bdag
246a3(khri brgyad): cag gis byang chub sems dpa' sems dpa' chen po rnams pha rol tu phyin pa drug la gdams shing rjes su bstan te/ yang dag par bstan/ yang dag par 'dzin du stsal/ yang dag par gzengs bstod/ yang dag par rab tu dga' bar bgyis shing btsud de bzhag pa rnams
246a4(khri brgyad): ni/ bla na med pa yang dag par rdzogs pa'i byang chub mngon par rdzogs par 'tshang rgya bar 'gyur lags so/ /de nas tshe dang ldan pa rab 'byor gyis/ lha'i dbang po brgya byin la 'di skad ces smras so/ /kau shi ka de'i phyir legs par rab tu nyon la yid la zung shig dang / byang
246a5(khri brgyad): chub sems dpa' sems dpa' chen pos ji ltar shes rab kyi pha rol tu phyin pa la gnas par bya ba dang / ji ltar gnas par mi bya ba dag bshad par bya'o/ /kau shi ka gzugs ni gzugs kyis stong / tshor ba dang / 'du shes dang / 'du byed rnams dang / rnam par shes
246a6(khri brgyad): pa ni rnam par shes pas stong / byang chub sems dpa' ni byang chub sems dpas stong ste/ kau shi ka de ltar na gzugs kyi stong pa nyid gang yin pa dang / tshor ba dang / 'du shes dang / 'du byed rnams dang / rnam par shes pa'i stong pa nyid gang yin pa dang / byang
246a7(khri brgyad): chub sems dpa'i stong pa nyid gang yin pa de ni gnyis su med cing gnyis su dbyer med de/ kau shi ka byang chub sems dpa' sems dpa' chen pos de ltar shes rab kyi pha rol tu phyin pa la gnas par bya'o/ /kau shi ka gzhan yang mig ni mig gis stong / rna ba dang / sna
246b1(khri brgyad): dang / lce dang / lus dang / yid ni yid kyis stong / byang chub sems dpa' ni byang chub sems dpas stong ste/ de ltar na mig gi stong pa nyid gang yin pa dang / rna ba dang / sna dang / lce dang / lus dang / yid kyi stong pa nyid gang yin pa dang / byang chub sems
246b2(khri brgyad): dpa'i stong pa nyid gang yin pa de ni gnyis su med cing gnyis su dbyer med de/ kau shi ka byang chub sems dpa' sems dpa' chen pos de ltar shes rab kyi pha rol tu phyin pa la gnas par bya'o/ /kau shi ka gzhan yang sa'i khams ni sa'i khams kyis stong / chu'i khams dang /
246b3(khri brgyad): me'i khams dang / rlung gi khams dang / nam mkha'i khams dang / rnam par shes pa'i khams ni rnam par shes pa'i khams kyis stong / byang chub sems dpa' ni byang chub sems dpas stong ste/ de ltar na sa'i khams kyi stong pa nyid gang yin pa dang / chu'i khams dang /
246b4(khri brgyad): me'i khams dang / rlung gi khams dang / nam mkha'i khams dang / rnam par shes pa'i khams kyi stong pa nyid gang yin pa dang / byang chub sems dpa'i stong pa nyid gang yin pa de ni gnyis su med cing gnyis su dbyer med de/ kau shi ka byang chub sems dpa' sems
246b5(khri brgyad): dpa' chen pos de ltar shes rab kyi pha rol tu phyin pa la gnas par bya'o/ /kau shi ka gzhan yang ma rig pa ni ma rig pas stong / de bzhin du 'du byed dang / rnam par shes pa dang / ming dang / gzugs dang / skye mched drug dang / reg pa dang / tshor ba dang / sred pa dang /
246b6(khri brgyad): len pa dang / srid pa dang / skye ba dang / rga shi ni rga shis stong / ma rig pa 'gag pa ni ma rig pa 'gag pas stong / de bzhin du 'du byed dang / rnam par shes pa dang / ming dang / gzugs dang / skye mched drug dang / reg pa dang / tshor ba dang / sred pa dang /
246b7(khri brgyad): len pa dang / srid pa dang / skye ba dang / rga shi 'gag pa ni rga shi 'gag pas stong / byang chub sems dpa' ni byang chub sems dpas stong ste/ de ltar na ma rig pa'i stong pa nyid gang yin pa dang / ma rig pa 'gag pa'i stong pa nyid gang yin pa dang / rga shi'i bar gyi
247a1(khri brgyad): stong pa nyid gang yin pa dang / rga shi 'gag pa'i bar gyi stong pa nyid gang yin pa dang / byang chub sems dpa'i stong pa nyid gang yin pa de ni gnyis su med cing gnyis su dbyer med do/ /kau shi ka byang chub sems dpa' sems dpa' chen pos de ltar shes
247a2(khri brgyad): rab kyi pha rol tu phyin pa la gnas par bya'o/ /kau shi ka gzhan yang sbyin pa'i pha rol tu phyin pa ni sbyin pa'i pha rol tu phyin pas stong / de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam
247a3(khri brgyad): gtan gyi pha rol tu phyin pa dang / shes rab kyi pha rol tu phyin pa ni shes rab kyi pha rol tu phyin pas stong / byang chub sems dpa' ni byang chub sems dpas stong ste/ de ltar na sbyin pa'i pha rol tu phyin pa'i stong pa nyid gang yin pa dang / tshul khrims kyi pha rol tu phyin pa dang /
247a4(khri brgyad): bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa'i stong pa nyid gang yin pa dang / byang chub sems dpa'i stong pa nyid gang yin pa de ni gnyis su med cing gnyis su dbyer med do/ /
247a5(khri brgyad): kau shi ka gzhan yang nang stong pa nyid ni nang stong pa nyid kyis stong / dngos po med pa'i ngo bo nyid stong pa nyid kyi bar ni/ dngos po med pa'i ngo bo nyid stong pa nyid kyi bar gyis stong / byang chub sems dpa' ni byang chub sems dpas stong ste/ de ltar na nang stong pa nyid kyi stong pa
247a6(khri brgyad): nyid gang yin pa dang / dngos po med pa'i ngo bo nyid stong pa nyid kyi bar gyi stong pa nyid gang yin pa dang / byang chub sems dpa'i stong pa nyid gang yin pa de ni gnyis su med cing gnyis su dbyer med do/ /kau shi ka gzhan yang dran pa nye bar gzhag pa rnams ni dran pa nye
247a7(khri brgyad): bar gzhag pa rnams kyis stong / yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa dang / stobs bcu
247b1(khri brgyad): dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams kyi bar ni/ sangs rgyas kyi chos ma 'dres pa rnams kyis stong / byang chub sems dpa' ni byang chub sems dpas stong ste/ de ltar na dran pa nye
247b2(khri brgyad): bar gzhag pa rnams kyi stong pa nyid gang yin pa dang / sangs rgyas kyi chos ma 'dres pa rnams kyi bar gyi stong pa nyid gang yin pa dang / byang chub sems dpa'i stong pa nyid gang yin pa de ni gnyis su med cing gnyis su dbyer med do/ /kau shi ka gzhan yang ting nge 'dzin rnams
247b3(khri brgyad): ni ting nge 'dzin rnams kyis stong / gzungs kyi sgo rnams ni gzungs kyi sgo rnams kyis stong / byang chub sems dpa' ni byang chub sems dpas stong ste/ de ltar na ting nge 'dzin rnams kyi stong pa nyid gang yin pa dang / gzungs kyi sgo rnams kyi stong pa nyid gang yin pa dang /
247b4(khri brgyad): byang chub sems dpa'i stong pa nyid gang yin pa de ni gnyis su med cing gnyis su dbyer med do/ /kau shi ka gzhan yang nyan thos kyi theg pa ni nyan thos kyi theg pas stong / rang sangs rgyas kyi theg pa ni rang sangs rgyas kyi theg pas stong / theg pa chen po ni theg pa chen pos stong /
247b5(khri brgyad): nyan thos ni nyan thos nyid kyis stong / rang sangs rgyas ni rang sangs rgyas nyid kyis stong / sangs rgyas ni sangs rgyas nyid kyis stong / byang chub sems dpa' ni byang chub sems dpas stong ste/ de ltar na nyan thos kyi theg pa'i stong pa nyid gang yin pa dang / nyan thos kyi
247b6(khri brgyad): stong pa nyid gang yin pa dang / theg pa chen po'i bar gyi stong pa nyid gang yin pa dang / sangs rgyas kyi stong pa nyid gang yin pa dang / byang chub sems dpa'i stong pa nyid gang yin pa de ni gnyis su med cing gnyis su dbyer med do/ /kau shi ka gzhan yang rnam pa thams cad
247b7(khri brgyad): mkhyen pa nyid kyi bar ni rnam pa thams cad mkhyen pa nyid kyi bar gyis stong / byang chub sems dpa' ni byang chub sems dpas stong ste/ de ltar na rnam pa thams cad mkhyen pa nyid kyi bar gyi stong pa nyid gang yin pa dang / byang chub sems dpa'i stong pa nyid gang yin pa
248a1(khri brgyad): de ni gnyis su med cing gnyis su dbyer med de/ kau shi ka byang chub sems dpa' sems dpa' chen pos de ltar shes rab kyi pha rol tu phyin pa la gnas par bya'o/ /de nas lha'i dbang po brgya byin gyis/ tshe dang ldan pa rab 'byor la 'di skad ces smras
248a2(khri brgyad): so/ /btsun pa rab 'byor byang chub sems dpa' sems dpa' chen pos ji ltar shes rab kyi pha rol tu phyin pa la gnas par mi bya ba yin/ rab 'byor gyis smras pa/ kau shi ka 'di la byang chub sems dpa' sems dpa' chen pos gzugs la dmigs pa'i tshul gyis
248a3(khri brgyad): gnas par mi bya'o/ /tshor ba dang / 'du shes dang / 'du byed rnams dang / rnam par shes pa la dmigs pa'i tshul gyis gnas par mi bya'o/ /mig la gnas par mi bya'o/ /gzugs la gnas par mi bya'o/ /mig gi rnam par shes pa la gnas par mi bya'o/ /
248a4(khri brgyad): mig gi 'dus te reg pa la gnas par mi bya'o/ /mig gi 'dus te reg pa las byung ba'i tshor ba la gnas par mi bya'o/ /de bzhin du rna ba dang / sna dang / lce dang / lus dang / yid la gnas par mi bya'o/ /chos rnams dang / yid kyi rnam par shes pa dang / yid kyi
248a5(khri brgyad): 'dus te reg pa dang / yid kyi 'dus te reg pa las byung ba'i tshor ba la dmigs pa'i tshul gyis gnas par mi bya'o/ /sa'i khams la dmigs pa'i tshul gyis gnas par mi bya'o/ /chu'i khams dang / me'i khams dang / rlung gi khams dang / nam mkha'i khams
248a6(khri brgyad): dang / rnam par shes pa'i khams la dmigs pa'i tshul gyis gnas par mi bya'o/ /dran pa nye bar gzhag pa rnams la dmigs pa'i tshul gyis gnas par mi bya'o/ /yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs
248a7(khri brgyad): rnams dang / byang chub kyi yan lag rnams dang / lam dang / stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams dang / rnam pa thams cad mkhyen pa nyid la dmigs pa'i tshul gyis
248b1(khri brgyad): gnas par mi bya'o/ /rgyun du zhugs pa'i 'bras bu la dmigs pa'i tshul gyis gnas par mi bya'o/ /lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang sangs rgyas nyid la dmigs pa'i tshul gyis gnas par mi
248b2(khri brgyad): bya'o/ /sangs rgyas nyid la dmigs pa'i tshul gyis gnas par mi bya'o/ /kau shi ka de ltar na gzugs zhes bya bar dmigs pa'i tshul gyis gnas par mi bya'o/ /rnam pa thams cad mkhyen pa nyid ces bya ba'i bar du dmigs pa'i tshul gyis gnas par mi bya'o/ /de ltar
248b3(khri brgyad): na rgyun du zhugs pa'i 'bras bu zhes bya bar dmigs pa'i tshul gyis gnas par mi bya'o/ /sangs rgyas nyid ces bya ba'i bar du dmigs pa'i tshul gyis gnas par mi bya'o/ /gzugs rtag ces bya bar dmigs pa'i tshul gyis gnas par mi bya'o/ /de bzhin du mi rtag
248b4(khri brgyad): ces bya ba dang / bde zhes bya ba dang / sdug bsngal zhes bya ba dang / bdag ces bya ba dang / bdag med ces bya ba dang / zhi zhes bya ba dang / ma zhi zhes bya ba dang / dben zhes bya ba dang / mi dben zhes bya ba dang / stong zhes bya ba dang / mi stong zhes bya ba dang /
248b5(khri brgyad): mtshan ma yod ces bya ba dang / mtshan ma med ces bya ba dang / smon pa yod ces bya ba dang / smon pa med ces bya bar dmigs pa'i tshul gyis gnas par mi bya'o/ /de bzhin du tshor ba dang / 'du shes dang / 'du byed rnams dang / rnam par shes pa rtag ces bya ba
248b6(khri brgyad): dang / mi rtag ces bya ba dang / bde zhes bya ba dang / sdug bsngal zhes bya ba dang / bdag ces bya ba dang / bdag med ces bya ba dang / zhi zhes bya ba dang / ma zhi zhes bya ba dang / dben zhes bya ba dang / mi dben zhes bya ba dang / stong zhes bya ba dang /
248b7(khri brgyad): mi stong zhes bya ba dang / mtshan ma yod ces bya ba dang / mtshan ma med ces bya ba dang / smon pa yod ces bya ba dang / smon pa med ces bya bar dmigs pa'i tshul gyis gnas par mi bya'o/ /de bzhin du khams rnams dang / skye mched rnams dang / rten cing 'brel
249a1(khri brgyad): bar 'byung ba dang / pha rol tu phyin pa rnams dang / stong pa nyid thams cad dang / byang chub kyi phyogs kyi chos rnams dang / stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa
249a2(khri brgyad): rnams rtag ces bya ba dang / mi rtag ces bya ba dang / smon pa yod ces bya ba dang / smon pa med ces bya ba'i bar du dmigs pa'i tshul gyis gnas par mi bya'o/ /kau shi ka gzhan yang rgyun du zhugs pa'i 'bras bu ni 'dus ma byas kyis rab tu phye ba'o zhes bya bar dmigs
249a3(khri brgyad): pa'i tshul gyis gnas par mi bya'o/ /de bzhin du lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang sangs rgyas ni 'dus ma byas kyis rab tu phye ba'o zhes bya bar dmigs pa'i tshul gyis gnas par mi bya'o/ /rnam pa thams
249a4(khri brgyad): cad mkhyen pa nyid kyi bar du 'dus ma byas kyis rab tu phye ba'o zhes bya bar dmigs pa'i tshul gyis gnas par mi bya'o/ /rgyun du zhugs pa ni sbyin gnas so zhes bya bar dmigs pa'i tshul gyis gnas par mi bya'o/ /de bzhin du lan cig phyir 'ong ba dang / phyir mi 'ong ba dang /
249a5(khri brgyad): dgra bcom pa nyid dang / rang sangs rgyas dang / de bzhin gshegs pa dgra bcom pa yang dag par rdzogs pa'i sangs rgyas ni sbyin gnas so zhes bya bar dmigs pa'i tshul gyis gnas par mi bya'o/ /kau shi ka gzhan yang byang chub sems dpa' sems dpa' chen pos sa
249a6(khri brgyad): dang po la dmigs pa'i tshul gyis gnas par mi bya'o/ /de bzhin du sa bcu pa'i bar la dmigs pa'i tshul gyis gnas par mi bya'o/ /de ci'i phyir zhe na/ gnas pa yod na g.yo bar 'gyur ba'i phyir ro/ /kau shi ka gzhan yang byang chub sems dpa' sems dpa' chen pos
249a7(khri brgyad): sems dang po bskyed pa la gnas te/ sbyin pa'i pha rol tu phyin pa yongs su rdzogs par bya'o snyam du dmigs pa'i tshul gyis gnas par mi bya'o/ /de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa
249b1(khri brgyad): dang / bsam gtan gyi pha rol tu phyin pa dang / shes rab kyi pha rol tu phyin pa yongs su rdzogs par bya'o snyam du dmigs pa'i tshul gyis gnas par mi bya'o/ /dran pa nye bar gzhag pa rnams yongs su rdzogs par bya'o snyam du dmigs pa'i tshul gyis gnas par mi
249b2(khri brgyad): bya'o/ /yang dag par spong ba rnams dang / rdzu 'phrul gyi rkang pa rnams dang / dbang po dang / stobs dang / byang chub kyi yan lag dang / lam rnams yongs su rdzogs par bya'o snyam du dmigs pa'i tshul gyis gnas par mi bya'o/ /byang chub sems dpa' sems
249b3(khri brgyad): dpa' chen pos byang chub sems dpa'i skyon med pa la 'jug par bya'o snyam du dmigs pa'i tshul gyis gnas par mi bya'o/ /byang chub sems dpa' sems dpa' chen pos byang chub sems dpa'i skyon med pa la zhugs nas phyir mi ldog pa'i sa la gnas par bya'o snyam du
249b4(khri brgyad): dmigs pa'i tshul gyis gnas par mi bya'o/ /byang chub sems dpa' sems dpa' chen pos mngon par shes pa lnga yongs su rdzogs par bya'o snyam du dmigs pa'i tshul gyis gnas par mi bya'o/ /byang chub sems dpa' sems dpa' chen pos byang chub sems dpa'i
249b5(khri brgyad): mngon par shes pa lnga la gnas te/ sangs rgyas bcom ldan 'das rnams la phyag bya ba dang / bsnyen bkur bya ba dang / chos mnyan pa'i phyir sangs rgyas kyi zhing dpag tu med grangs med pa rnams su 'gro bar bya zhing / chos thos nas kyang de bzhin nyid du bsgrub
249b6(khri brgyad): cing / gzhan dag la yang bstan par bya'o snyam du dmigs pa'i tshul gyis gnas par mi bya'o/ /byang chub sems dpa' sems dpa' chen pos sangs rgyas bcom ldan 'das de dag gi sangs rgyas kyi zhing ci 'dra ba de lta bu dag bsgrub par bya'o snyam du dmigs pa'i tshul
249b7(khri brgyad): gyis gnas par mi bya'o/ /byang chub sems dpa' sems dpa' chen pos shes rab kyi pha rol tu phyin pa la spyad de/ sems can rnams bla na med pa yang dag par rdzogs pa'i byang chub tu yongs su smin par bya'o snyam du dmigs pa'i tshul gyis gnas par mi bya'o/ /
250a1(khri brgyad): byang chub sems dpa' sems dpa' chen pos 'jig rten gyi khams dpag tu med grangs med pa dag tu song zhing / de bzhin gshegs pa dgra bcom pa yang dag par rdzogs pa'i sangs rgyas rnams la me tog dang / spos dang / bdug pa dang / me tog
250a2(khri brgyad): phreng dang / byug pa dang / na bza' dang / gdugs dang / rgyal mtshan dang / ba dan dag gis bkur stir bya/ bla mar bya/ brjed par bya/ mchod par bya zhing / ras bcos bu bye ba khrag khrig phrag 'bum phrag du ma dag gis/ de bzhin gshegs pa dgra
250a3(khri brgyad): bcom pa yang dag par rdzogs pa'i sangs rgyas de dag gi sku la gsol bar bya'o snyam du yang dmigs pa'i tshul gyis gnas par mi bya'o/ /byang chub sems dpa' sems dpa' chen pos sems can dpag tu med grangs med/ tshad med pa dag bla na med pa yang dag par rdzogs
250a4(khri brgyad): pa'i byang chub la dgod par bya'o snyam du dmigs pa'i tshul gyis gnas par mi bya'o/ /byang chub sems dpa' sems dpa' chen pos mig lnga bsgrub par bya ste/ sha'i mig dang / lha'i mig dang / shes rab kyi mig dang / chos kyi mig dang / sangs rgyas kyi mig
250a5(khri brgyad): bsgrub par bya'o snyam du dmigs pa'i tshul gyis gnas par mi bya'o/ /ting nge 'dzin thams cad bsgrub par bya'o snyam du dmigs pa'i tshul gyis gnas par mi bya'o/ /ting nge 'dzin gang dang gang gis rnam par rtse bar 'dod pa'i ting nge 'dzin de dang des rnam par rtse bar bya'o snyam du
250a6(khri brgyad): dmigs pa'i tshul gyis gnas par mi bya'o/ /gzungs kyi sgo thams cad bsgrub par bya'o snyam du dmigs pa'i tshul gyis gnas par mi bya'o/ /byang chub sems dpa' sems dpa' chen pos de bzhin gshegs pa'i stobs bcu bsgrub par bya'o snyam du dmigs pa'i tshul
250a7(khri brgyad): gyis gnas par mi bya'o/ /mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad yongs su rdzogs par bya'o snyam du dmigs pa'i tshul gyis gnas par mi bya'o/ /byams pa chen po dang / snying rje chen po
250b1(khri brgyad): bsgrub par bya'o snyam du dmigs pa'i tshul gyis gnas par mi bya'o/ /skyes bu chen po'i mtshan sum cu rtsa gnyis lus la bsgrub par bya'o snyam du dmigs pa'i tshul gyis gnas par mi bya'o/ /dpe byad bzang po brgyad cu lus la bsgrub par bya'o snyam du dmigs pa'i tshul gyis gnas
250b2(khri brgyad): par mi bya'o/ /dad pas rjes su 'brang ba dang / chos kyi rjes su 'brang ba ni brgyad pa'o zhes bya ba dang / re ltar thogs na srid pa lan bdun pa ni rgyun du zhugs pa'o zhes bya bar dmigs pa'i tshul gyis gnas par mi bya'o/ /rigs nas rigs su skye ba dang / bar chad gcig
250b3(khri brgyad): pa zhes bya bar dmigs pa'i tshul gyis gnas par mi bya'o/ /tshe zad pa dang / nyon mongs pa zad pa ni gang zag mgo mnyam pa'o zhes bya bar dmigs pa'i tshul gyis gnas par mi bya'o/ /rgyun du zhugs pa ni bar ma dor yongs su mya ngan las 'da' bar 'gyur ro zhes bya
250b4(khri brgyad): bar dmigs pa'i tshul gyis gnas par mi bya'o/ /lan cig phyir 'ong ba ni 'jig rten 'dir lan cig 'ongs nas sdug bsngal mthar phyin par 'gyur ba'o zhes bya bar dmigs pa'i tshul gyis gnas par mi bya'o/ /phyir mi 'ong ba'i 'bras bu mngon sum du bya ba'i phyir zhugs pa'o zhes bya
250b5(khri brgyad): bar dmigs pa'i tshul gyis gnas par mi bya'o/ /phyir mi 'ong ba ni der yongs su mya ngan las 'da' ba'o zhes bya bar dmigs pa'i tshul gyis gnas par mi bya'o/ /dgra bcom pa'i 'bras bu mngon sum du bya ba'i phyir zhugs pa'o zhes bya bar dmigs pa'i tshul gyis gnas par
250b6(khri brgyad): mi bya'o/ /dgra bcom pa ni 'di nyid la phung po'i lhag ma med pa'i mya ngan las 'das pa'i dbyings su yongs su mya ngan las 'da' ba'o zhes bya bar dmigs pa'i tshul gyis gnas par mi bya'o/ /rang sangs rgyas zhes bya bar dmigs pa'i tshul gyis gnas par mi bya'o/ /byang
250b7(khri brgyad): chub sems dpa' ni nyan thos kyi sa dang / rang sangs rgyas kyi sa las shin tu 'das nas byang chub sems dpa'i sa la gnas par 'gyur ro zhes bya bar dmigs pa'i tshul gyis gnas par mi bya'o/ /lam gyi rnam pa shes pa'i ye shes la dmigs pa'i tshul gyis gnas par mi
251a1(khri brgyad): bya'o/ /chos thams cad rnam pa thams cad du mngon par rdzogs par sangs rgyas nas bag chags dang / mtshams sbyor ba dang / nyon mongs pa thams cad zad do zhes bya bar dmigs pa'i tshul gyis gnas par mi bya'o/ /de bzhin gshegs pa dgra bcom
251a2(khri brgyad): pa yang dag par rdzogs pa'i sangs rgyas bla na med pa yang dag par rdzogs pa'i byang chub mngon par rdzogs par sangs rgyas nas/ chos kyi 'khor lo bskor bar bya'o snyam du dmigs pa'i tshul gyis gnas par mi bya'o/ /sangs rgyas kyi mdzad pa byas nas sems can dpag tu med/
251a3(khri brgyad): grangs med pa dag yongs su mya ngan las bzla bar bya'o snyam du de lta bur yang dmigs pa'i tshul gyis gnas par mi bya'o/ /rdzu 'phrul gyi rkang pa bzhi la gnas te/ ting nge 'dzin gang la snyoms par zhugs pas/ bskal pa gang gA'i klung gi bye ma snyed du gnas par 'gyur ba de
251a4(khri brgyad): lta bu'i ting nge 'dzin la snyoms par 'jug par bya'o snyam du yang dmigs pa'i tshul gyis gnas par mi bya'o/ /bdag gi tshe'i tshad ni dpag tu med par 'gyur ro zhes bya bar yang dmigs pa'i tshul gyis gnas par mi bya'o/ /bdag gi mtshan sum cu rtsa gnyis kyi mtshan re re yang bsod
251a5(khri brgyad): nams brgyas yongs su grub par 'byung bar 'gyur ro snyam du yang dmigs pa'i tshul gyis gnas par mi bya'o/ /bdag gi sangs rgyas kyi zhing gcig gi khyon yang shar phyogs kyi 'jig rten gyi khams gang gA'i klung gi bye ma snyed dag dang / de bzhin du lho dang / nub dang / byang
251a6(khri brgyad): phyogs kyi 'jig rten gyi khams gang gA'i klung gi bye ma snyed dag gi khyon ci tsam pa de tsam du 'gyur ro zhes bya bar yang dmigs pa'i tshul gyis gnas par mi bya'o/ /bdag gi stong gsum gyi stong chen po'i 'jig rten gyi khams rdo rje las grub par 'gyur ro zhes bya bar yang dmigs
251a7(khri brgyad): pa'i tshul gyis gnas par mi bya'o/ /bdag gi byang chub kyi shing las sems can gang dag gis dri bsnams pa de dag 'dod chags kyi gnod pa med pa dang / zhe sdang dang / gti mug gi gnod pa med cing / nyan thos dang / rang sangs rgyas kyi sems 'ga' yang bskyed par
251b1(khri brgyad): mi 'gyur bar sems can de dag thams cad bla na med pa yang dag par rdzogs pa'i byang chub tu nges par 'gyur ba dang / sems can gang dag dri de la snom par 'gyur ba de dag la lus dang / sems kyi nad 'ga' yang 'byung bar mi 'gyur ba de lta bu'i dri dag 'byung bar gyur cig ces bya
251b2(khri brgyad): bar yang dmigs pa'i tshul gyis gnas par mi bya'o/ /bdag gi sangs rgyas kyi zhing der gzugs kyi sgra 'byung bar mi 'gyur ba dang / tshor ba dang / 'du shes dang / 'du byed rnams dang / rnam par shes pa'i sgra 'byung bar mi 'gyur ro zhes bya bar yang dmigs pa'i tshul
251b3(khri brgyad): gyis gnas par mi bya'o/ /sbyin pa'i pha rol tu phyin pa'i sgra 'byung bar mi 'gyur ba dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu
251b4(khri brgyad): phyin pa'i sgra 'byung bar mi 'gyur ro zhes bya bar yang dmigs pa'i tshul gyis gnas par mi bya'o/ /dran pa nye bar gzhag pa rnams kyi sgra 'byung bar mi 'gyur ba dang / yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams
251b5(khri brgyad): dang / byang chub kyi yan lag rnams dang / 'phags pa'i lam yan lag brgyad pa dang / stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams kyi sgra 'byung bar mi 'gyur zhes bya ba dang / rgyun du
251b6(khri brgyad): zhugs pa dang / lan cig phyir 'ong ba dang / phyir mi 'ong ba dang / dgra bcom pa dang / rang sangs rgyas dang / byang chub sems dpa' dang / sangs rgyas kyi sgra 'byung bar mi 'gyur ro zhes bya bar yang dmigs pa'i tshul gyis gnas par mi bya'o/ /de ci'i phyir zhe na/
251b7(khri brgyad): 'di ltar de bzhin gshegs pa dgra bcom pa yang dag par rdzogs pa'i sangs rgyas kyis/ bla na med pa yang dag par rdzogs pa'i byang chub mngon par rdzogs par sangs rgyas nas chos thams cad ma dmigs pa'i phyir ro/ /kau shi ka byang chub sems dpa' sems dpa' chen
252a1(khri brgyad): pos de ltar shes rab kyi pha rol tu phyin pa la dmigs pa'i tshul gyis gnas par mi bya'o/ /de nas tshe dang ldan pa shA ri'i bu 'di snyam du sems te/ 'o na ci ltar byang chub sems dpa' sems dpa' chen pos shes rab kyi pha rol tu phyin pa la gnas par bya snyam mo/ /de nas
252a2(khri brgyad): tshe dang ldan pa rab 'byor gyis tshe dang ldan pa shA ri'i bu'i sems kyi yongs su rtog pa sems kyis shes nas/ tshe dang ldan pa shA ri'i bu la 'di skad ces smras so/ /tshe dang ldan pa shA ri'i bu 'di ji snyam du sems/ de bzhin gshegs pa ci la gnas snyam/ shA ri'i bus smras pa/ tshe
252a3(khri brgyad): dang ldan pa rab 'byor de bzhin gshegs pa ni ci la yang mi gnas pa yin la/ tshe dang ldan pa rab 'byor de bzhin gshegs pa dgra bcom pa yang dag par rdzogs pa'i sangs rgyas kyi thugs kyang ci la yang gnas pa ma yin te/ de ni gzugs la yang mi gnas/ tshor ba dang / 'du
252a4(khri brgyad): shes dang / 'du byed rnams dang / rnam par shes pa la yang mi gnas/ 'dus byas kyi khams la yang mi gnas/ 'dus ma byas kyi khams la yang mi gnas shing / de bzhin du sangs rgyas kyi chos ma 'dres pa brgyad kyi bar la yang mi gnas/ rnam pa thams cad
252a5(khri brgyad): mkhyen pa nyid kyi bar la yang mi gnas pa yin no/ /de skad ces smras pa dang / tshe dang ldan pa rab 'byor gyis/ tshe dang ldan pa shA ri'i bu la 'di skad ces smras so/ /tshe dang ldan pa shA ri'i bu ji ltar de bzhin gshegs pa dgra bcom pa yang dag par rdzogs pa'i sangs rgyas
252a6(khri brgyad): gzugs la gnas pa yang ma yin/ mi gnas pa yang ma yin no/ /tshor ba dang / 'du shes dang / 'du byed rnams dang / rnam par shes pa la gnas pa yang ma yin/ mi gnas pa yang ma yin zhing / rnam pa thams cad mkhyen pa nyid kyi bar la yang gnas pa
252a7(khri brgyad): yang ma yin/ mi gnas pa yang ma yin pa de ltar byang chub sems dpa' sems dpa' chen pos shes rab kyi pha rol tu phyin pa la gnas par bya ste/ tshe dang ldan pa shA ri'i bu byang chub sems dpa' sems dpa' chen pos de ltar shes rab kyi pha rol tu phyin pa la mi
252b1(khri brgyad): gnas pa'i tshul gyis gnas par bya'o/ / //shes rab kyi pha rol tu phyin pa khri brgyad stong pa/ bam po bcu dgu pa/ de nas 'khor de las lha'i bu kha cig 'di snyam du sems te/ gnod sbyin rnams kyis gnod sbyin gyi skad dang / gnod sbyin
252b2(khri brgyad): gyis smras pa dang / gnod sbyin gyis brjod pa dang / gnod sbyin gyi tshig gang dag yod pa de dag ni brjod na shes par yang rung gi /'di lta ste/ gnas brtan rab 'byor shes rab kyi pha rol tu phyin pa smra ba dang / brjod pa dang / 'chad pa dang / ston pa 'di ni shes par mi rung ngo
252b3(khri brgyad): snyam mo/ /de nas tshe dang ldan pa rab 'byor gyis/ lha'i bu de dag gi sems kyi yongs su rtog pa sems kyis shes nas lha'i bu de dag la smras pa/ lha'i bu dag gang smras pa shes par mi rung ngam/ lha'i bu rnams kyis smras pa/ 'phags pa rab 'byor shes par mi rung ngo / /rab
252b4(khri brgyad): 'byor gyis smras pa/ lha'i bu dag 'di ltar yi ge gcig kyang ma brjod de/ gang ma brjod pa de ni thos par mi rung ngo / /de ci'i phyir zhe na/ shes rab kyi pha rol tu phyin pa ni yi ge med pa ste/ de la ni nyan pa'am ston pa 'ang med la/ de bzhin gshegs pa dgra bcom pa yang
252b5(khri brgyad): dag par rdzogs pa'i sangs rgyas rnams kyi yang dag par rdzogs pa'i sangs rgyas kyi byang chub la yang yi ge med pa'i phyir ro/ /lha'i bu dag 'di lta ste dper na/ de bzhin gshegs pa dgra bcom pa yang dag par rdzogs pa'i sangs rgyas kyis sangs rgyas sprul pa sprul pa mdzad de/
252b6(khri brgyad): 'khor bzhi po dge slong dang / dge slong ma dang / dge bsnyen dang / dge bsnyen ma dag kyang mngon par sprul la/ sprul pa des sprul pa'i 'khor bzhi po de dag la chos bstan par gyur na lha'i bu dag 'di ji snyam du sems/ de la sus kyang ci yang bstan pa'am/ mnyan pa
252b7(khri brgyad): yod snyam 'am/ lha'i bu rnams kyis smras pa/ btsun pa rab 'byor de ni med do/ /rab 'byor gyis smras pa/ lha'i bu dag de bzhin du chos thams cad kyang sprul pa lta bu ste/ de la sus kyang bshad pa med cing / sus kyang mnyan pa med la/ sus kyang shes pa med do/ /
253a1(khri brgyad): lha'i bu dag 'di lta ste dper na/ mi gnyid kyis log pa'i rmi lam na/ de bzhin gshegs pa dgra bcom pa yang dag par rdzogs pa'i sangs rgyas chos ston pa zhig mthong bar gyur na lha'i bu dag 'di ji snyam du sems/ de la sus kyang bshad pa'am/
253a2(khri brgyad): mnyan pa'am/ shes pa yod snyama'am/ lha'i bu rnams kyis smras pa/ btsun pa rab 'byor de ni med do/ /rab 'byor gyis smras pa/ lha'i bu dag de bzhin du chos thams cad kyang rmi lam lta bu ste/ de la sus kyang bshad pa med cing / sus kyang mnyan pa med la/
253a3(khri brgyad): sus kyang shes pa med do/ /lha'i bu dag 'di lta ste dper na/ mi gnyis shig ri khrod cig tu 'khod de/ sangs rgyas kyi bsngags pa brjod/ chos kyi bsngags pa brjod/ dge 'dun gyi bsngags pa brjod nas de gnyis kyi skad kyi brag ca byung bar gyur na/ lha'i bu dag 'di ji
253a4(khri brgyad): snyam du sems/ de la gcig gi brag ces/ cig shos kyi brag ca'i sgra shes par gyur snyama'am/ lha'i bu rnams kyis smras pa/ btsun pa rab 'byor de ni ma yin no/ /rab 'byor gyis smras pa/ lha'i bu dag de bzhin du chos thams cad kyang brag ca lta bu ste/ de la sus
253a5(khri brgyad): kyang bshad pa med cing / sus kyang mnyan pa med la/ sus kyang shes pa med do/ /lha'i bu dag 'di lta ste dper na/ sgyu ma mkhan nam/ sgyu ma mkhan gyi slob ma mkhas pa zhig gis/ lam po che'i bzhi mdor/ de bzhin gshegs pa dgra bcom pa yang dag
253a6(khri brgyad): par rdzogs pa'i sangs rgyas shig mngon par sprul nas/ des sprul pa'i 'khor bzhi po dag la chos bstan par gyur na/ lha'i bu dag 'di ji snyam du sems/ de la sus kyang bshad pa'am/ mnyan pa'am/ shes pa yod snyama'am/ lha'i bu rnams kyis smras pa/
253a7(khri brgyad): btsun pa rab 'byor de ni med do/ /rab 'byor gyis smras pa/ lha'i bu dag de bzhin du chos thams cad kyang sgyu ma lta bu ste/ de la sus kyang bshad pa med cing / sus kyang nyan pa med la/ sus kyang shes pa med do/ /de nas lha'i bu de dag 'di snyam du sems te/ kye ma
253b1(khri brgyad): 'phags pa rab 'byor 'di ni zab pa bas kyang ches zab pa ston/ phra ba bas kyang ches phra ba la 'jug pas/ kye ma 'phags pa rab 'byor 'di ni shes rab kyi pha rol tu phyin pa gsal bar byed pa'o/ /kye ma 'phags pa rab 'byor 'di ni shes rab kyi pha rol tu phyin pa gsal bar
253b2(khri brgyad): byed pa'o snyam mo/ /de nas tshe dang ldan pa rab 'byor gyis lha'i bu de dag gi sems kyi yongs su rtog pa sems kyis shes nas lha'i bu de dag la 'di skad ces smras so/ /lha'i bu dag gzugs ni zab pa ma yin/ phra ba ma yin no/ /tshor ba dang / 'du shes dang / 'du byed
253b3(khri brgyad): rnams dang / rnam par shes pa ni zab pa ma yin/ phra ba ma yin no/ /de ci'i phyir zhe na/ lha'i bu dag 'di ltar gzugs kyi rang bzhin ni zab pa ma yin/ phra ba ma yin/ tshor ba dang / 'du shes dang / 'du byed rnams dang / rnam par shes pa'i rang bzhin ni
253b4(khri brgyad): zab pa ma yin/ phra ba ma yin no/ /mig ni zab pa ma yin/ phra ba ma yin/ rna ba dang / sna dang / lce dang / lus dang / yid ni zab pa ma yin/ phra ba ma yin no/ /gzugs ni zab pa ma yin/ phra ba ma yin no/ /sgra dang / dri dang / ro dang / reg bya
253b5(khri brgyad): dang / chos rnams ni zab pa ma yin/ phra ba ma yin/ sa'i khams ni zab pa ma yin/ phra ba ma yin/ chu'i khams dang / me'i khams dang / rlung gi khams dang / nam mkha'i khams dang / rnam par shes pa'i khams ni zab pa ma yin/ phra ba ma yin/
253b6(khri brgyad): sbyin pa'i pha rol tu phyin pa ni zab pa ma yin/ phra ba ma yin/ tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa ni zab pa ma
253b7(khri brgyad): yin/ phra ba ma yin/ nang stong pa nyid ni zab pa ma yin/ phra ba ma yin/ dngos po med pa'i ngo bo nyid stong pa nyid kyi bar ni zab pa ma yin/ phra ba ma yin/ dran pa nye bar gzhag pa rnams ni zab pa ma yin/ phra ba ma yin/ de bzhin du yang dag par spong ba
254a1(khri brgyad): rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa dang / stobs bcu dang / mi 'jigs pa bzhi dang / so so yang dag par
254a2(khri brgyad): rig pa bzhi dang / sangs rgyas kyi chos ma 'dres pa brgyad kyi bar ni zab pa ma yin/ phra ba ma yin/ ting nge 'dzin thams cad dang / gzungs kyi sgo thams cad ni zab pa ma yin/ phra ba ma yin/ rnam pa thams cad mkhyen pa nyid kyi bar ni zab pa ma yin/ phra ba ma yin
254a3(khri brgyad): no/ /de ci'i phyir zhe na/ 'di ltar rnam pa thams cad mkhyen pa nyid kyi bar gyi rang bzhin ni zab pa ma yin/ phra ba ma yin pa'i phyir ro/ /de nas lha'i bu de dag 'di snyam du sems te/ 'o na chos bstan pa 'di la gzugs su btags pa yang med dam/ tshor ba dang / 'du shes
254a4(khri brgyad): dang / 'du byed rnams dang / rnam par shes par btags pa yang med dam/ khams rnams dang / skye mched rnams dang / rten cing 'brel par 'byung bar btags pa yang med dam/ pha rol tu phyin pa rnams dang / byang chub kyi phyogs kyi chos rnams su btags pa yang
254a5(khri brgyad): med dam/ stong pa nyid thams cad dang / ting nge 'dzin thams cad dang / gzungs kyi sgo thams cad dang / stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa brgyad du btags pa yang med dam/ chos
254a6(khri brgyad): bstan pa 'di la rgyun du zhugs pa'i 'bras bur btags pa yang med dam/ lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang sangs rgyas nyid du btags pa yang med dam/ byang chub sems dpar btags pa yang
254a7(khri brgyad): med dam/ sangs rgyas nyid du btags pa yang med dam/ yi ge rnams su btags pa yang med dam snyam mo/ /de nas tshe dang ldan pa rab 'byor gyis lha'i bu de dag gi sems kyi yongs su rtog pa sems kyis shes nas/ lha'i bu de dag la 'di skad ces smras so/ /
254b1(khri brgyad): lha'i bu dag de de bzhin no/ /de de bzhin te/ de bzhin gshegs pa rnams kyi byang chub ni brjod du med cing / bsnyad du med pa ste/ de ni sus kyang mnyan du med cing shes par byar med do/ /lha'i bu dag de ltar na gang dag rgyun du zhugs pa'i 'bras bu la gnas par 'dod pa
254b2(khri brgyad): dang / rgyun du zhugs pa'i 'bras bu mngon sum du bya bar 'dod pa de dag gis kyang bzod pa 'di la mi brten du mi rung ngo / /gang dag lan cig phyir 'ong ba'i 'bras bu dang / gang dag phyir mi 'ong ba'i 'bras bu dang / gang dag dgra bcom pa nyid dang / gang dag rang sangs
254b3(khri brgyad): rgyas nyid dang / gang dag sangs rgyas nyid mngon sum du bya bar 'dod pa de dag gis kyang bzod pa 'di la mi brten du mi rung ste/ lha'i bu dag byang chub sems dpa' sems dpa' chen pos sems dang po bskyed phyin chad bsnyad du med pa dang / mnyan du med par de ltar shes rab kyi pha
254b4(khri brgyad): rol tu phyin pa la gnas par bya'o/ /shes rab kyi pha rol tu phyin pa khri brgyad stong pa las/ brgya byin gyi le'u dang po zhes bya ste nyi shu rtsa gnyis pa'o// //de nas lha'i bu de dag 'di snyam du sems te/ gnas brtan rab 'byor la chos nyan pa ji lta bu dag tu 'dod par bya snyam
254b5(khri brgyad): mo/ /de nas tshe dang ldan pa rab 'byor gyis/ lha'i bu de dag gi sems kyi yongs su rtog pa sems kyis shes nas/ lha'i bu de dag la 'di skad ces smras so/ /lha'i bu dag bdag la chos nyan pa ni sgyu ma'i skyes bu lta bur 'dod par bya'o/ /bdag la chos nyan pa ni sprul pa lta
254b6(khri brgyad): bur 'dod par bya ste/ de dag ni cung zad kyang nyan pa med cing / kun chub par byed pa med la/ mngon sum du byed pa med do/ /de nas lha'i bu de dag gis/ tshe dang ldan pa rab 'byor la 'di skad ces smras so/ /btsun pa rab 'byor ci sems can de dag kyang sgyu ma lta bu yin la/
254b7(khri brgyad): chos nyan pa de dag kyang sgyu ma lta bu yin nam/ sems can de dag kyang sprul pa lta bu yin la/ chos nyan pa de dag kyang sprul pa lta bu yin nam/ lha'i bu dag sems can rnams ni rmi lam lta bu dang / sgyu ma lta bu yin te/ lha'i bu dag gzugs kyang rmi lam lta bu dang / sgyu ma
255a1(khri brgyad): lta bu yin no/ /lha'i bu dag tshor ba dang / 'du shes dang / 'du byed rnams dang / rnam par shes pa yang rmi lam lta bu dang / sgyu ma lta bu yin no/ /lha'i bu dag mig kyang rmi lam lta bu dang / sgyu ma lta bu yin no/ /de bzhin du rna ba dang / sna dang /
255a2(khri brgyad): lce dang / lus dang / yid kyang rmi lam lta bu dang / sgyu ma lta bu yin no/ /lha'i bu dag gzugs kyang rmi lam lta bu dang / sgyu ma lta bu yin no/ /sgra dang / dri dang / ro dang / reg bya dang / chos rnams kyang rmi lam lta bu dang / sgyu ma lta bu yin no/ /lha'i bu dag
255a3(khri brgyad): mig gi rnam par shes pa dang / mig gi 'dus te reg pa dang / mig gi 'dus te reg pa las byung ba'i tshor ba yang rmi lam lta bu dang / sgyu ma lta bu yin no/ /de bzhin du rna ba dang / sna dang / lce dang / lus dang / yid kyi rnam par shes pa dang / yid kyi 'dus te reg
255a4(khri brgyad): pa dang / yid kyi 'dus te reg pa las byung ba'i tshor ba yang rma lam lta bu dang / sgyu ma lta bu yin no/ /sbyin pa'i pha rol tu phyin pa yang rmi lam lta bu dang / sgyu ma lta bu yin no/ /tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus
255a5(khri brgyad): kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa yang rmi lam lta bu dang / sgyu ma lta bu yin no/ /nang stong pa nyid kyang rmi lam lta bu dang / sgyu ma lta bu yin no/ /dngos po med pa'i ngo bo nyid stong pa nyid kyi bar yang rmi
255a6(khri brgyad): lam lta bu dang / sgyu ma lta bu yin no/ /dran pa nye bar gzhag pa rnams kyang rmi lam lta bu dang / sgyu ma lta bu yin no/ /yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams
255a7(khri brgyad): dang / 'phags pa'i lam yan lag brgyad pa dang / stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams kyang rmi lam lta bu dang / sgyu ma lta bu yin no/ /rgyun du zhugs pa'i 'bras bu
255b1(khri brgyad): yang rmi lam lta bu dang / sgyu ma lta bu yin no/ /rgyun du zhugs pa yang rmi lam lta bu dang / sgyu ma lta bu yin no/ /lan cig phyir 'ong ba'i 'bras bu dang / lan cig phyir 'ong ba dang / phyir mi 'ong ba'i 'bras bu dang / phyir mi 'ong ba dang / dgra bcom pa nyid dang / dgra
255b2(khri brgyad): bcom pa yang rmi lam lta bu dang / sgyu ma lta bu yin no/ /rang byang chub kyang rmi lam lta bu dang / sgyu ma lta bu yin no/ /rang sangs rgyas kyang rmi lam lta bu dang / sgyu ma lta bu yin no/ /bla na med pa yang dag par rdzogs pa'i byang chub kyang rmi lam lta bu dang / sgyu ma lta bu yin
255b3(khri brgyad): no/ /sangs rgyas nyid kyang rmi lam lta bu dang / sgyu ma lta bu yin no/ /de nas lha'i bu de dag gis/ tshe dang ldan pa rab 'byor la 'di skad ces smras so/ /btsun pa rab 'byor sangs rgyas nyid kyang rmi lam lta bu dang / sgyu ma lta bu yin no/ /ci mya ngan las 'das pa yang rmi lam
255b4(khri brgyad): lta bu dang / sgyu ma lta bu'o zhes smra'am/ rab 'byor gyis smras pa/ lha'i bu dag kho bo ni mya ngan las 'das pa yang rmi lam lta bu dang / sgyu ma lta bu'o zhes smra ste/ lha'i bu dag gal te/ mya ngan las 'das pa bas ches khyad par du 'phags pa'i chos 'ga' zhig yod
255b5(khri brgyad): na yang de yang rmi lam lta bu dang / sgyu ma lta bu'o zhes kho bo smra'o/ /de ci'i phyir zhe na/ lha'i bu dag 'di ltar rmi lam gang yin pa dang / sgyu ma gang yin pa dang / mya ngan las 'das pa gang yin pa de ni gnyis su med cing gnyis su dbyer med pa'i phyir ro/ /de nas tshe dang ldan pa
255b6(khri brgyad): shA ri'i bu dang / tshe dang ldan pa maud gal gyi bu chen po dang / tshe dang ldan pa gsus po che dang / tshe dang ldan pa kA t+yA'i bu chen po dang / tshe dang ldan pa byams ma'i bu gang po dang / tshe dang ldan pa 'od srung chen po dang / byang chub sems dpa' sems dpa' chen po stong phrag du ma dag
255b7(khri brgyad): gis tshe dang ldan pa rab 'byor la 'di skad ces smras so/ /btsun pa rab 'byor shes rab kyi pha rol tu phyin pa 'di ltar zab pa/ 'di ltar mthong bar dka' ba/ 'di ltar rtogs par dka' ba/ 'di ltar zhi ba/ 'di ltar gya nom pa/ 'di ltar phra ba/ 'di ltar gzhan
256a1(khri brgyad): ma yin pa/ 'di ltar rtog ge'i spyod yul ma yin pa/ 'di ltar mkhas pa/ 'di ltar shin tu 'phags pa/ 'di ltar mkhas pa dang / mdzangs pas rig par bya ba 'di len par byed par 'gyur ba su dag yod/ de skad ces smras pa dang / tshe dang ldan pa rab
256a2(khri brgyad): 'byor gyis nyan thos chen po de dag dang / byang chub sems dpa' sems dpa' chen po de dag la 'di skad ces smras so/ /tshe dang ldan pa dag phyir mi ldog pa'i byang chub sems dpa' sems dpa' chen po dag shes rab kyi pha rol tu phyin pa 'di ltar zab pa/ 'di ltar mthong bar
256a3(khri brgyad): dka' ba/ 'di ltar rtogs par dka' ba/ 'di ltar zhi ba/ 'di ltar gya nom pa/ 'di ltar phra ba/ 'di ltar gzhan ma yin pa/ 'di ltar rtog ge'i spyod yul ma yin pa/ 'di ltar mkhas pa/ 'di ltar shin tu 'phags pa/ 'di ltar mkhas pa dang / mdzangs
256a4(khri brgyad): pas rig par bya ba 'di len par byed par 'gyur ro/ /bden pa mthong ba'i gang zag gam/ dgra bcom pa zag pa zad pa 'am/ brnag pa yongs su rdzogs pa'am/ sngon gyi rgyal ba la lhag par bya ba byas pa'am/ sangs rgyas bye ba phrag mang po las dge ba'i rtsa ba bskyed
256a5(khri brgyad): pa'am/ dge ba'i bshes gnyen gyis yongs su zin pa'i rigs kyi bu 'am/ rigs kyi bu mo dag kyang shes rab kyi pha rol tu phyin pa 'di ltar zab pa/ 'di ltar mthong bar dka' ba/ 'di ltar rtogs par dka' ba/ 'di ltar zhi ba/ 'di ltar gya nom pa/ 'di ltar phra ba/
256a6(khri brgyad): 'di ltar gzhan ma yin pa/ 'di ltar rtog ge'i spyod yul ma yin pa/ 'di ltar mkhas pa/ 'di ltar shin tu 'phags pa/ 'di ltar mkhas pa dang / mdzangs pas rig par bya ba 'di len par byed par 'gyur te/ de dag ni gzugs stong ngo zhes bya bar rnam par rtog par
256a7(khri brgyad): mi 'gyur ro/ /stong pa nyid gzugs so zhes bya bar rnam par rtog par mi 'gyur ro/ /tshor ba dang / 'du shes dang / 'du byed rnams dang / rnam par shes pa stong ngo zhes bya bar rnam par rtog par mi 'gyur ro/ /stong pa nyid rnam par shes pa'o zhes bya bar rnam par rtog par
256b1(khri brgyad): mi 'gyur ro/ /gzugs mtshan ma med do zhes bya bar rnam par rtog par mi 'gyur ro/ /mtshan ma med pa gzugs so zhes bya bar rnam par rtog par mi 'gyur ro/ /tshor ba dang / 'du shes dang / 'du byed rnams dang / rnam par shes pa mtshan ma med do zhes bya bar rnam
256b2(khri brgyad): par rtog par mi 'gyur ro/ /mtshan ma med pa rnam par shes pa'o zhes bya bar rnam par rtog par mi 'gyur ro/ /gzugs smon pa med do zhes bya bar rnam par rtog par mi 'gyur ro/ /smon pa med pa gzugs so zhes bya bar rnam par rtog par mi 'gyur ro/ /gzugs skye ba med
256b3(khri brgyad): do zhes bya bar rnam par rtog par mi 'gyur ro/ /skye ba med pa gzugs so zhes bya bar rnam par rtog par mi 'gyur ro/ /gzugs 'gag pa med do zhes bya bar rnam par rtog par mi 'gyur ro/ /'gag pa med pa gzugs so zhes bya bar rnam par rtog par mi 'gyur ro/ /de bzhin
256b4(khri brgyad): du zhi zhes bya ba dang / ma zhi zhes bya ba dang / dben zhes bya ba dang / mi dben zhes bya bar rnam par rtog par mi 'gyur ro/ /tshor ba dang / 'du shes dang / 'du byed rnams dang / rnam par shes pa smon pa med do zhes bya bar rnam par rtog par mi 'gyur ro/ /smon pa med
256b5(khri brgyad): pa rnam par shes pa zhes bya bar rnam par rtog par mi 'gyur ro/ /de bzhin du skye ba med ces bya ba dang / 'gag pa med ces bya ba dang / zhi zhes bya ba dang / dben zhes bya bar rnam par rtog par mi 'gyur ro/ /de bzhin du khams rnams dang / skye mched rnams dang / rten
256b6(khri brgyad): cing 'brel par 'byung ba rnams dang / pha rol tu phyin pa rnams dang / nang stong pa nyid dang / dngos po med pa'i ngo bo nyid stong pa nyid kyi bar dang / dran pa nye bar gzhag pa rnams dang / yang dag pa'i spong ba rnams dang / rdzu 'phrul gyi rkang pa rnams dang / dbang po
256b7(khri brgyad): rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa dang / stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad
257a1(khri brgyad): dang / ting nge 'dzin thams cad dang / gzungs kyi sgo thams cad dang / de bzhin du rgyun du zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang sangs rgyas nyid kyang
257a2(khri brgyad): de bzhin no/ /rnam pa thams cad mkhyen pa nyid stong ngo zhes bya bar rnam par rtog par mi 'gyur ro/ /stong pa nyid rnam pa thams cad mkhyen pa nyid do zhes bya bar rnam par rtog par mi 'gyur ro/ /rnam pa thams cad mkhyen pa nyid mtshan ma med do zhes bya bar rnam par rtog par mi
257a3(khri brgyad): 'gyur ro/ /mtshan ma med pa rnam pa thams cad mkhyen pa nyid do zhes bya bar rnam par rtog par mi 'gyur ro/ /rnam pa thams cad mkhyen pa nyid smon pa med do zhes bya bar rnam par rtog par mi 'gyur ro/ /smon pa med pa rnam pa thams cad mkhyen pa nyid do zhes bya bar rnam par rtog
257a4(khri brgyad): par mi 'gyur ro/ /rnam pa thams cad mkhyen pa nyid skye ba med ces bya ba dang / 'gag pa med ces bya ba dang / zhi zhes bya ba dang / dben zhes bya bar rnam par rtog par mi 'gyur ro/ /'dus byas kyi khams stong zhes bya bar rnam par rtog par mi 'gyur ro/ /stong pa nyid
257a5(khri brgyad): 'dus byas kyi khams so zhes bya bar rnam par rtog par mi 'gyur ro/ /'dus byas kyi khams mtshan ma med do zhes bya bar rnam par rtog par mi 'gyur ro/ /mtshan ma med pa 'dus byas kyi khams so zhes bya bar rnam par rtog par mi 'gyur ro/ /'dus byas kyi khams smon
257a6(khri brgyad): pa med do zhes bya bar rnam par rtog par mi 'gyur ro/ /smon pa med pa 'dus byas kyi khams so zhes bya bar rnam par rtog par mi 'gyur ro/ /de bzhin du 'dus byas kyi khams skye ba med ces bya ba dang / 'gag pa med ces bya ba dang / zhi zhes bya ba dang / dben zhes bya bar
257a7(khri brgyad): rnam par rtog par mi 'gyur ro/ /'dus ma byas kyi khams stong zhes bya bar rnam par rtog par mi 'gyur ro/ /stong pa nyid 'dus ma byas kyi khams so zhes bya bar rnam par rtog par mi 'gyur ro/ /'dus ma byas kyi khams mtshan ma med do zhes bya bar rnam par rtog par mi 'gyur
257b1(khri brgyad): ro/ /mtshan ma med pa 'dus ma byas kyi khams so zhes bya bar rnam par rtog par mi 'gyur ro/ /'dus ma byas kyi khams smon pa med do zhes bya bar rnam par rtog par mi 'gyur ro/ /smon pa med pa 'dus ma byas kyi khams zhes bya bar rnam par rtog par mi 'gyur ro/ /de bzhin du
257b2(khri brgyad): 'dus ma byas kyi khams skye ba med ces bya ba dang / 'gag pa med ces bya ba dang / zhi zhes bya ba dang / dben zhes bya bar rnam par rtog par mi 'gyur ro/ /lha'i bu dag rnam grangs des na/ shes rab kyi pha rol tu phyin pa 'di ltar zab pa/ 'di ltar shin tu 'phags pa/
257b3(khri brgyad): 'di ltar mkhas pa dang / mdzangs pas rig par bya ba'i bar 'di la len par byed pa 'di su yang med do/ /de ci'i phyir zhe na/ 'di ltar 'dir chos 'ga' yang ma bshad ma brjod/ ma bstan pa'i phyir te/ ji ltar 'dir chos 'ga' yang ma bshad/ ma brjod/ ma bstan pa
257b4(khri brgyad): de ltar 'di len par byed pa'i sems can su yang med do/ /de nas tshe dang ldan pa shA ri'i bus tshe dang ldan pa rab 'byor la 'di skad ces smras so/ /tshe dang ldan pa rab 'byor shes rab kyi pha rol tu phyin pa 'di las theg pa gsum po 'di lta ste/ nyan thos kyi theg pa dang / rang sangs rgyas
257b5(khri brgyad): kyi theg pa dang / yang dag par rdzogs pa'i sangs rgyas kyi theg pa rgya cher bstan cing / byang chub sems dpa' sems dpa' chen po rnams yongs su gzung ba'i phyir sems dang po bskyed pa nas nye bar bzung ste/ sems bcu pa bskyed pa'i bar dag kyang bstan la/ byang
257b6(khri brgyad): chub sems dpa'i lam 'di lta ste/ sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa dang /
257b7(khri brgyad): dran pa nye bar gzhag pa rnams dang / yang dag pa'i spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa dang / stobs bcu dang / mi 'jigs
258a1(khri brgyad): pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad kyi bar dag kyang bstan cing / byang chub sems dpa' sems dpa' chen po rnams yongs su gzung ba'i phyir/ de bzhin du byang chub sems dpa' sems
258a2(khri brgyad): dpa' chen po shes rab kyi pha rol tu phyin pa la spyod pa rnams rdzus te skye bar 'gyur ba dang / de bzhin du mngon par shes pa yongs su mi nyams pa'i chos can du 'gyur zhing / dge ba'i rtsa ba gang dag gis 'dod na/ sangs rgyas kyi zhing nas sangs rgyas kyi zhing du 'gro bar 'gyur zhing /
258a3(khri brgyad): sangs rgyas bcom ldan 'das de dag la bsti stang du bya ba dang / bla mar bya ba dang / brjed par bya ba dang / mchod par byed par 'gyur ba'i dge ba'i rtsa ba de lta bu dag 'grub par 'gyur ba dang / sangs rgyas bcom ldan 'das de dag las chos gang thos pa de/ bla na med pa yang
258a4(khri brgyad): dag par rdzogs pa'i byang chub mngon par rdzogs par sangs rgyas kyi bar du nam yang brjed par mi 'gyur ba dang / rnam par g.yeng ba med cing / mnyam par gzhag pa'i tshul gyis rtag tu mnyam par gzhag par 'gyur ba dang / thogs pa med pa'i spobs pa dang / rgyun mi
258a5(khri brgyad): 'chad pa'i spobs pa dang / mnyam par gzhag pa'i spobs pa dang / rigs pa'i spobs pa dang / 'brel pa'i spobs pa dang / don dang ldan pa'i spobs pa dang / 'jig rten thams cad las khyad par du 'phags pa'i spobs pa can du 'gyur ba dag kyang bstan pa ma yin
258a6(khri brgyad): nam/ rab 'byor gyis smras pa/ tshe dang ldan pa shA ri'i bu de de bzhin te/ de de bzhin no/ /ji skad smras pa bzhin te/ shes rab kyi pha rol tu phyin pa 'di las theg pa gsum po 'di lta ste/ nyan thos kyi theg pa dang / rang sangs rgyas kyi theg pa dang / yang dag par
258a7(khri brgyad): rdzogs pa'i sangs rgyas kyi theg pa yang rgya cher bstan to/ /de bzhin du sbyar te/ byang chub sems dpa' sems dpa' chen po rnams yongs su gzung ba'i phyir/ byang chub sems dpa' sems dpa' chen po rnams 'jig rten thams cad las khyad par du 'phags pa'i
258b1(khri brgyad): spobs pa can du 'gyur ba'i bar dag kyang bstan te/ de yang mi dmigs pa'i tshul gyis bstan to/ /ci zhig mi dmigs pa'i tshul gyis zhe na/ bdag mi dmigs pa'i tshul dang / shes pa po dang / mthong ba po'i bar du mi dmigs pa'i tshul dang / gzugs mi
258b2(khri brgyad): dmigs pa'i tshul dang / tshor ba dang / 'du shes dang / 'du byed rnams dang / rnam par shes pa mi dmigs pa'i tshul dang / mig mi dmigs pa'i tshul dang / rna ba dang / sna dang / lce dang / lus dang / yid mi dmigs pa'i tshul dang / sa'i khams mi
258b3(khri brgyad): dmigs pa'i tshul dang / chu'i khams dang / me'i khams dang / rlung gi khams dang / nam mkha'i khams dang / rnam par shes pa'i khams mi dmigs pa'i tshul dang / sbyin pa'i pha rol tu phyin pa mi dmigs pa'i tshul dang / tshul khrims kyi pha rol tu phyin pa dang /
258b4(khri brgyad): bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa mi dmigs pa'i tshul dang / nang stong pa nyid mi dmigs pa'i tshul dang / dngos po med pa'i ngo bo nyid stong pa nyid kyi bar du mi
258b5(khri brgyad): dmigs pa'i tshul dang / dran pa nye bar gzhag pa rnams mi dmigs pa'i tshul dang / yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan
258b6(khri brgyad): lag brgyad pa mi dmigs pa'i tshul dang / stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa brgyad mi dmigs pa'i tshul dang / rnam pa thams cad mkhyen pa nyid kyi bar du mi dmigs pa'i
258b7(khri brgyad): tshul gyis bstan to/ /de nas tshe dang ldan pa shA ri'i bus/ tshe dang ldan pa rab 'byor la 'di skad ces smras so/ /tshe dang ldan pa rab 'byor ci'i phyir/ shes rab kyi pha rol tu phyin pa 'di las theg pa gsum po dag mi dmigs pa'i tshul gyis rgya cher bstan/ ci'i phyir byang
259a1(khri brgyad): chub sems dpa' sems dpa' chen po rnams yongs su gzung ba'i phyir/ byang chub sems dpa' sems dpa' chen po rnams 'jig rten thams cad las khyad par du 'phags pa'i spobs pa can du 'gyur ba'i bar dag kyang mi dmigs pa'i tshul gyis bstan/
259a2(khri brgyad): rab 'byor gyis smras pa/ tshe dang ldan pa shA ri'i bu nang stong pa nyid kyi phyir/ theg pa gsum po dag mi dmigs pa'i tshul gyis rgya cher bstan to/ /phyi stong pa nyid dang / dngos po med pa'i ngo bo nyid stong pa nyid kyi bar gyi phyir/ theg pa gsum po dag mi dmigs pa'i tshul
259a3(khri brgyad): gyis rgya cher bstan to/ /nang stong pa nyid kyi phyir byang chub sems dpa' sems dpa' chen po rnams yongs su gzung ba'i don du byang chub sems dpa' sems dpa' chen po rnams 'jig rten thams cad las khyad par du 'phags pa'i spobs pa can du 'gyur ba'i bar dag kyang bstan
259a4(khri brgyad): to/ /phyi stong pa nyid dang / dngos po med pa'i ngo bo nyid stong pa nyid kyi bar gyi phyir byang chub sems dpa' sems dpa' chen po rnams yongs su gzung ba'i don du byang chub sems dpa' sems dpa' chen po rnams 'jig rten thams cad las khyad par du 'phags pa'i spobs pa can du
259a5(khri brgyad): 'gyur ba'i bar dag kyang bstan to/ /shes rab kyi pha rol tu phyin pa khri brgyad stong pa las/ rtogs par dka' ba zhes bya ba'i le'u ste/ nyi shu gsum pa'o// //de nas lha'i dbang po brgya byin 'di snyam du sems te/ gnas brtan rab 'byor gyis chos kyi
259a6(khri brgyad): char phab cing bstan pa 'di la mchod pa bya ba'i phyir bdag gis me tog dag cig mngon par sprul la/ me tog de dag gis sangs rgyas bcom ldan 'das dang / byang chub sems dpa' sems dpa' chen po rnams dang / dge slong gi dge 'dun dang / gnas brtan rab 'byor
259a7(khri brgyad): dang / shes rab kyi pha rol tu phyin pa la gtor bar bya'o/ /mngon par gtor bar bya'o/ /mngon par rab tu gtor bar bya'o snyam mo/ /stong gsum gyi stong chen po'i 'jig rten gyi khams na rgyal chen bzhi'i ris kyi lha'i bu dang / 'og min gyi bar gyi lha'i bu ji snyed 'khod pa
259b1(khri brgyad): de dag thams cad kyang 'di snyam du sems te/ gnas brtan rab 'byor gyis chos kyi char phab cing / bstan pa 'di la mchod pa bya ba'i phyir/ bdag cag gis me tog dag cig mngon par sprul la/ me tog de dag gis sangs rgyas bcom ldan 'das dang / byang chub sems
259b2(khri brgyad): dpa' sems dpa' chen po rnams dang / dge slong gi dge 'dun dang / gnas brtan rab 'byor dang / shes rab kyi pha rol tu phyin pa la gtor bar bya'o/ /mngon par gtor bar bya'o/ /mngon par rab tu gtor bar bya'o snyam mo/ /de nas lha'i dbang po brgya byin dang / stong
259b3(khri brgyad): gsum gyi stong chen po'i 'jig rten gyi khams na rgyal chen bzhi'i ris kyi lha'i bu dang / 'og min gyi bar gyi lha'i bu ji snyed 'khod pa de dag gis lha'i me tog man dA ra ba dag mngon par sprul nas/ me tog de dag gis sangs rgyas bcom ldan 'das dang / byang chub sems
259b4(khri brgyad): dpa' sems dpa' chen po rnams dang / dge slong gi dge 'dun dang / gnas brtan rab 'byor dang / shes rab kyi pha rol tu phyin pa 'di la gtor/ mngon par gtor/ mngon par rab tu gtor to/ /lha'i dbang po brgya byin dang / 'og min gyi bar gyi lha'i bu de dag
259b5(khri brgyad): gis me tog de dag mngon par gtor ma thag tu/ de nas stong gsum gyi stong chen po'i 'jig rten gyi khams 'di me tog gis chal par bkram par gyur cing / steng gi bar snang la yang me tog gi khang pa brtsegs pa nyams dga' ba/ yid du 'ong ba zhig tu yang kun nas
259b6(khri brgyad): gnas par gyur to/ /de nas gnas brtan rab 'byor 'di snyam du sems te/ gang dag lha'i bu dag gis mngon par gtor ba'i me tog 'di lta bu dag ni bdag gis sngon chad lha'i gnas thams cad na yang spyod par ma mthong ngo / /gang dag lha'i bu dag gis mngon par gtor
259b7(khri brgyad): ba'i me tog 'di dag ni yal ga 'gel ba las skyes pa yang ma yin/ chu las skyes pa yang ma yin/ thang las skyes pa yang ma yin te/ me tog 'di dag ni sprul pa yin no/ /gang dag lha'i bu dag gis mngon par gtor ba'i me tog 'di dag ni yid las
260a1(khri brgyad): byung ba yin te/ yal ga 'gel ba las skyes pa ni ma yin no snyam mo/ /de nas lha'i dbang po brgya byin gyis/ tshe dang ldan pa rab 'byor la 'di skad ces smras so/ /btsun pa rab 'byor me tog 'di dag ni yid las byung ba yang ma yin/ yal ga 'gel ba
260a2(khri brgyad): las skyes pa yang ma yin te/ me tog 'di dag ni ma skyes pa yin no/ /rab 'byor gyis smras pa/ kau shi ka 'di skad du/ me tog 'di dag ni yid las byung ba yang ma yin la/ yal ga 'gel ba las skyes pa yang ma yin te/ me tog 'di dag ni nges par ma skyes pa yin no
260a3(khri brgyad): zhes zer ba ni/ kau shi ka gang dag nges par ma skyes pa de dag ni me tog ma yin no/ /brgya byin gyis smras pa/ btsun pa rab 'byor ci me tog 'di dag nyi tshe nges par ma skyes par zad dam/ 'on te gzugs kyang nges par ma skyes pa yin la/ tshor ba dang / 'du shes dang /
260a4(khri brgyad): 'du byed rnams dang / rnam par shes pa yang nges par ma skyes pa yin/ rab 'byor gyis smras pa/ kau shi ka me tog 'di dag nyi tshe ma skyes par ma zad kyi/ kau shi ka gzugs kyang nges par ma skyes pa ste/ nges par ma skyes pa gang yin pa de ni gzugs ma yin
260a5(khri brgyad): no/ /kau shi ka tshor ba dang / 'du shes dang / 'du byed rnams dang / rnam par shes pa yang nges par ma skyes pa ste/ nges par ma skyes pa gang yin pa de ni rnam par shes pa ma yin no/ /kau shi ka mig kyang nges par ma skyes pa ste/ nges par ma skyes pa gang yin pa de
260a6(khri brgyad): ni mig ma yin no/ /kau shi ka rna ba dang / sna dang / lce dang / lus dang / yid kyang nges par ma skyes pa ste/ nges par ma skyes pa gang yin pa de ni yid ma yin no/ /kau shi ka sa'i khams kyang nges par ma skyes pa ste/ nges par ma skyes pa gang yin pa de ni sa'i
260a7(khri brgyad): khams ma yin no/ /kau shi ka chu'i khams dang / me'i khams dang / rlung gi khams dang / nam mkha'i khams dang / rnam par shes pa'i khams kyang nges par ma skyes pa ste/ nges par ma skyes pa gang yin pa de ni rnam par shes pa'i khams ma yin no/ /kau shi
260b1(khri brgyad): ka sbyin pa'i pha rol tu phyin pa yang nges par ma skyes pa ste/ nges par ma skyes pa gang yin pa de ni sbyin pa'i pha rol tu phyin pa ma yin no/ /kau shi ka tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam
260b2(khri brgyad): gtan gyi pha rol tu phyin pa dang / shes rab kyi pha rol tu phyin pa yang nges par ma skyes pa ste/ nges par ma skyes pa gang yin pa de ni shes rab kyi pha rol tu phyin pa ma yin no/ /kau shi ka nang stong pa nyid kyang nges par ma skyes pa ste/ nges par ma skyes pa gang yin pa de ni nang stong pa
260b3(khri brgyad): nyid ma yin no/ /kau shi ka dngos po med pa'i ngo bo nyid stong pa nyid kyi bar yang nges par ma skyes pa ste/ nges par ma skyes pa gang yin pa de ni dngos po med pa'i ngo bo nyid stong pa nyid ma yin no/ /kau shi ka dran pa nye bar gzhag pa rnams kyang nges par ma skyes pa ste/ nges par
260b4(khri brgyad): ma skyes pa gang yin pa de ni dran pa nye bar gzhag pa rnams ma yin no/ /kau shi ka de bzhin du yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam
260b5(khri brgyad): yan lag brgyad pa yang nges par ma skyes pa ste/ nges par ma skyes pa gang yin pa de ni lam ma yin no/ /kau shi ka de bzhin du stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad kyang nges
260b6(khri brgyad): par ma skyes pa ste/ nges par ma skyes pa gang yin pa de ni sangs rgyas kyi chos rnams ma yin no/ /kau shi ka rgyun du zhugs pa'i 'bras bu nges par ma skyes pa ste/ nges par ma skyes pa gang yin pa de ni rgyun du zhugs pa'i 'bras bu ma yin no/ /kau shi ka lan cig phyir 'ong ba'i
260b7(khri brgyad): 'bras bu dang / phyir mi 'ong ba'i 'bras bu dang / dgra bcom pa nyid dang / rang sangs rgyas nyid kyang nges par ma skyes pa ste/ nges par ma skyes pa gang yin pa de ni rang sangs rgyas nyid ma yin no/ /kau shi ka thams cad shes pa nyid dang / lam gyi rnam pa shes pa nyid
261a1(khri brgyad): dang / rnam pa thams cad mkhyen pa nyid kyi bar yang nges par ma skyes pa ste/ nges par ma skyes pa gang yin pa de ni rnam pa thams cad mkhyen pa nyid ma yin no/ /kau shi ka rgyun du zhugs pa dang / lan cig phyir 'ong ba dang / phyir mi 'ong ba dang / dgra
261a2(khri brgyad): bcom pa dang / rang sangs rgyas dang / de bzhin gshegs pa dgra bcom pa yang dag par rdzogs pa'i sangs rgyas kyang nges par ma skyes pa ste/ nges par ma skyes pa gang yin pa de ni de bzhin gshegs pa dgra bcom pa yang dag par rdzogs pa'i sangs rgyas ma yin no/ /
261a3(khri brgyad): de nas lha'i dbang po brgya byin 'di snyam du sems te/ kye ma gnas brtan rab 'byor 'di ni btags pa dang yang mi 'gal la/ chos nyid kyang ston pa ni shes rab zab pa yin no snyam mo/ /de nas bcom ldan 'das kyis lha'i dbang po brgya byin la 'di skad ces bka' stsal to/ /
261a4(khri brgyad): kau shi ka de de bzhin no/ /de de bzhin te/ kye ma gnas brtan rab 'byor 'di btags pa dang yang mi 'gal la/ chos nyid kyang ston pa ni shes rab zab pa yin no/ /de nas bcom ldan 'das la lha'i dbang po brgya byin gyis 'di skad ces gsol to/ /bcom ldan 'das ji
261a5(khri brgyad): ltar na/ gnas brtan rab 'byor 'di btags pa dang yang mi 'gal la/ chos nyid kyang ston par bgyid pa lags/ bcom ldan 'das kyis bka' stsal pa/ kau shi ka gzugs ni btags pa tsam ste/ btags pa tsam gang yin pa de ni chos nyid yin pas/ rab
261a6(khri brgyad): 'byor ni de dang mi 'gal bar ston to/ /kau shi ka tshor ba dang / 'du shes dang / 'du byed rnams dang / rnam par shes pa ni btags pa tsam ste/ btags pa tsam gang yin pa de ni chos nyid yin pas/ rab 'byor ni de dang mi 'gal bar ston to/ /de ci'i phyir zhe na/
261a7(khri brgyad): chos nyid gang yin pa de ni 'gal ba med pa yin la/ gang 'gal ba med pa de ni rab 'byor ston par byed cing / mi 'gal bar byed pa'i phyir ro/ /kau shi ka de bzhin du khams rnams dang / skye mched rnams dang / de bzhin du sbyin pa'i pha rol tu phyin pa dang / tshul
261b1(khri brgyad): khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa dang / de bzhin du nang stong pa nyid dang / dngos po med pa'i ngo bo nyid stong pa nyid kyi bar dang /
261b2(khri brgyad): de bzhin du dran pa nye bar gzhag pa rnams dang / yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa rnams dang / stobs
261b3(khri brgyad): bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa brgyad dang / de bzhin du rgyun du zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom
261b4(khri brgyad): pa nyid dang / rang sangs rgyas nyid dang / de bzhin du rgyun du zhugs pa yang btags pa tsam mo/ /kau shi ka lan cig phyir 'ong ba dang / phyir mi 'ong ba dang / dgra bcom pa nyid dang / rang sangs rgyas dang / de bzhin gshegs pa dgra bcom pa yang dag par rdzogs
261b5(khri brgyad): pa'i sangs rgyas kyang btags pa tsam ste/ btags pa tsam gang yin pa de ni chos nyid yin pas/ rab 'byor ni de dang mi 'gal bar ston to/ /de ci'i phyir zhe na/ kau shi ka chos nyid gang yin pa de ni 'gal ba med pa yin la/ 'gal ba med pa gang yin pa de ni/ rab
261b6(khri brgyad): 'byor ston par byed cing mi 'gal bar byed pa'i phyir te/ kau shi ka de ltar na/ rab 'byor ni btags pa dang yang mi 'gal la/ chos nyid kyang ston to/ /rab 'byor gyis smras pa/ kau shi ka de de bzhin te/ ji ltar bcom ldan 'das kyis chos thams cad btags pa tsam
261b7(khri brgyad): du bstan pa de ni de bzhin no/ /kau shi ka byang chub sems dpa' sems dpa' chen pos de ltar chos thams cad btags pa tsam du rig par byas la/ shes rab kyi pha rol tu phyin pa la bslab par bya'o/ /kau shi ka de ltar slob pa'i byang chub sems dpa' sems dpa' chen
262a1(khri brgyad): po ni gzugs la mi slob bo/ /tshor ba dang / 'du shes dang / 'du byed rnams dang / rnam par shes pa la mi slob bo/ /de ci'i phyir zhe na/ 'di ltar des gang la bslab par bya ba'i gzugs yang dag par rjes su mi mthong zhing / gang la bslab par bya ba'i
262a2(khri brgyad): tshor ba dang / 'du shes dang / 'du byed rnams dang / rnam par shes pa yang dag par rjes su mi mthong ba'i phyir ro/ /kau shi ka de ltar slob pa'i byang chub sems dpa' sems dpa' chen po ni sbyin pa'i pha rol tu phyin pa la mi slob bo/ /de ci'i phyir zhe na/ 'di ltar des gang la
262a3(khri brgyad): bslab par bya ba'i sbyin pa'i pha rol tu phyin pa yang dag par rjes su mi mthong ba'i phyir ro/ /de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol
262a4(khri brgyad): tu phyin pa la mi slob bo/ /de ci'i phyir zhe na/ 'di ltar des gang la bslab par bya ba'i shes rab kyi pha rol tu phyin pa yang dag par rjes su mi mthong ba'i phyir ro/ /nang stong pa nyid la yang mi slob bo/ /dngos po med pa'i ngo bo nyid stong pa nyid kyi bar la yang mi slob bo/ /de ci'i phyir
262a5(khri brgyad): zhe na/ 'di ltar des gang la bslab par bya ba'i nang stong pa nyid kyang yang dag par rjes su mi mthong la/ dngos po med pa'i ngo bo nyid stong pa nyid kyi bar yang dag par rjes su mi mthong ba'i phyir ro/ /dran pa nye bar gzhag pa rnams la yang mi slob bo/ /yang dag par spong ba rnams dang /
262a6(khri brgyad): rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa dang / stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi
262a7(khri brgyad): chos ma 'dres pa brgyad kyi bar la yang mi slob bo/ /rgyun du zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang sangs rgyas nyid la yang mi slob bo/ /rnam pa thams cad mkhyen pa nyid kyi
262b1(khri brgyad): bar la yang mi slob bo/ /de ci'i phyir zhe na/ 'di ltar des gang la bslab par bya ba'i rnam pa thams cad mkhyen pa nyid kyi bar dag yang dag par rjes su mi mthong ba'i phyir ro/ /de nas lha'i dbang po brgya byin gyis/ tshe dang ldan pa rab 'byor la 'di skad ces smras so/ /btsun pa rab
262b2(khri brgyad): 'byor de ci'i phyir/ byang chub sems dpa' sems dpa' chen pos gzugs yang dag par rjes su mi mthong / tshor ba dang / 'du shes dang / 'du byed rnams dang / rnam par shes pa yang dag par rjes su mi mthong / de bzhin du khams rnams dang / skye mched rnams dang / rten
262b3(khri brgyad): cing 'brel par 'byung ba dang / pha rol tu phyin pa rnams dang / stong pa nyid thams cad dang / byang chub kyi phyogs kyi chos rnams yang dag par rjes su mi mthong / stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos
262b4(khri brgyad): ma 'dres pa brgyad yang dag par rjes su mi mthong / ci'i phyir rnam pa thams cad mkhyen pa nyid kyi bar dag yang dag par rjes su mi mthong / rab 'byor gyis smras pa/ kau shi ka 'di ltar gzugs ni gzugs kyis stong / tshor ba dang / 'du shes dang / 'du byed rnams dang /
262b5(khri brgyad): rnam par shes pa ni rnam par shes pas stong / de bzhin du khams rnams dang / skye mched rnams dang / rten cing 'brel par 'byung ba dang / pha rol tu phyin pa rnams dang / stong pa nyid thams cad dang / byang chub kyi phyogs kyi chos rnams ni byang chub kyi phyogs kyi chos rnams
262b6(khri brgyad): kyis stong / stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa brgyad ni sangs rgyas kyi chos ma 'dres pa rnams kyis stong / rnam pa thams cad mkhyen pa nyid kyi bar ni/ rnam pa thams cad mkhyen pa
262b7(khri brgyad): nyid kyi bar gyis stong pa'i phyir ro/ /de ci'i phyir zhe na/ kau shi ka gzugs stong pa nyid ni gzugs stong pa nyid la mi slob/ rnam pa thams cad mkhyen pa nyid kyi bar gyi stong pa nyid ni rnam pa thams cad mkhyen pa nyid kyi bar gyi stong pa nyid la mi slob pa'i phyir ro/ /kau shi ka
263a1(khri brgyad): gang stong pa nyid la mi slob pa de ni gnyis su dbyer med par stong pa nyid la slob pa yin no/ /de ni gnyis su dbyer med par gzugs stong pa nyid la slob pa yin no/ /de bzhin du de ni gnyis su dbyer med par rnam pa thams cad mkhyen pa nyid kyi bar la slob pa yin no/ /
263a2(khri brgyad): kau shi ka gang gnyis su dbyer med par gzugs stong pa nyid la slob pa dang / gnyis su dbyer med par rnam pa thams cad mkhyen pa nyid kyi bar la slob pa de ni gnyis su dbyer med par sbyin pa'i pha rol tu phyin pa la yang slob pa yin no/ /de bzhin du gnyis su dbyer med par tshul khrims
263a3(khri brgyad): kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la yang slob pa yin no/ /gnyis su dbyer med par nang stong pa nyid la yang slob pa yin no/ /dngos po
263a4(khri brgyad): med pa'i ngo bo nyid stong pa nyid kyi bar la yang slob pa yin no/ /de ni gnyis su dbyer med par dran pa nye bar gzhag pa rnams la slob pa yin no/ /gnyis su dbyer med par yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang /
263a5(khri brgyad): byang chub kyi yan lag rnams dang / lam rnams la slob pa yin no/ /de ni gnyis su dbyer med par stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams la slob pa yin no/ /de ni gnyis su dbyer
263a6(khri brgyad): med par rgyun du zhugs pa'i 'bras bu la slob pa yin no/ /lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang sangs rgyas nyid dang / sangs rgyas nyid dang / rnam pa thams cad mkhyen pa nyid la slob pa yin no/ /gnyis
263a7(khri brgyad): su dbyer med par sangs rgyas nyid dang / rnam pa thams cad mkhyen pa nyid la slob pa de ni/ sangs rgyas kyi chos grangs med dpag tu med pa rnams la slob pa yin no/ /gang sangs rgyas kyi chos grangs med dpag tu med pa rnams la slob pa de ni gzugs 'phel bar bya ba dang /
263b1(khri brgyad): 'grib par bya ba'i phyir mi slob bo/ /tshor ba dang / 'du shes dang / 'du byed rnams dang / rnam par shes pa 'phel bar bya ba dang / 'grib par bya ba'i phyir mi slob bo/ /de bzhin du khams rnams dang / skye mched rnams 'phel bar bya ba dang / 'grib par bya ba'i phyir mi slob bo/ /rten
263b2(khri brgyad): cing 'brel bar 'byung ba 'phel bar bya ba dang / 'grib par bya ba'i phyir mi slob bo/ /sbyin pa'i pha rol tu phyin pa 'phel bar bya ba dang / 'grib par bya ba'i phyir mi slob bo/ /tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa
263b3(khri brgyad): dang / bsam gtan gyi pha rol tu phyin pa dang / shes rab kyi pha rol tu phyin pa 'phel bar bya ba dang / 'grib par bya ba'i phyir mi slob bo/ /dran pa nye bar gzhag pa rnams 'phel bar bya ba dang / 'grib par bya ba'i phyir mi slob bo/ /de bzhin du yang dag par spong ba rnams dang /
263b4(khri brgyad): rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / lam 'phel bar bya ba dang / 'grib par bya ba'i phyir mi slob bo/ /nang stong pa nyid 'phel bar bya ba dang / 'grib par bya ba'i phyir mi slob bo/ /dngos po med
263b5(khri brgyad): pa'i ngo bo nyid stong pa nyid kyi bar du 'phel bar bya ba dang / 'grib par bya ba'i phyir mi slob bo/ /stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams dang / rnam pa thams cad mkhyen pa nyid 'phel bar bya ba
263b6(khri brgyad): dang / 'grib par bya ba'i phyir mi slob bo/ /gang gzugs 'phel bar bya ba dang / 'grib par bya ba'i phyir mi slob pa dang / gang rnam pa thams cad mkhyen pa nyid kyi bar du 'phel bar bya ba dang / 'grib par bya ba'i phyir mi slob pa de ni gzugs yongs su gzung ba dang / med par bya
263b7(khri brgyad): ba'i phyir mi slob bo/ /tshor ba dang / 'du shes dang / 'du byed rnams dang / rnam par shes pa yongs su gzung ba dang / med par bya ba'i phyir mi slob bo/ /de bzhin du rnam pa thams cad mkhyen pa nyid kyi bar du yongs su gzung ba dang / med par bya ba'i
264a1(khri brgyad): phyir mi slob bo/ / //shes rab kyi pha rol tu phyin pa khri brgyad stong pa/ bam po nyi shu pa/ shA ri'i bus smras pa/ tshe dang ldan pa rab 'byor ci'i phyir/ byang chub sems dpa' sems dpa' chen po gzugs yongs su gzung ba dang / med par
264a2(khri brgyad): bya ba'i phyir mi slob/ tshor ba dang / 'du shes dang / 'du byed rnams dang / rnam par shes pa yongs su gzung ba dang / med par bya ba'i phyir mi slob/ de bzhin du rnam pa thams cad mkhyen pa nyid kyi bar du yongs su gzung ba dang / med par bya ba'i phyir mi slob/ rab 'byor
264a3(khri brgyad): gyis smras pa/ tshe dang ldan pa shA ri'i bu 'di ltar gzugs la yongs su gzung ba med do/ /de ci'i phyir zhe na/ 'di ltar nang stong pa nyid kyi phyir gzugs la gzugs yongs su mi 'dzin pa'i phyir ro/ /tshe dang ldan pa shA ri'i bu tshor ba dang / 'du shes dang / 'du byed rnams dang /
264a4(khri brgyad): rnam par shes pa la yongs su gzung ba med do/ /de ci'i phyir zhe na/ 'di ltar nang stong pa nyid kyi phyir rnam par shes pa la rnam par shes pa yongs su mi 'dzin pa'i phyir ro/ /tshe dang ldan pa shA ri'i bu de bzhin du rnam pa thams cad mkhyen pa nyid kyi bar la yang yongs su gzung ba
264a5(khri brgyad): med do/ /de ci'i phyir zhe na/ 'di ltar nang stong pa nyid dang / phyi stong pa nyid kyi phyir rnam pa thams cad mkhyen pa nyid la rnam pa thams cad mkhyen pa nyid yongs su mi 'dzin pa'i phyir te/ tshe dang ldan pa shA ri'i bu chos thams cad yongs su gzung ba med pa'i tshul gyis/ rnam pa
264a6(khri brgyad): thams cad mkhyen pa nyid la de ltar slob pa'i byang chub sems dpa' sems dpa' chen po ni rnam pa thams cad mkhyen pa nyid du nges par 'byung bar 'gyur ro/ /shA ri'i bus smras pa/ tshe dang ldan pa rab 'byor de ltar slob pa'i byang chub sems dpa' sems dpa' chen po shes rab kyi pha
264a7(khri brgyad): rol tu phyin pa la bslabs nas/ rnam pa thams cad mkhyen pa nyid du nges par 'byung bar 'gyur ram/ rab 'byor gyis smras pa/ tshe dang ldan pa shA ri'i bu de ltar slob pa'i byang chub sems dpa' sems dpa' chen po ni chos thams cad yongs su gzung ba med pa'i tshul
264b1(khri brgyad): gyis shes rab kyi pha rol tu phyin pa la bslabs nas rnam pa thams cad mkhyen pa nyid du nges par 'byung bar 'gyur ro/ /shA ri'i bus smras pa/ tshe dang ldan pa rab 'byor de ltar slob pa'i byang chub sems dpa' sems dpa' chen po ji ltar na chos thams cad yongs su gzung bar bya ba'i phyir
264b2(khri brgyad): ma yin zhing med par bya ba'i phyir ma yin par bslabs nas/ rnam pa thams cad mkhyen pa nyid du nges par 'byung bar 'gyur/ rab 'byor gyis smras pa/ tshe dang ldan pa shA ri'i bu byang chub sems dpa' sems dpa' chen po shes rab kyi pha rol tu phyin pa la spyod pas/ gzugs kyi
264b3(khri brgyad): skye ba dang / 'gag pa dang / blang ba dang / dor ba dang / kun nas nyon mongs pa dang / rnam par byang ba dang / 'grib pa dang / 'phel ba yang dag par rjes su mi mthong ngo / /de ci'i phyir zhe na/ tshe dang ldan pa shA ri'i bu 'di ltar gzugs ni gzugs kyi ngo bo nyid kyis med pa'i
264b4(khri brgyad): phyir ro/ /tshe dang ldan pa shA ri'i bu de bzhin du/ byang chub sems dpa' sems dpa' chen pos tshor ba dang / 'du shes dang / 'du byed rnams dang / rnam par shes pa'i skye ba dang / 'gag pa dang / blang ba dang / dor ba dang / kun nas nyon mongs pa dang / rnam par
264b5(khri brgyad): byang ba dang / 'grib pa dang / 'phel ba yang dag par rjes su mi mthong ngo / /de ci'i phyir zhe na/ tshe dang ldan pa shA ri'i bu 'di ltar rnam par shes pa ni rnam par shes pa'i ngo bo nyid kyis med pa'i phyir ro/ /tshe dang ldan pa shA ri'i bu de bzhin du/ khams rnams dang / skye
264b6(khri brgyad): mched rnams dang / rten cing 'brel par 'byung ba dang / pha rol tu phyin pa rnams dang / byang chub kyi phyogs kyi chos rnams dang / stong pa nyid thams cad dang / stobs rnams dang / mi 'jigs pa rnams dang / so so yang dag par rig pa rnams dang / sangs rgyas kyi
264b7(khri brgyad): chos ma 'dres pa brgyad dang / rnam pa thams cad mkhyen pa nyid kyi skye ba dang / 'gag pa dang / blang ba dang / dor ba dang / kun nas nyon mongs pa dang / rnam par byang ba dang / 'grib pa dang / 'phel ba yang dag par rjes su mi mthong ngo / /de ci'i phyir zhe na/
265a1(khri brgyad): tshe dang ldan pa shA ri'i bu 'di ltar rnam pa thams cad mkhyen pa nyid ni rnam pa thams cad mkhyen pa nyid kyi ngo bo nyid kyis med pa'i phyir te/ tshe dang ldan pa shA ri'i bu de ltar chos thams cad skye ba med pa dang / 'gag pa med pa dang / blang ba med pa dang / dor ba med pa dang / kun
265a2(khri brgyad): nas nyon mongs pa med pa dang / rnam par byang ba med pa dang / 'grib pa med pa dang / 'phel ba med par slob pa'i byang chub sems dpa' sems dpa' chen po ni slob pa med pa dang / nges par 'byung ba med pa'i tshul gyis shes rab kyi pha rol tu phyin pa la slob cing / rnam pa thams
265a3(khri brgyad): cad mkhyen pa nyid du nges par 'byung bar 'gyur ro/ /de nas lha'i dbang po brgya byin gyis tshe dang ldan pa shA ri'i bu la 'di skad ces smras so/ /btsun pa shA ri'i bu shes rab kyi pha rol tu phyin pa gang nas btsal bar bya/ shA ri'i bus smras pa/ kau shi ka shes rab kyi pha rol tu phyin pa ni/ rab
265a4(khri brgyad): 'byor gyi le'u las btsal bar bya'o/ /de nas lha'i dbang po brgya byin gyis/ tshe dang ldan pa rab 'byor la 'di skad ces smras so/ /btsun pa rab 'byor 'phags pa shA ri'i bu 'di skad du/ kau shi ka shes rab kyi pha rol tu phyin pa ni/ tshe dang ldan pa rab 'byor gyi le'u las btsal bar
265a5(khri brgyad): bya'o zhes zer na ci de 'phags pa khyod kyi byin gyi rlabs yin nam/ de khyod kyi mthu yin nam/ rab 'byor gyis smras pa/ kau shi ka de ni kho bo'i mthu ma yin no/ /de ni kho bo'i byin gyi rlabs ma yin no/ /brgya byin gyis smras pa/ btsun pa rab 'byor 'o na de su'i mthu yin/ de su'i byin
265a6(khri brgyad): gyi rlabs yin/ rab 'byor gyis smras pa/ kau shi ka 'di ni de bzhin gshegs pa'i mthu yin no/ /'di ni de bzhin gshegs pa'i byin gyi rlabs yin no/ /brgya byin gyis smras pa/ btsun pa rab 'byor chos thams cad ni byin gyi rlabs med pa yin na/ ci'i phyir 'di skad
265a7(khri brgyad): du 'di ni de bzhin gshegs pa'i mthu yin no/ /'di ni de bzhin gshegs pa'i byin gyi rlabs yin no/ /zhes smra/ rab 'byor gyis smras pa/ kau shi ka de de bzhin no/ /de de bzhin te/ byin gyi rlabs med pa'i chos nyid la de bzhin gshegs pa dmigs su med/ byin gyi
265b1(khri brgyad): rlabs med pa'i chos nyid las gud na yang de bzhin gshegs pa dmigs su med/ de bzhin gshegs pa la yang byin gyi rlabs med pa'i chos nyid dmigs su med/ de bzhin gshegs pa las gud na yang byin gyi rlabs med pa'i chos nyid dmigs su med do/ /de bzhin nyid la yang de bzhin
265b2(khri brgyad): gshegs pa dmigs su med la/ de bzhin gshegs pa la yang de bzhin nyid dmigs su med do/ /gzugs kyi de bzhin nyid la yang de bzhin gshegs pa dmigs su med la/ de bzhin gshegs pa la yang gzugs kyi de bzhin nyid dmigs su med do/ /gzugs kyi chos nyid
265b3(khri brgyad): la yang de bzhin gshegs pa dmigs su med la/ de bzhin gshegs pa la yang gzugs kyi chos nyid dmigs su med do/ /tshor ba dang / 'du shes dang / 'du byed rnams dang / rnam par shes pa'i de bzhin nyid la yang de bzhin gshegs pa dmigs su med la/ de bzhin
265b4(khri brgyad): gshegs pa la yang rnam par shes pa'i de bzhin nyid dmigs su med do/ /rnam par shes pa'i chos nyid la yang de bzhin gshegs pa dmigs su med la/ de bzhin gshegs pa la yang rnam par shes pa'i chos nyid dmigs su med do/ /de bzhin du khams rnams dang / skye mched
265b5(khri brgyad): rnams dang / rten cing 'brel par 'byung ba dang / pha rol tu phyin pa rnams dang / stong pa nyid thams cad dang / byang chub kyi phyogs kyi chos rnams dang / rnam par thar pa'i sgo rnams dang / stobs rnams dang / mi 'jigs pa rnams dang / so so yang dag par rig pa rnams
265b6(khri brgyad): dang / sangs rgyas kyi chos ma 'dres pa rnams dang / rnam pa thams cad mkhyen pa nyid kyi bar gyi de bzhin nyid la yang de bzhin gshegs pa dmigs su med la/ de bzhin gshegs pa la yang rnam pa thams cad mkhyen pa nyid kyi bar gyi de bzhin nyid dmigs su med do/ /rnam
265b7(khri brgyad): pa thams cad mkhyen pa nyid kyi chos nyid la yang de bzhin gshegs pa dmigs su med la/ de bzhin gshegs pa la yang rnam pa thams cad mkhyen pa nyid kyi chos nyid dmigs su med do/ /de ci'i phyir zhe na/ kau shi ka de bzhin gshegs pa'i chos nyid gang yin pa de ni gzugs
266a1(khri brgyad): kyi chos nyid dang ldan pa yang ma yin/ mi ldan pa yang ma yin la/ kau shi ka de bzhin gshegs pa'i chos nyid gang yin pa de ni/ tshor ba dang / 'du shes dang / 'du byed rnams dang / rnam par shes pa'i chos nyid dang ldan pa yang ma yin/ mi ldan pa yang ma yin/
266a2(khri brgyad): gzugs kyi chos nyid ma yin pa gzhan dang ldan pa yang ma yin/ mi ldan pa yang ma yin/ tshor ba dang / 'du shes dang / 'du byed rnams dang / rnam par shes pa'i chos nyid ma yin pa gzhan dang ldan pa yang ma yin/ mi ldan pa yang ma yin/ gzugs kyi de bzhin nyid dang ldan
266a3(khri brgyad): pa yang ma yin/ mi ldan pa yang ma yin/ tshor ba dang / 'du shes dang / 'du byed rnams dang / rnam par shes pa'i de bzhin nyid dang ldan pa yang ma yin/ mi ldan pa yang ma yin/ gzugs kyi de bzhin nyid ma yin pa gzhan dang ldan pa yang ma yin/ mi ldan pa yang
266a4(khri brgyad): ma yin/ tshor ba dang / 'du shes dang / 'du byed rnams dang / rnam par shes pa'i de bzhin nyid ma yin pa gzhan dang ldan pa yang ma yin/ mi ldan pa yang ma yin la/ de bzhin du de bzhin gshegs pa'i chos nyid gang yin pa de ni rnam pa thams cad mkhyen pa nyid kyi
266a5(khri brgyad): bar gyi chos nyid dang ldan pa yang ma yin/ mi ldan pa yang ma yin/ rnam pa thams cad mkhyen pa nyid kyi bar gyi de bzhin nyid dang ldan pa yang ma yin/ mi ldan pa yang ma yin/ rnam pa thams cad mkhyen pa nyid kyi bar gyi chos nyid ma yin pa gzhan dang ldan pa yang ma yin/ mi ldan
266a6(khri brgyad): pa yang ma yin/ rnam pa thams cad mkhyen pa nyid kyi bar gyi de bzhin nyid ma yin pa gzhan dang ldan pa yang ma yin/ mi ldan pa yang ma yin pa'i phyir te/ kau shi ka de ltar chos thams cad ldan pa yang ma yin/ mi ldan pa yang ma yin pas na/ byin gyi rlabs med pa'i tshul
266a7(khri brgyad): gyis de ni de'i mthu yin no/ /de ni de'i byin gyi rlabs yin no/ /kau shi ka gang khyod 'di skad du byang chub sems dpa' sems dpa' chen po shes rab kyi pha rol tu phyin pa gang nas btsal bar bya zhes zer ba ni/ kau shi ka gzugs las kyang btsal bar mi bya'o/ /gzugs las
266b1(khri brgyad): gzhan du yang btsal bar mi bya'o/ /tshor ba dang / 'du shes dang / 'du byed rnams dang / rnam par shes pa las kyang btsal bar mi bya'o/ /rnam par shes pa las gzhan du yang btsal bar mi bya'o/ /de ci'i phyir zhe na/ kau shi ka 'di ltar shes rab kyi pha rol tu phyin pa gang
266b2(khri brgyad): yin pa dang / gzugs gang yin pa dang / tshor ba dang / 'du shes dang / 'du byed rnams dang / rnam par shes pa gang yin pa'i chos de dag thams cad ni ldan pa yang ma yin/ mi ldan pa yang ma yin zhing / gzugs can ma yin pa/ bstan du med pa/ thogs pa med pa ste/
266b3(khri brgyad): 'di ltar mtshan nyid med par mtshan nyid gcig pa'i phyir ro/ /kau shi ka gzhan yang byang chub sems dpa' sems dpa' chen pos shes rab kyi pha rol tu phyin pa ni khams rnams dang / skye mched rnams dang / rten cing 'brel par 'byung ba las kyang btsal bar mi bya'o/ /rten cing 'brel par
266b4(khri brgyad): 'byung ba las gzhan du yang btsal bar mi bya'o/ /pha rol tu phyin pa rnams dang / stong pa nyid thams cad dang / byang chub kyi phyogs kyi chos rnams dang / de bzhin gshegs pa'i stobs bcu dang / mi 'jigs pa rnams dang / so so yang dag par rig pa rnams dang / sangs
266b5(khri brgyad): rgyas kyi chos ma 'dres pa brgyad dang / rnam pa thams cad mkhyen pa nyid kyi bar las kyang btsal bar mi bya'o/ /rnam pa thams cad mkhyen pa nyid las gzhan du yang btsal bar mi bya'o/ /de ci'i phyir zhe na/ 'di ltar shes rab kyi pha rol tu phyin pa gang yin pa dang / rnam pa
266b6(khri brgyad): thams cad mkhyen pa nyid gang yin pa dang / btsal ba gang yin pa'i chos de dag thams cad ni ldan pa yang ma yin/ mi ldan pa yang ma yin zhing / gzugs can ma yin pa/ bstan du med pa/ thogs pa med pa ste/ 'di ltar mtshan nyid med par mtshan nyid gcig
266b7(khri brgyad): pa'i phyir ro/ /de ci'i phyir zhe na/ kau shi ka 'di ltar gzugs kyang shes rab kyi pha rol tu phyin pa ma yin la/ gzugs las gud na yang shes rab kyi pha rol tu phyin pa med/ de bzhin du tshor ba dang / 'du shes dang / 'du byed rnams dang / rnam par shes pa yang
267a1(khri brgyad): shes rab kyi pha rol tu phyin pa ma yin la/ rnam par shes pa las gud na yang shes rab kyi pha rol tu phyin pa med/ de bzhin du rnam pa thams cad mkhyen pa nyid kyi bar yang shes rab kyi pha rol tu phyin pa ma yin la/ rnam pa thams cad mkhyen pa nyid las gud na yang shes
267a2(khri brgyad): rab kyi pha rol tu phyin pa med/ de bzhin du gzugs kyi de bzhin nyid kyang shes rab kyi pha rol tu phyin pa ma yin la/ gzugs kyi de bzhin nyid las gud na yang shes rab kyi pha rol tu phyin pa med/ tshor ba dang / 'du shes dang / 'du byed rnams dang / rnam par shes pa'i de bzhin nyid kyang shes rab
267a3(khri brgyad): kyi pha rol tu phyin pa ma yin la/ rnam par shes pa'i de bzhin nyid las gud na yang shes rab kyi pha rol tu phyin pa med/ rnam pa thams cad mkhyen pa nyid kyi bar gyi de bzhin nyid kyang shes rab kyi pha rol tu phyin pa ma yin la/ rnam pa thams cad mkhyen pa nyid kyi de bzhin nyid las gud na yang
267a4(khri brgyad): shes rab kyi pha rol tu phyin pa med/ gzugs kyi chos nyid kyang shes rab kyi pha rol tu phyin pa ma yin la/ gzugs kyi chos nyid las gud na yang shes rab kyi pha rol tu phyin pa med/ tshor ba dang / 'du shes dang / 'du byed rnams dang / rnam par shes pa'i chos nyid kyang shes rab kyi
267a5(khri brgyad): pha rol tu phyin pa ma yin la/ rnam par shes pa'i chos nyid las gud na yang shes rab kyi pha rol tu phyin pa med/ rnam pa thams cad mkhyen pa nyid kyi bar gyi chos nyid kyang shes rab kyi pha rol tu phyin pa ma yin la/ rnam pa thams cad mkhyen pa nyid kyi chos nyid las gud na yang shes rab
267a6(khri brgyad): kyi pha rol tu phyin pa med pa'i phyir ro/ /de ci'i phyir zhe na/ kau shi ka 'di ltar chos 'di dag thams cad ni yod pa ma yin zhing dmigs su med pa'i phyir te/ de ltar chos thams cad yod pa ma yin zhing dmigs su med pas na/ gzugs kyang shes rab kyi pha rol tu phyin pa
267a7(khri brgyad): ma yin no/ /gzugs las gud na yang shes rab kyi pha rol tu phyin pa med do/ /gzugs kyi de bzhin nyid kyang shes rab kyi pha rol tu phyin pa ma yin no/ /gzugs kyi de bzhin nyid las gud na yang shes rab kyi pha rol tu phyin pa med do/ /gzugs kyi chos nyid kyang shes
267b1(khri brgyad): rab kyi pha rol tu phyin pa ma yin no/ /gzugs kyi chos nyid las gud na yang shes rab kyi pha rol tu phyin pa med do/ /de bzhin du sbyar te/ rnam pa thams cad mkhyen pa nyid kyang shes rab kyi pha rol tu phyin pa ma yin no/ /rnam pa thams cad mkhyen pa nyid las gud na yang shes rab kyi pha
267b2(khri brgyad): rol tu phyin pa med do/ /rnam pa thams cad mkhyen pa nyid kyi de bzhin nyid kyang shes rab kyi pha rol tu phyin pa ma yin no/ /rnam pa thams cad mkhyen pa nyid kyi de bzhin nyid las gud na yang shes rab kyi pha rol tu phyin pa med do/ /rnam pa thams cad mkhyen pa nyid kyi chos nyid kyang shes rab
267b3(khri brgyad): kyi pha rol tu phyin pa ma yin no/ /rnam pa thams cad mkhyen pa nyid kyi chos nyid las gud na yang shes rab kyi pha rol tu phyin pa med do/ /de nas lha'i dbang po brgya byin gyis/ tshe dang ldan pa rab 'byor la 'di skad ces smras so/ /btsun pa rab 'byor 'di lta ste/ byang chub sems dpa'
267b4(khri brgyad): sems dpa' chen po rnams kyi shes rab kyi pha rol tu phyin pa pha rol tu phyin pa 'di ni che ba'o/ /btsun pa rab 'byor 'di lta ste/ byang chub sems dpa' sems dpa' chen po rnams kyi shes rab kyi pha rol tu phyin pa pha rol tu phyin pa 'di ni tshad med pa'o/ /btsun pa rab 'byor 'di lta ste/ byang
267b5(khri brgyad): chub sems dpa' sems dpa' chen po rnams kyi shes rab kyi pha rol tu phyin pa pha rol tu phyin pa 'di ni dpag tu med pa'o/ /btsun pa rab 'byor 'di lta ste/ byang chub sems dpa' sems dpa' chen po rnams kyi shes rab kyi pha rol tu phyin pa pha rol tu phyin pa 'di ni mtha' yas pa ste/
267b6(khri brgyad): de la bslabs nas rgyun du zhugs pa rnams kyis kyang rgyun du zhugs pa'i 'bras bu thob bo/ /'thob bo/ /'thob par 'gyur ro/ /lan cig phyir 'ong ba rnams dang / phyir mi 'ong ba rnams dang / dgra bcom pa rnams kyis kyang dgra bcom pa nyid thob bo/ /'thob bo/ /'thob par
267b7(khri brgyad): 'gyur ro/ /rang sangs rgyas rnams kyis kyang / rang byang chub mngon par rdzogs par sangs rgyas so/ /mngon par rdzogs par 'tshang rgya'o/ /mngon par rdzogs par 'tshang rgya bar 'gyur ro/ /byang chub sems dpa' sems dpa' chen po rnams kyis kyang sems can rnams
268a1(khri brgyad): yongs su smin par byas shing / sangs rgyas kyi zhing yongs su dag par byas nas bla na med pa yang dag par rdzogs pa'i byang chub mngon par rdzogs par sangs rgyas so/ /mngon par rdzogs par 'tshang rgya'o/ /mngon par rdzogs par 'tshang rgya bar 'gyur ro/ /rab 'byor
268a2(khri brgyad): gyis smras pa/ kau shi ka de de bzhin no/ /de de bzhin te/ 'di lta ste/ byang chub sems dpa' sems dpa' chen po rnams kyi shes rab kyi pha rol tu phyin pa pha rol tu phyin pa 'di ni che ba'o/ /byang chub sems dpa' sems dpa' chen po rnams kyi shes rab kyi pha rol tu
268a3(khri brgyad): phyin pa pha rol tu phyin pa 'di ni tshad med pa'o/ /byang chub sems dpa' sems dpa' chen po rnams kyi shes rab kyi pha rol tu phyin pa pha rol tu phyin pa 'di ni dpag tu med pa'o/ /byang chub sems dpa' sems dpa' chen po rnams kyi shes rab kyi pha rol tu phyin pa pha rol tu phyin pa 'di ni mtha' yas pa ste/
268a4(khri brgyad): de la bslabs nas rgyun tu zhugs pa rnams kyis kyang rgyun tu zhugs pa'i 'bras bu thob bo/ /'thob bo/ /'thob par 'gyur ro/ /lan cig phyir 'ong ba rnams dang / phyir mi 'ong ba rnams dang / dgra bcom pa rnams kyis kyang dgra bcom pa nyid thob bo/ /'thob bo/ /'thob par 'gyur
268a5(khri brgyad): ro/ /rang sangs rgyas rnams kyis kyang / rang byang chub mngon par rdzogs par sangs rgyas so/ /mngon par rdzogs par 'tshang rgya'o/ /mngon par rdzogs par 'tshang rgya bar 'gyur ro/ /byang chub sems dpa' sems dpa' chen po rnams kyis kyang sems can rnams yongs su smin
268a6(khri brgyad): par byas te/ sangs rgyas kyi zhing yongs su dag par byas nas/ bla na med pa yang dag par rdzogs pa'i byang chub mngon par rdzogs par sangs rgyas so/ /mngon par rdzogs par 'tshang rgya'o/ /mngon par rdzogs par 'tshang rgya bar 'gyur ro/ /de ci'i phyir zhe na/ kau shi ka gzugs
268a7(khri brgyad): che ba'i phyir byang chub sems dpa' sems dpa' chen po rnams kyi pha rol tu phyin pa 'di yang che ba yin no/ /de ci'i phyir zhe na/ kau shi ka 'di ltar gzugs kyi sngon gyi mtha' mi dmigs/ phyi ma'i mtha' mi dmigs/ dbus mi dmigs pa'i phyir ro/ /kau shi ka tshor ba dang /
268b1(khri brgyad): 'du shes dang / 'du byed rnams dang / rnam par shes pa che ba'i phyir byang chub sems dpa' sems dpa' chen po rnams kyi pha rol tu phyin pa 'di yang che ba yin no/ /de ci'i phyir zhe na/ kau shi ka 'di ltar rnam par shes pa'i sngon gyi mtha' mi dmigs/ phyi ma'i mtha' mi dmigs/ dbus
268b2(khri brgyad): mi dmigs pa'i phyir ro/ /kau shi ka de bzhin du sbyar te/ rnam pa thams cad mkhyen pa nyid kyi bar du che ba'i phyir/ byang chub sems dpa' sems dpa' chen po rnams kyi pha rol tu phyin pa 'di yang che ba yin no/ /de ci'i phyir zhe na/ kau shi ka 'di ltar rnam pa thams cad mkhyen pa nyid kyi sngon gyi
268b3(khri brgyad): mtha' mi dmigs/ phyi ma'i mtha' mi dmigs/ dbus mi dmigs pa'i phyir te/ kau shi ka rnam grangs des na/ 'di lta ste/ byang chub sems dpa' sems dpa' chen po rnams kyi shes rab kyi pha rol tu phyin pa pha rol tu phyin pa 'di ni che ba yin no/ /kau shi ka gzugs tshad med
268b4(khri brgyad): pa'i phyir/ byang chub sems dpa' sems dpa' chen po rnams kyi pha rol tu phyin pa 'di yang tshad med pa yin no/ /de ci'i phyir zhe na/ kau shi ka 'di ltar gzugs kyi tshad dmigs su med pa'i phyir ro/ /kau shi ka 'di lta ste dper na/ nam mkha'i tshad ni dmigs su med do/ /de bzhin
268b5(khri brgyad): du gzugs kyi tshad kyang dmigs su med do/ /nam mkha' tshad med pa'i phyir gzugs tshad med do/ /gzugs tshad med pa'i phyir byang chub sems dpa' sems dpa' chen po rnams kyi pha rol tu phyin pa 'di yang tshad med do/ /de bzhin du sbyar te/ rnam pa thams cad mkhyen pa
268b6(khri brgyad): nyid kyi bar du tshad med pa'i phyir byang chub sems dpa' sems dpa' chen po rnams kyi pha rol tu phyin pa 'di yang tshad med pa yin no/ /de ci'i phyir zhe na/ kau shi ka 'di ltar rnam pa thams cad mkhyen pa nyid kyi tshad dmigs su med pa'i phyir ro/ /kau shi ka 'di lta ste dper na/ nam mkha'i
268b7(khri brgyad): tshad ni dmigs su med do/ /kau shi ka de bzhin du rnam pa thams cad mkhyen pa nyid kyi tshad kyang dmigs su med do/ /nam mkha' tshad med pa'i phyir rnam pa thams cad mkhyen pa nyid tshad med do/ /rnam pa thams cad mkhyen pa nyid tshad med pa'i phyir byang chub sems dpa' sems
269a1(khri brgyad): dpa' chen po rnams kyi shes rab kyi pha rol tu phyin pa 'di yang tshad med pa yin te/ kau shi ka rnam grangs des na/ byang chub sems dpa' sems dpa' chen po rnams kyi pha rol tu phyin pa 'di tshad med pa yin no/ /kau shi ka gzugs dpag tu med pa'i phyir byang chub sems dpa'
269a2(khri brgyad): sems dpa' chen po rnams kyi pha rol tu phyin pa 'di yang dpag tu med pa yin no/ /de ci'i phyir zhe na/ kau shi ka 'di ltar gzugs dpag tu med pa'i phyir ro/ /kau shi ka 'di lta ste dper na/ nam mkha' ni dpag tu med do/ /de bzhin du gzugs kyang dpag tu med do/ /nam mkha'
269a3(khri brgyad): dpag tu med pa'i phyir gzugs dpag tu med do/ /gzugs dpag tu med pa'i phyir byang chub sems dpa' sems dpa' chen po rnams kyi pha rol tu phyin pa 'di yang dpag tu med do/ /de bzhin du rnam pa thams cad mkhyen pa nyid kyi bar du dpag tu med pa'i phyir byang chub sems
269a4(khri brgyad): dpa' sems dpa' chen po rnams kyi pha rol tu phyin pa 'di yang dpag tu med pa yin no/ /de ci'i phyir zhe na/ kau shi ka 'di ltar rnam pa thams cad mkhyen pa nyid dpag tu med pa'i phyir ro/ /kau shi ka 'di lta ste dper na/ nam mkha' ni dpag tu med do/ /de bzhin du rnam pa thams
269a5(khri brgyad): cad mkhyen pa nyid kyang dpag tu med do/ /nam mkha' dpag tu med pa'i phyir rnam pa thams cad mkhyen pa nyid kyang dpag tu med do/ /rnam pa thams cad mkhyen pa nyid dpag tu med pa'i phyir byang chub sems dpa' sems dpa' chen po rnams kyi pha rol tu phyin pa 'di yang dpag tu med pa
269a6(khri brgyad): yin te/ kau shi ka rnam grangs des na/ 'di lta ste/ byang chub sems dpa' sems dpa' chen po rnams kyi pha rol tu phyin pa 'di dpag tu med pa yin no/ /kau shi ka gzugs mtha' yas pa'i phyir byang chub sems dpa' sems dpa' chen po rnams kyi pha rol tu phyin pa 'di yang mtha'
269a7(khri brgyad): yas pa yin no/ /de ci'i phyir zhe na/ kau shi ka 'di ltar gzugs kyi mtha' dang / dbus mi dmigs pa'i phyir ro/ /kau shi ka tshor ba dang / 'du shes dang / 'du byed rnams dang / rnam par shes pa mtha' yas pa'i phyir byang chub sems dpa' sems dpa' chen po rnams kyi pha
269b1(khri brgyad): rol tu phyin pa 'di yang mtha' yas pa yin no/ /de ci'i phyir zhe na/ kau shi ka 'di ltar rnam par shes pa'i mtha' dang / dbus mi dmigs pa'i phyir ro/ /kau shi ka de bzhin du sbyar te/ rnam pa thams cad mkhyen pa nyid kyi bar du mtha' yas pa'i phyir byang chub sems dpa' sems dpa' chen
269b2(khri brgyad): po rnams kyi pha rol tu phyin pa 'di yang mtha' yas pa yin no/ /de ci'i phyir zhe na/ kau shi ka 'di ltar rnam pa thams cad mkhyen pa nyid kyi mtha' dang / dbus mi dmigs pa'i phyir te/ kau shi ka rnam grangs des na/ gzugs mtha' yas pa dang / rnam pa thams cad mkhyen pa nyid kyi bar du
269b3(khri brgyad): mtha' yas pa'i phyir byang chub sems dpa' sems dpa' chen po rnams kyi pha rol tu phyin pa 'di yang mtha' yas pa yin no/ /kau shi ka gzhan yang dmigs pa mtha' yas pa'i phyir byang chub sems dpa' sems dpa' chen po rnams kyi pha rol tu phyin pa 'di yang mtha' yas pa yin no/ /lha'i
269b4(khri brgyad): dbang pos smras pa/ btsun pa rab 'byor ji ltar na dmigs pa mtha' yas pa'i phyir byang chub sems dpa' sems dpa' chen po rnams kyi pha rol tu phyin pa 'di mtha' yas pa yin no/ /rab 'byor gyis smras pa/ kau shi ka rnam pa thams cad mkhyen pa nyid mtha' yas pa'i phyir
269b5(khri brgyad): byang chub sems dpa' sems dpa' chen po rnams kyi pha rol tu phyin pa 'di yang mtha' yas pa yin no/ /kau shi ka gzhan yang chos kyi dmigs pa mtha' yas pa'i phyir byang chub sems dpa' sems dpa' chen po rnams kyi pha rol tu phyin pa 'di yang mtha' yas pa yin no/ /lha'i dbang
269b6(khri brgyad): pos smras pa/ btsun pa rab 'byor ji ltar na/ chos kyi dmigs pa mtha' yas pa'i phyir byang chub sems dpa' sems dpa' chen po rnams kyi pha rol tu phyin pa 'di mtha' yas pa yin/ rab 'byor gyis smras pa/ kau shi ka chos kyi dbyings mtha' yas pa'i phyir byang chub sems dpa'
269b7(khri brgyad): sems dpa' chen po rnams kyi pha rol tu phyin pa 'di yang mtha' yas pa yin no/ /kau shi ka gzhan yang de bzhin nyid kyi dmigs pa mtha' yas pa'i phyir byang chub sems dpa' sems dpa' chen po rnams kyi pha rol tu phyin pa 'di yang mtha' yas pa yin no/ /lha'i dbang pos smras pa/
270a1(khri brgyad): btsun pa rab 'byor ci ltar na/ de bzhin nyid kyi dmigs pa mtha' yas pa'i phyir byang chub sems dpa' sems dpa' chen po rnams kyi pha rol tu phyin pa 'di mtha' yas pa yin/ rab 'byor gyis smras pa/ kau shi ka 'di ltar de bzhin nyid mtha' yas pa'i phyir/ dmigs
270a2(khri brgyad): pa mtha' yas pa yin no/ /dmigs pa mtha' yas pa'i phyir de bzhin nyid mtha' yas pa yin te/ kau shi ka de bzhin nyid kyi dmigs pa mtha' yas pa'i phyir/ 'di lta ste/ byang chub sems dpa' sems dpa' chen po rnams kyi pha rol tu phyin pa 'di yang mtha' yas pa yin
270a3(khri brgyad): no/ /kau shi ka gzhan yang sems can mtha' yas pa'i phyir/ byang chub sems dpa' sems dpa' chen po rnams kyi pha rol tu phyin pa 'di yang mtha' yas pa yin no/ /lha'i dbang pos smras pa/ btsun pa rab 'byor ci ltar na/ sems can mtha' yas pa'i phyir byang chub sems
270a4(khri brgyad): dpa' sems dpa' chen po rnams kyi pha rol tu phyin pa 'di yang mtha' yas pa yin/ rab 'byor gyis smras pa/ kau shi ka 'di ji snyam du sems/ 'di lta ste sems can sems can zhes bya ba de chos gang gi tshig yin snyam/ lha'i dbang pos smras pa/ btsun pa rab 'byor
270a5(khri brgyad): de ni chos kyi tshig kyang ma yin chos ma yin pa'i tshig kyang ma yin te/ 'di lta ste sems can sems can zhes bya ba de ni glo bur du ming du btags pa'o/ /de ni dngos po med par ming du btags pa'o/ /de ni dmigs pa med par ming du btags pa'o/ /rab 'byor gyis smras
270a6(khri brgyad): pa/ kau shi ka 'di ji snyam du sems/ shes rab kyi pha rol tu phyin pa 'di la 'ga' yang sems can du yongs su brjod pa yod snyam 'am/ lha'i dbang pos smras pa/ btsun pa rab 'byor de ni med do/ /rab 'byor gyis smras pa/ kau shi ka gang la 'ga' yang sems can du yongs su
270a7(khri brgyad): brjod pa med pa de la sems can mtha' yas pa ci zhig yod/ kau shi ka gal te de bzhin gshegs pa dgra bcom pa yang dag par rdzogs pa'i sangs rgyas bskal pa gang gA'i klung gi bye ma snyed du bzhugs te/ sems can sems can zhes gsung du brjod na/ kau shi ka 'di ji snyam du
270b1(khri brgyad): sems/ de la sems can 'ga' yang skyes pa'am/ 'gags pa yod snyama'am/ lha'i dbang pos smras pa/ btsun pa rab 'byor de ni med do/ /de ci'i phyir zhe na/ sems can gzod ma nas rnam par dag pa'i phyir ro/ /rab 'byor gyis smras pa/ kau shi ka rnam grangs des
270b2(khri brgyad): na/ sems can mtha' yas pa'i phyir shes rab kyi pha rol tu phyin pa mtha' yas par rig par bya'o/ /shes rab kyi pha rol tu phyin pa khri brgyad stong pa las/ mtha' yas pa'i le'u zhes bya ste nyi shu bzhi pa'o// //de nas dbang po dang bcas pa'i lha rnams dang /
270b3(khri brgyad): tshangs pa dang bcas pa rnams dang / skye dgu'i bdag po dang bcas pa rnams dang / skyes pa dang / bud med rnams dang / drang srong gi tshogs rnams kyis 'di lta ste/ de bzhin gshegs pa'i mthu dang / de bzhin gshegs pa'i byin gyi rlabs kyis/ gnas brtan rab 'byor
270b4(khri brgyad): gyis gang bshad pa dang / brjod pa dang / bstan pa dang / yang dag par rab tu bstan pa'i chos 'di ni a la la legs par bshad pa'o/ /a la la chos 'di ni legs par bshad pa'o/ /a la la chos kyi chos nyid 'di ni legs par bshad pa'o zhes ched du brjod pa lan gsum
270b5(khri brgyad): ched du brjod de/ bcom ldan 'das byang chub sems dpa' sems dpa' chen po gang dag shes rab kyi pha rol tu phyin pa 'di dang mi 'bral ba de dag ni bdag cag gis de bzhin gshegs pa nyid du gzung bar bgyi'o/ /gzugs sam/ tshor ba'am/ 'du shes sam/ 'du byed rnams
270b6(khri brgyad): sam/ rnam par shes pa'am/ rnam pa thams cad mkhyen pa nyid kyi bar du chos gang yang dmigs su ma mchis kyang / theg pa gsum po nyan thos kyi theg pa dang / rang sangs rgyas kyi theg pa dang / theg pa chen po dag rnam par dgod pa yang mdzad do zhes kyang gsol to/ /de nas bcom
270b7(khri brgyad): ldan 'das kyis lha'i bu de dag la bka' stsal pa/ lha'i bu dag de de bzhin te/ de de bzhin no/ /ji skad smras pa de bzhin te/ gzugs sam/ tshor ba'am/ 'du shes sam/ 'du byed rnams sam/ rnam par shes pa'am/ rnam pa thams cad mkhyen pa nyid kyi bar du chos
271a1(khri brgyad): gang yang dmigs su med kyang theg pa gsum po nyan thos kyi theg pa dang / rang sangs rgyas kyi theg pa dang / theg pa chen po dag rnam par dgod pa yang mdzad do/ /lha'i bu dag byang chub sems dpa' sems dpa' chen po gang dag mi dmigs pa'i tshul gyis
271a2(khri brgyad): shes rab kyi pha rol tu phyin pa 'di dang mi 'bral bar de dag kyang de bzhin gshegs pa nyid du gzung bar bya ba yin no/ /de ci'i phyir zhe na/ 'di ltar shes rab kyi pha rol tu phyin pa 'di las theg pa gsum po nyan thos kyi theg pa dang / rang sangs rgyas kyi theg pa dang / theg pa chen po
271a3(khri brgyad): dag rgya cher bstan cing / sbyin pa'i pha rol tu phyin pa las gud na yang de bzhin gshegs pa dmigs su med la/ tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang /
271a4(khri brgyad): shes rab kyi pha rol tu phyin pa las gud na yang de bzhin gshegs pa dmigs su med/ nang stong pa nyid dang / dngos po med pa'i ngo bo nyid stong pa nyid kyi bar las gud na yang de bzhin gshegs pa dmigs su med/ dran pa nye bar gzhag pa rnams las gud na yang de bzhin
271a5(khri brgyad): gshegs pa dmigs su med/ yang dag par spong ba rnams dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams las gud na yang de bzhin gshegs pa dmigs su med/ stobs bcu dang / mi 'jigs pa
271a6(khri brgyad): rnams dang / so so yang dag par rig pa rnams dang / sangs rgyas kyi chos ma 'dres pa rnams las gud na yang de bzhin gshegs pa dmigs su med/ rnam pa thams cad mkhyen pa nyid kyi bar las gud na yang de bzhin gshegs pa dmigs su med la/ lha'i bu dag
271a7(khri brgyad): byang chub sems dpa' sems dpa' chen po rnams kyang sbyin pa'i pha rol tu phyin pa la sogs pa chos de dag la slob cing / rnam pa thams cad mkhyen pa nyid kyi bar dag la yang slob par byed pa'i phyir te/ lha'i bu dag de lta bas na byang chub sems dpa' sems dpa' chen
271b1(khri brgyad): po gang dag shes rab kyi pha rol tu phyin pa 'di dang mi 'bral bar spyod pa de dag ni de bzhin gshegs pa nyid du brjod par bya ba yin no/ /lha'i bu dag gang gi tshe nga de bzhin gshegs pa dgra bcom pa yang dag par rdzogs pa'i sangs rgyas mar me mdzad kyi thad na rgyal po'i pho brang 'khor pad
271b2(khri brgyad): ma can zhes bya ba'i tshong dus kyi dbus na 'dug cing mi dmigs pa'i tshul gyis/ sbyin pa'i pha rol tu phyin pa dang bral bar ma gyur/ tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin
271b3(khri brgyad): pa dang / shes rab kyi pha rol tu phyin pa dang bral bar ma gyur/ nang stong pa nyid dang bral bar ma gyur/ dngos po med pa'i ngo bo nyid stong pa nyid kyi bar dang bral bar ma gyur/ dran pa nye bar gzhag pa rnams dang bral bar ma gyur/ yang dag par spong ba dang / rdzu 'phrul gyi rkang pa
271b4(khri brgyad): dang / dbang po dang / stobs dang / byang chub kyi yan lag dang / lam rnams dang bral bar ma gyur/ bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi dang / ting nge 'dzin thams cad dang / gzungs kyi sgo thams cad dang /
271b5(khri brgyad): de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad dang / byams pa chen po dang / snying rje chen po dang / sangs rgyas kyi chos dpag tu med pa gzhan dag dang yang
271b6(khri brgyad): bral bar ma gyur pa de'i tshe/ lha'i bu dag de bzhin gshegs pa dgra bcom pa yang dag par rdzogs pa'i sangs rgyas mar me mdzad des nga la bram ze'i khye'u khyod ma 'ongs pa'i dus kyi bskal pa grangs med pa 'das pa'i 'og tu bskal pa bzang po la 'jig rten gyi khams 'di
271b7(khri brgyad): nyid du/ de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya ba/ rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med pa/ lha dang mi rnams kyi ston
272a1(khri brgyad): pa/ sangs rgyas bcom ldan 'das su 'gyur ro zhes nga bla na med pa yang dag par rdzogs pa'i byang chub tu lung bstan to/ /de nas bcom ldan 'das la lha'i bu de dag gis 'di skad ces gsol to/ /bcom ldan 'das ci tsam du shes rab kyi pha rol tu phyin
272a2(khri brgyad): pa 'di ni gzugs yongs su mi 'dzin/ mi 'dor ba'i tshul dang / tshor ba dang / 'du shes dang / 'du byed rnams dang / rnam par shes pa yongs su mi 'dzin/ mi 'dor ba'i tshul dang / de bzhin du rnam pa thams cad mkhyen pa nyid kyi bar du yongs su mi 'dzin/
272a3(khri brgyad): mi 'dor ba'i tshul gyis/ byang chub sems dpa' sems dpa' chen po rnams kyi rnam pa thams cad mkhyen pa nyid 'thun par yongs su 'dzin pa ni ngo mtshar lags so/ /de nas bcom ldan 'das kyis 'khor bzhi po dge slong dang / dge slong ma dang / dge bsnyen dang /
272a4(khri brgyad): dge bsnyen ma rnams dang / byang chub sems dpa' sems dpa' chen po rnams dang / rgyal po chen po bzhi dang / rgyal chen bzhi'i ris kyi lha'i bu rnams dang / 'og min gyi bar gyi lha'i bu rnams 'dus te/ 'dug par thugs su chud nas de dag thams cad dpang
272a5(khri brgyad): por bzhag ste/ lha'i dbang po brgya byin la 'di skad ces bka' stsal to/ /kau shi ka byang chub sems dpa' sems dpa' chen po'am/ dge slong ngam/ dge slong ma'am/ dge bsnyen nam/ dge bsnyen ma'am/ rigs kyi bu'am/ rigs kyi bu mo'am/ lha'i
272a6(khri brgyad): bu'am/ lha'i bu mo gang la la dag shes rab kyi pha rol tu phyin pa 'di 'dzin pa dang / 'chang ba dang / klog pa dang / kun chub par byed pa dang / sgom pa dang / gzhan dag la yang yang dag par rab tu ston pa dang / tshul bzhin du yid la byed cing / rnam pa thams cad
272a7(khri brgyad): mkhyen pa nyid kyi sems dang bral bar mi 'gyur ba de dag la ni bdud dam/ bdud kyi ris kyi lha rnams kyis glags rnyed par mi 'gyur ro/ /de ci'i phyir zhe na/ 'di ltar rigs kyi bu dang rigs kyi bu mo de dag gis gzugs stong pa nyid du legs par gnas su byas par 'gyur zhing /
272b1(khri brgyad): tshor ba dang / 'du shes dang / 'du byed rnams dang / rnam par shes pa stong pa nyid du legs par gnas su byas par 'gyur ba'i phyir ro/ /de ci'i phyir zhe na/ 'di ltar stong pa nyid la stong pa nyid kyis glags mi rnyed cing / mtshan ma med pa la yang mtshan ma med pas glags mi
272b2(khri brgyad): rnyed la/ smon pa med pa la yang smon pa med pas glags mi rnyed pa'i phyir ro/ /de bzhin du rigs kyi bu dang / rigs kyi bu mo de dag gis rnam pa thams cad mkhyen pa nyid kyi bar du stong pa nyid du legs par gnas su byas par 'gyur ba'i phyir ro/ /de ci'i phyir zhe na/ 'di ltar stong pa
272b3(khri brgyad): nyid la stong pa nyid kyis glags mi rnyed cing / mtshan ma med pa la yang mtshan ma med pas glags mi rnyed la/ smon pa med pa la yang smon pa med pas glags mi rnyed pa'i phyir ro/ /de ci'i phyir zhe na/ 'di ltar gang gis glags rnyed par 'gyur ba dang / gang du glags rnyed par 'gyur
272b4(khri brgyad): ba dang / gang la glags rnyed par 'gyur ba de dag ngo bo nyid med pa'i phyir ro/ /kau shi ka rigs kyi bu'am rigs kyi bu mo de dag la mi dang / mi ma yin pa rnams kyis kyang glags rnyed par mi 'gyur ro/ /de ci'i phyir zhe na/ 'di ltar rigs kyi bu dang / rigs kyi bu mo de dag gis sems
272b5(khri brgyad): can thams cad la byams pa dang / snying rje dang / dga' ba dang / btang snyoms shin tu bsgoms shing / de yang mi dmigs pa'i tshul gyis bsgoms pa'i phyir ro/ /kau shi ka rigs kyi bu 'am/ rigs kyi bu mo de dag ni/ gshis ngan du 'chi bar mi 'gyur ro/ /de ci'i phyir zhe na/
272b6(khri brgyad): 'di ltar rigs kyi bu'am/ rigs kyi bu mo de dag gis sbyin pa'i pha rol tu phyin pa la spyod pas sems can thams cad la yang dag par yongs su spyad pa dag gis bsnyen bkur byas pa'i phyir ro/ /kau shi ka stong gsum gyi stong chen po'i 'jig rten gyi khams su gtogs pa'i rgyal chen
272b7(khri brgyad): bzhi'i ris kyi lha'i bu rnams dang / sum cu rtsa gsum pa'i ris kyi lha rnams dang / 'thab bral rnams dang / dga' ldan rnams dang / 'phrul dga' rnams dang / gzhan 'phrul dbang byed rnams dang / tshangs ris rnams dang / 'od gsal rnams dang / dge
273a1(khri brgyad): rgyas rnams dang / 'bras bu che ba'i lha'i bu gang dag gis bla na med pa yang dag par rdzogs pa'i byang chub tu sems bskyed pa rnams dang / lha'i bu gang dag gis shes rab kyi pha rol tu phyin pa 'di ma thos pa dang / ma bzung ba dang / ma bcangs pa dang / kun
273a2(khri brgyad): chub par ma byas pa dang / tshul bzhin du yid la ma byas pa'i lha'i bu de dag gis kyang rnam pa thams cad mkhyen pa nyid kyi sems dang ma bral bas shes rab kyi pha rol tu phyin pa 'di mnyan par bya/ gzung bar bya/ bcang bar bya/ bklag par bya/ kun chub par bya/ tshul
273a3(khri brgyad): bzhin du yid la bya'o/ /kau shi ka gzhan yang rigs kyi bu'am/ rigs kyi bu mo gang dag shes rab kyi pha rol tu phyin pa 'di 'dzin pa dang / 'chang ba dang / klog pa dang / kun chub par byed pa dang / tshul bzhin du yid la byed cing / rnam pa thams cad mkhyen pa nyid kyi sems
273a4(khri brgyad): dang 'bral bar mi 'gyur na/ kau shi ka rigs kyi bu dang / rigs kyi bu mo de dag ni khyim stong pa na 'dug kyang rung / bla gab med pa na 'dug kyang rung / lam gol ba na 'dug kyang rung ste/ 'jigs pa'am/ bag tsha bar 'gyur ba med do/ /de ci'i phyir zhe na/ kau shi ka
273a5(khri brgyad): 'di ltar rigs kyi bu dang / rigs kyi bu mo dag gis mi dmigs pa'i tshul gyis nang stong pa nyid shin tu bsgoms shing mi dmigs pa'i tshul gyis phyi stong pa nyid kyang shin tu bsgoms la/ mi dmigs pa'i tshul gyis dngos po med pa'i ngo bo nyid stong pa nyid kyi bar dag kyang shin tu
273a6(khri brgyad): bsgoms pa'i phyir ro/ /de nas bcom ldan 'das la stong gsum gyi stong chen po'i 'jig rten gyi khams na/ rgyal chen bzhi'i ris kyi lha'i bu dang / sum cu rtsa gsum pa dang / 'thab bral dang / dga' ldan dang / 'phrul dga' dang / gzhan 'phrul dbang byed
273a7(khri brgyad): dang / gnas gtsang ma'i ris kyi bar gyi lha'i bu ji snyed 'khod pa de dag gis 'di skad ces gsol to/ /bcom ldan 'das bdag cag gis kyang rigs kyi bu dang rigs kyi bu mo gang dag shes rab kyi pha rol tu phyin pa zab mo 'di nyid la mos pa dang / 'dzin pa dang / 'chang
273b1(khri brgyad): ba dang / klog pa dang / kun chub par bgyid pa dang / tshul bzhin du yid la bgyid cing / rnam pa thams cad mkhyen pa nyid kyi sems dang 'bral bar mi 'gyur ba de dag rtag par rgyun mi 'chad par bsrung ba dang / bskyab pa dang / sba bar bgyi'o/ /de ci'i slad du
273b2(khri brgyad): zhe na/ bcom ldan 'das 'di ltar byang chub sems dpa' sems dpa' chen po la brten nas sems can dmyal ba rnams rgyun chad par 'gyur/ dud 'gro'i skye gnas rnams dang / gshin rje'i 'jig rten rnams dang / lha dbul po rnams dang / mi dbul po rnams
273b3(khri brgyad): dang / yams kyi bro nad rnams dang / bro nad 'go ba rnams dang / gnod pa dang / 'tshe ba thams cad rgyun chad par 'gyur/ byang chub sems dpa' sems dpa' chen po la brten nas dge ba bcu'i las kyi lam rnams kyang 'jig rten du 'byung ba dang / bsam gtan bzhi
273b4(khri brgyad): dang / tshad med pa bzhi dang / gzugs med pa'i snyoms par 'jug pa bzhi dang / sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa
273b5(khri brgyad): dang / shes rab kyi pha rol tu phyin pa dang / nang stong pa nyid dang / dngos po med pa'i ngo bo nyid stong pa nyid kyi bar dag kyang 'jig rten du 'byung ba dang / byang chub sems dpa' la brten nas dran pa nye bar gzhag pa bzhi dang / yang dag par spong ba bzhi dang / rdzu 'phrul
273b6(khri brgyad): gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs
273b7(khri brgyad): rgyas kyi chos ma 'dres pa brgyad dang / rnam pa thams cad mkhyen pa nyid kyi bar dag kyang 'jig rten du 'byung bar 'gyur ba'i slad du'o/ /bcom ldan 'das gzhan yang byang chub sems dpa' sems dpa' chen po la brten nas/ rgyal rigs shing sA la chen po lta bu
274a1(khri brgyad): rnams 'jig rten na mchis lags so/ /bram ze'i rigs shing sA la chen po lta bu rnams 'jig rten na mchis lags so/ /khyim bdag gi rigs shing sA la chen po lta bu rnams 'jig rten na mchis lags so/ /'khor los sgyur ba'i rgyal rigs dag
274a2(khri brgyad): 'jig rten na mchis lags so/ /rgyal chen bzhi'i ris kyi lha'i bu rnams 'jig rten na mchis lags so/ /'og min gyi ris kyi bar gyi lha'i bu dag 'jig rten na mchis lags so/ /bcom ldan 'das gzhan yang byang chub sems dpa' sems dpa' chen po la brten nas rgyun du
274a3(khri brgyad): zhugs pa'i 'bras bu 'jig rten na mchis lags so/ /rgyun du zhugs pa 'jig rten na mchis lags so/ /lan cig phyir 'ong ba'i 'bras bu dang / lan cig phyir 'ong ba dang / phyir mi 'ong ba'i 'bras bu dang / phyir mi 'ong ba dang / dgra bcom pa nyid dang / dgra bcom pa 'jig
274a4(khri brgyad): rten na mchis lags so/ /rang byang chub dang rang sangs rgyas 'jig rten na mchis lags so/ /byang chub sems dpa' sems dpa' chen po la brten nas sems can yongs su smin par bgyi ba 'jig rten na mchis lags so/ /sangs rgyas kyi zhing yongs su dag pa 'jig rten na
274a5(khri brgyad): mchis lags so/ /de bzhin gshegs pa dgra bcom pa yang dag par rdzogs pa'i sangs rgyas 'jig rten na bzhugs lags so/ /chos kyi 'khor lo bskor ba 'jig rten na mchis lags so/ /sangs rgyas dkon mchog 'jig rten na bzhugs lags so/ /chos dkon
274a6(khri brgyad): mchog 'jig rten na mchis lags so/ /dge 'dun dkon mchog 'jig rten na mchis lags so/ /bcom ldan 'das rnam grangs des na byang chub sems dpa' sems dpa' chen po ni lha dang mi dang / lha ma yin du bcas pa'i 'jig rten gyis bsrung ba dang / bskyab pa dang / sba
274a7(khri brgyad): bar bgyi ba lags so/ /de skad ces gsol pa dang / bcom ldan 'das kyis lha'i dbang po brgya byin la 'di skad ces bka' stsal to/ /kau shi ka de de bzhin no/ /de de bzhin te/ byang chub sems dpa' sems dpa' chen po la brten nas sems can dmyal ba dang / dud 'gro'i
274b1(khri brgyad): skye gnas dang / gshin rje'i 'jig rten rgyun chad par 'gyur ro/ /de bzhin du sangs rgyas dkon mchog dang / chos dkon mchog dang / dge 'dun dkon mchog gi bar du 'jig rten na yod pa yin no/ /kau shi ka de lta bas na/ lha dang / mi dang / lha ma yin du bcas pa'i
274b2(khri brgyad): 'jig rten gyis byang chub sems dpa' sems dpa' chen po la rgyun mi 'chad par bkur stir bya/ bla mar bya/ rjed par bya/ mchod par bya zhing / bsrung ba dang / bskyab pa dang / sba bar bya'o/ /kau shi ka gang dag byang chub sems dpa' sems dpa' chen po la bsti stang du bya ba
274b3(khri brgyad): dang / bla mar bya ba dang / rjed par bya ba dang / mchod par bya bar sems pa de dag ni nga la bsti stang du bya ba dang / bla mar bya ba dang / rjed par bya ba dang / mchod par bya bar sems pa yin te/ kau shi ka de lta bas na/ lha dang / mi dang / lha ma yin du bcas pa'i 'jig
274b4(khri brgyad): rten gyis byang chub sems dpa' sems dpa' chen po la rtag tu rgyun mi 'chad par bsti stang du bya/ bla mar bya/ rjed par bya/ mchod par bya zhing / bsrung ba dang / bskyab pa dang / sba bar bya'o/ /kau shi ka stong gsum gyi stong chen po'i 'jig rten gyi khams 'di nyan thos dang /
274b5(khri brgyad): rang sangs rgyas sha stag gis/ 'di lta ste dper na/ bu ram shing gi tshal lam/ 'dam bu'i tshal lam/ 'od ma'i tshal lam/ mda' rgyu'i tshal lam/ 'bras kyi zhing ngam/ til gyi zhing ltar yongs su gang bar gyur nas de dag la rigs kyi bu'am/ rigs kyi bu mo la la
274b6(khri brgyad): zhig gis ji srid 'tsho'i bar du yo byad thams cad kyis bsti stang du byas/ bla mar byas/ rjed par byas/ mchod par byas pa bas gang gis byang chub sems dpa' sems dpa' chen po sems dang po bskyed pa/ pha rol tu phyin pa drug dang ma bral ba gcig cig la bsti
274b7(khri brgyad): stang du byas/ bla mar byas/ rjed par byas/ mchod par byas na/ de nyid snga ma bas ches bsod nams mang du skyed do/ /de ci'i phyir zhe na/ kau shi ka 'di ltar nyan thos dang / rang sangs rgyas rnams la brten nas byang chub sems dpa' sems dpa' chen po rnams
275a1(khri brgyad): dang / de bzhin gshegs pa dgra bcom pa yang dag par rdzogs pa'i sangs rgyas rnams 'jig rten na yod pa ma yin gyi/ byang chub sems dpa' sems dpa' chen po la brten nas/ nyan thos dang / rang sangs rgyas rnams dang / de bzhin gshegs pa dgra
275a2(khri brgyad): bcom pa yang dag par rdzogs pa'i sangs rgyas rnams 'jig rten na yod pa yin pa'i phyir ro/ /kau shi ka de lta bas na/ lha dang / mi dang / lha ma yin du bcas pa'i 'jig rten gyis byang chub sems dpa' sems dpa' chen po la rtag tu rgyun mi 'chad par bsti stang du bya/ bla mar bya/
275a3(khri brgyad): rjed par bya/ mchod par bya zhing / bsrung ba dang / bskyab pa dang / sba bar bya'o/ /shes rab kyi pha rol tu phyin pa khri brgyad stong pa las/ brgya byin gyi le'u gnyis pa ste/ nyi shu rtsa lnga pa// //shes rab kyi pha rol tu phyin pa khri brgyad stong pa/ bam po nyi shu
275a4(khri brgyad): rtsa gcig pa/ de nas bcom ldan 'das la/ lha'i dbang po brgya byin gyis 'di skad ces gsol to/ /bcom ldan 'das ci tsam du byang chub sems dpa' sems dpa' chen po de dag gis shes rab kyi pha rol tu phyin pa 'di bzung ngam/ bcangs sam/ klags sam/ kun chub par
275a5(khri brgyad): bgyis sam/ tshul bzhin du yid la bgyis na/ tshe 'di la yon tan 'di dag yongs su 'dzin par 'gyur te/ sems can rnams yongs su smin par bgyid pa dang / sangs rgyas kyi zhing yongs su dag par bgyid pa dang / sangs rgyas bcom ldan 'das rnams la bsnyen bkur
275a6(khri brgyad): bgyi ba'i slad du sangs rgyas kyi zhing nas sangs rgyas kyi zhing du mchi ba dang / dge ba'i rtsa ba gang dag gis sangs rgyas bcom ldan 'das de dag la bsti stang du bgyi ba dang / bla mar bgyi ba dang / rjed par bgyi ba dang / mchod par bgyid par 'tshal na yang / dge ba'i rtsa ba de dag
275a7(khri brgyad): gis de bzhin du 'grub par 'gyur ba dang / sangs rgyas bcom ldan 'das de dag gi spyan sngar mchis shing chos nyan par bgyid pa dang / de dag gi chos de yang bla na med pa yang dag par rdzogs pa'i byang chub mngon par rdzogs par sangs rgyas kyi bar du nam yang bskyud par mi 'gyur
275b1(khri brgyad): ba dang / rigs phun sum tshogs pa yongs su 'dzin pa dang / ming phun sum tshogs pa dang / tshe rabs phun sum tshogs pa dang / 'khor phun sum tshogs pa dang / mtshan phun sum tshogs pa dang / 'od phun sum tshogs pa dang / mig phun sum tshogs pa dang / dbyangs
275b2(khri brgyad): phun sum tshogs pa dang / ting nge 'dzin phun sum tshogs pa dang / gzungs phun sum tshogs pa yongs su 'dzin pa dang / thabs la mkhas pas bdag nyid sangs rgyas kyi skur mngon par sprul nas gang du sangs rgyas bcom ldan 'das rnams mi 'byung ba'i 'jig rten gyi khams nas
275b3(khri brgyad): 'jig rten gyi khams su mchi zhing der mchis nas kyang / sbyin pa'i pha rol tu phyin pa'i bsngags pa rjod par bgyid/ tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang /
275b4(khri brgyad): shes rab kyi pha rol tu phyin pa'i bsngags pa rjod par bgyid/ nang stong pa nyid kyi bsngags pa rjod par bgyid/ dngos po med pa'i ngo bo nyid stong pa nyid kyi bar gyi bsngags pa rjod par bgyid/ bsam gtan rnams kyi bsngags pa rjod par bgyid/ tshad med pa rnams dang / gzugs
275b5(khri brgyad): med pa'i snyoms par 'jug pa rnams kyi bsngags pa rjod par bgyid/ dran pa nye bar gzhag pa rnams kyi bsngags pa rjod par bgyid/ yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan
275b6(khri brgyad): lag rnams dang / 'phags pa'i lam yan lag brgyad pa'i bsngags pa rjod par bgyid/ stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa brgyad kyi bar gyi bsngags pa rjod par bgyid cing /
275b7(khri brgyad): thabs la mkhas pas sems can rnams theg pa gsum po nyan thos kyi theg pa dang / rang sangs rgyas kyi theg pa dang / theg pa chen pos 'dul la/ chos ston par bgyid pa ni ngo mtshar lags so/ /de nas yang bcom ldan 'das la/ lha'i dbang po brgya byin gyis 'di
276a1(khri brgyad): skad ces gsol to/ /bcom ldan 'das ji tsam du shes rab kyi pha rol tu phyin pa 'di yongs su bzung bas/ pha rol tu phyin pa lnga po thams cad kyang yongs su bzung bar 'gyur zhing / de bzhin du byang chub kyi phyogs kyi chos thams cad dang / ting nge 'dzin
276a2(khri brgyad): thams cad dang / gzungs kyi sgo thams cad dang / stong pa nyid thams cad dang / stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa brgyad kyi bar dag yongs su bzung bar 'gyur ba dang / rgyun du
276a3(khri brgyad): zhugs pa'i 'bras bu yongs su bzung bar 'gyur ba dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dang / rnam pa thams cad mkhyen pa nyid kyi bar dag yongs su bzung bar 'gyur ba dang / bcom
276a4(khri brgyad): ldan 'das shes rab kyi pha rol tu phyin pa yongs su bzung bas/ sangs rgyas kyi chos thams cad yongs su bzung bar 'gyur ba ni ngo mtshar lags so/ /de skad ces gsol pa dang / bcom ldan 'das kyis lha'i dbang po brgya byin la 'di skad ces bka' stsal to/ /
276a5(khri brgyad): kau shi ka de de bzhin no/ /de de bzhin te/ kau shi ka shes rab kyi pha rol tu phyin pa yongs su bzung bas/ pha rol tu phyin pa lnga po thams cad kyang yongs su bzung bar 'gyur la/ de bzhin du rnam pa thams cad mkhyen pa nyid kyi bar dag kyang yongs su bzung bar 'gyur
276a6(khri brgyad): ba yin no/ /kau shi ka gzhan yang shes rab kyi pha rol tu phyin pa 'di yongs su bzung ngam/ bcangs sam/ blags sam/ kun chub par byas sam/ tshul bzhin du yid la byas na/ rigs kyi bu'am rigs kyi bu mo de dag gis tshe 'di nyid la yon tan gang dag thob
276a7(khri brgyad): par 'gyur ba de dag legs par rab tu nyon la yid la zung shig dang / ngas khyod la bshad par bya'o/ /lha'i dbang po brgya byin gyis/ bcom ldan 'das de bzhin no zhes gsol te/ bcom ldan 'das kyis ltar nyan pa dang / bcom ldan 'das kyis 'di skad ces bka'
276b1(khri brgyad): stsal to/ /kau shi ka gzhan mu stegs can kun tu rgyu'am/ bdud dam/ bdud kyi ris kyi lha'am/ gang zag lhag pa'i nga rgyal can gang la la dag /byang chub sems dpa' sems dpa' chen po'am/ rigs kyi bu'am/ rigs kyi bu mo dag la 'thab par 'dod/ rtsod par
276b2(khri brgyad): 'dod/ dbral bar 'dod/ 'gal bar bya bar 'dod kyang de dag gi 'thab par 'dod pa dang / rtsod par 'dod pa dang / dbral bar 'dod pa dang / 'gal bar bya bar 'dod pa de dag myur ba nyid du med par 'gyur zhing / 'thab par 'dod pa dang / rtsod par 'dod pa dang / dbral
276b3(khri brgyad): bar 'dod pa dang / 'gal bar bya bar 'dod pa de dag gi bsam pa de dag yongs su rdzogs par mi 'gyur ro/ /de ci'i phyir zhe na/ kau shi ka 'di ltar byang chub sems dpa' sems dpa' chen pos yun ring por sbyin pa'i pha rol tu phyin pa la spyad cing / tshul khrims kyi pha rol tu phyin
276b4(khri brgyad): pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la spyad pas gang dag gi ched du sems can rnams yun ring po nas 'thab pa dang / rtsod pa dang / 'bral ba dang / 'gal
276b5(khri brgyad): bar byed par gyur pa'i phyi dang nang gi chos de dag thams cad byang chub sems dpa' sems dpa' chen pos rtag par yongs su btang ste/ sems can rnams sbyin pa'i pha rol tu phyin pa la bkod pa dang / gang dag gi ched du sems can rnams yun ring po nas 'chal pa'i tshul khrims can
276b6(khri brgyad): du gyur pa'i phyi dang / nang gi chos de dag thams cad byang chub sems dpa' sems dpa' chen pos rtag par yongs su btang ste/ sems can rnams tshul khrims kyi pha rol tu phyin pa la bkod pa dang / gang dag gi ched du sems can rnams yun ring po nas 'thab mo dang / 'thab pa
276b7(khri brgyad): dang / rtsod par gyur pa'i phyi dang nang gi chos de dag thams cad byang chub sems dpa' sems dpa' chen pos rtag par yongs su btang ste/ sems can rnams bzod pa'i pha rol tu phyin pa la bkod pa dang / gang dag gi ched du sems can rnams yun ring po nas le lo can du gyur pa'i phyi
277a1(khri brgyad): dang nang gi chos de dag thams cad byang chub sems dpa' sems dpa' chen pos rtag par yongs su btang ste/ sems can rnams brtson 'grus kyi pha rol tu phyin pa la bkod pa dang / gang dag gi ched du sems can rnams yun ring po nas rgyun du sems rnam par g.yengs
277a2(khri brgyad): par gyur pa'i phyi dang nang gi chos de dag thams cad byang chub sems dpa' sems dpa' chen pos rtag par yongs su btang ste/ sems can rnams bsam gtan gyi pha rol tu phyin pa la bkod pa dang / gang dag gi ched du sems can rnams yun ring po nas 'chal ba'i shes rab can du gyur
277a3(khri brgyad): pa'i phyi dang nang gi chos de dag thams cad byang chub sems dpa' sems dpa' chen pos rtag par yongs su btang ste/ sems can rnams shes rab kyi pha rol tu phyin pa la bkod cing / yang dag par 'dzin du bcug pa dang / kau shi ka gang dag gi ched du sems can rnams 'di lta ste/
277a4(khri brgyad): rjes su chags pa dang / khong khro ba dang / kun nas dkris pas yun ring por 'khor ba na 'khor bar gyur pa'i sems can de dag gi rjes su chags pa dang / khong khro ba dang kun nas dkris pa de dag byang chub sems dpa' sems dpa' chen pos thabs la mkhas pas rnam par bsal
277a5(khri brgyad): nas bsam gtan bzhi yang dag par 'dzin du bcug / tshad med pa bzhi dang / gzugs med pa'i snyoms par 'jug pa bzhi yang dag par 'dzin du bcug /dran pa nye bar gzhag pa bzhi dang / yang dag pa'i spong ba rnams dang / rdzu 'phrul gyi rkang pa rnams dang / dbang po rnams
277a6(khri brgyad): dang / stobs rnams dang / byang chub kyi yan lag rnams dang / 'phags pa'i lam yan lag brgyad pa dang / rnam par thar pa'i sgo stong pa nyid dang / mtshan ma med pa dang / smon pa med pa dang / ting nge 'dzin rnams dang / gzungs kyi sgo rnams la bkod cing yang dag
277a7(khri brgyad): par 'dzin du bcug / de bzhin gshegs pa'i stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa brgyad la bkod cing yang dag par 'dzin du bcug /rgyun du zhugs pa'i 'bras bu dang / lan cig
277b1(khri brgyad): phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub la bkod cing yang dag par 'dzin du bcug pa'i phyir te/ kau shi ka byang chub sems dpa' sems dpa' chen po byang chub sems dpa'i spyad pa spyod pa na/ tshe 'di'i yon tan de
277b2(khri brgyad): lta bu dag kyang 'byung bar 'gyur la/ tshe phyi ma la yang bla na med pa yang dag par rdzogs pa'i byang chub mngon par rdzogs par 'tshang rgya zhing / chos kyi 'khor lo bskor te/ sems can rnams smon lam ji lta ba bzhin du bkod cing / phung po lhag ma med pa'i mya ngan las 'das pa'i
277b3(khri brgyad): dbyings su yongs su mya ngan las 'da' bar byed par 'gyur te/ kau shi ka de dag ni byang chub sems dpa' sems dpa' chen po'i tshe phyi ma la 'byung bar 'gyur ba'i yon tan dang / phan yon yin no/ /kau shi ka gzhan yang sa phyogs gang du rigs kyi bu 'am/ rigs kyi bu mo
277b4(khri brgyad): gang dag shes rab kyi pha rol tu phyin pa 'di 'dzin tam/ 'chang ngam/ klog gam/ kun chub par byed dam/ tshul bzhin du yid la byed pa'i sa phyogs der ni bdud dam/ bdud kyi ris kyi lha rnams sam/ gzhan mu stegs can kun tu rgyu rnams sam/ gang zag lhag pa'i nga
277b5(khri brgyad): rgyal can rnams kyis kyang shes rab kyi pha rol tu phyin pa 'di la brgal ba dang / brtsad pa dang / 'gal ba bya ba dang / gzhig par bya ba'i phyir sems rnam par dkrugs par mi nus la/ de'i steng du de dag la yon tan dang / phan yon 'di lta bu dag kyang 'byung bar 'gyur te/ gang
277b6(khri brgyad): dag gis shes rab kyi pha rol tu phyin pa 'di thos pa dag theg pa gsum po dag gis rim gyis nges par 'byung zhing sdug bsngal mthar byed par yang 'gyur ro/ /kau shi ka 'di lta ste dper na/ rtsi ma g+hi zhes bya ba dug thams cad rab tu zhi bar byed pa zhig yod de/ der srog chags skye ba po
277b7(khri brgyad): sbrul gdug pa bkres pas zin cing / kha zas tshol ba zhig gis srog chags kyi rigs 'ga' zhig mthong bar gyur nas/ des srog chags kyi rigs de bza' bar 'dod nas srog chags kyi rigs de'i phyi bzhin bsnyags pa dang / de nas srog chags kyi rigs de 'chi bas 'jigs
278a1(khri brgyad): shing skrag nas/ rtsi ma g+hi zhes bya ba ga la ba der bros pa dang / sbrul gdug pa des/ rtsi de'i dri tshor nas phyir ldog par byed do/ /de ci'i phyir zhe na/ 'di ltar rtsi de'i sman gyi yon tan gyis sbrul gdug pa de'i dug gang yin pa de zil gyis non pa'i phyir te/ kau shi ka rtsi ma g+hi zhes bya ba
278a2(khri brgyad): de ni de ltar mthu dang ldan pa yin no/ /kau shi ka de bzhin du rigs kyi bu'am rigs kyi bu mo gang la la dag shes rab kyi pha rol tu phyin pa 'di 'dzin tam/ 'chang ngam/ klog gam/ kun chub par byed dam/ tshul bzhin du yid la byed na/ kau shi ka der 'thab pa dang / rtsod pa dang / 'gal bar
278a3(khri brgyad): byed pa dag 'byung bar gyur kyang shes rab kyi pha rol tu phyin pa'i gzi brjid dang / shes rab kyi pha rol tu phyin pa'i mthus de dag myur du nye bar zhi bar 'gyur zhing med par 'gyur te/ gang dang gang nas byung ba de dang de nyid du med par 'gyur te/ rnam par 'phel bar mi 'gyur ro/ /de ci'i phyir zhe na/ kau shi
278a4(khri brgyad): ka 'di ltar shes rab kyi pha rol tu phyin pa ni/ sdig pa mi dge ba'i chos thams cad nye bar zhi bar byed cing / rnam par 'phel bar mi byed pa'i phyir ro/ /sdig pa mi dge ba'i chos gang dag nye bar zhi bar byed cing / rnam par 'phel bar mi byed ce na/ 'di lta ste/ 'dod chags dang / zhe sdang
278a5(khri brgyad): dang / gti mug dang / ma rig pa dang / 'du byed dang / rnam par shes pa dang / ming dang / gzugs dang / skye mched drug dang / reg pa dang / tshor ba dang / sred pa dang / len pa dang / srid pa dang / skye ba dang / rga shi dang / mya ngan dang / smre sngags 'don pa dang /
278a6(khri brgyad): sdug bsngal ba dang / yid mi bde ba dang / 'khrug pa dang / sdug bsngal gyi phung po chen po 'ba' zhig po 'di nye bar zhi bar byed cing rnam par 'phel bar mi byed pa yin no/ /sgrib pa dang / bar du gcod pa dang / rjes su chags pa dang / bag la nyal dang / kun nas dkris pa dang /
278a7(khri brgyad): bdag tu lta ba dang / sems can du lta ba dang / srog tu lta ba dang / gang zag tu lta ba dang / shes pa po dang / mthong ba po'i bar du lta ba dang / rtag par lta ba dang / chad par lta ba dang / yod par lta ba dang / med par lta ba dang / lta bar gyur pa thams cad kyi bar dag
278b1(khri brgyad): dang / ser sna dang / 'chal pa'i tshul khrims dang / gnod sems dang / le lo dang / rnam par g.yeng ba dang / 'chal pa'i shes rab dang / rtag par 'du shes pa dang / bde bar 'du shes pa dang / bdag tu 'du shes pa dang / sdug par 'du shes pa dang / sred
278b2(khri brgyad): pa la spyod pa rnams dang / gzugs su 'dzin pa dang / tshor ba dang / 'du shes dang / 'du byed rnams dang / rnam par shes par 'dzin pa dang / sbyin pa'i pha rol tu phyin par 'dzin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus
278b3(khri brgyad): kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin par 'dzin pa dang / nang stong pa nyid du 'dzin pa dang / dngos po med pa'i ngo bo nyid stong pa nyid kyi bar du 'dzin pa dang / dran pa nye bar gzhag par 'dzin pa dang / yang dag par spong ba dang / rdzu
278b4(khri brgyad): 'phrul gyi rkang pa dang / dbang po dang / stobs dang / byang chub kyi yan lag dang / 'phags pa'i lam yan lag brgyad pa dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres par 'dzin pa dang / thams cad
278b5(khri brgyad): shes pa nyid dang / lam gyi rnam pa shes pa nyid du 'dzin pa dang / rnam pa thams cad mkhyen pa nyid du 'dzin pa dang / mya ngan las 'das pa nyid du 'dzin pa dag nye bar zhi bar byed cing rnam par 'phel bar mi byed pa yin no/ /kau shi ka rigs kyi bu 'am rigs kyi bu mo gang dag shes
278b6(khri brgyad): rab kyi pha rol tu phyin pa 'di 'dzin tam/ 'chang ngam/ klog gam/ kun chub par byed dam/ tshul bzhin du yid la byed pa de dag la stong gsum gyi stong chen po'i 'jig rten gyi khams 'di na rgyal po chen po rnams dang / 'jig rten skyong ba rnams dang / lha rnams dang /
278b7(khri brgyad): lha'i dbang po brgya byin rnams dang / tshangs pa rnams dang / mi mjed kyi bdag po tshangs pa rnams dang / 'og min gyi bar gyi lha'i bu gang dag 'khod pa de dag kyang rtag tu rgyun mi 'chad par bsrung ba dang / bskyab pa dang / sba bar byed par 'gyur ro/ /rigs kyi bu'am rigs
279a1(khri brgyad): kyi bu mo gang dag shes rab kyi pha rol tu phyin pa 'di 'dzin tam/ 'chang ngam/ klog gam/ kun chub par byed dam/ tshul bzhin du yid la byed pa de dag la phyogs bcu'i 'jig rten gyi khams na sangs rgyas bcom ldan 'das gang dag bzhugs te/ 'tsho zhing
279a2(khri brgyad): gzhes pa de dag kyang rtag tu rgyun mi 'chad par bsrung ba dang / bskyab pa dang / sba bar mdzad par 'gyur ro/ /'di ltar de dag gi mi dge ba'i chos rnams ni yongs su 'bri bar 'gyur/ dge ba'i chos rnams ni rnam par 'phel bar 'gyur te/ 'di lta ste/ sbyin pa'i pha rol tu
279a3(khri brgyad): phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa mi dmigs pa'i tshul gyis rnam par 'phel bar 'gyur zhing / yongs su nyams
279a4(khri brgyad): par mi 'gyur ro/ /nang stong pa nyid mi dmigs pa'i tshul gyis rnam par 'phel bar 'gyur zhing / yongs su nyams par mi 'gyur ro/ /dngos po med pa'i ngo bo nyid stong pa nyid kyi bar dag mi dmigs pa'i tshul gyis rnam par 'phel bar 'gyur zhing / yongs su nyams par mi 'gyur ro/ /
279a5(khri brgyad): dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams mi dmigs pa'i tshul gyis rnam par 'phel bar 'gyur zhing / yongs su nyams par mi 'gyur ro/ /stobs bcu dang / mi
279a6(khri brgyad): 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa brgyad mi dmigs pa'i tshul gyis rnam par 'phel bar 'gyur zhing / yongs su nyams par mi 'gyur ro/ /ting nge 'dzin thams cad dang / gzungs kyi sgo thams cad mi dmigs
279a7(khri brgyad): pa'i tshul gyis rnam par 'phel bar 'gyur zhing / yongs su nyams par mi 'gyur ro/ /rnam pa thams cad mkhyen pa nyid kyi bar du mi dmigs pa'i tshul gyis rnam par 'phel bar 'gyur zhing / yongs su nyams par mi 'gyur ro/ /de'i tshig btsun par 'gyur/ tshig ran par 'gyur zhing /
279b1(khri brgyad): tshig 'chal par mi 'gyur ro/ /khro bas zil gyis non par mi 'gyur/ nga rgyal gyis zil gyis non par mi 'gyur/ ser snas zil gyis non par mi 'gyur zhing / phrag dog can du mi 'gyur ro/ /de bdag kyang srog gcod pa spong bar byed la/ gzhan dag kyang srog gcod pa spong ba yang dag
279b2(khri brgyad): par 'dzin du 'jug cing srog gcod pa spong ba'i bsngags pa yang rjod la/ gzhan gang dag srog gcod pa spong ba de dag gi bsngags pa yang rjod cing rjes su dga' bar 'gyur ro/ /bdag kyang ma byin par len pa spong bar byed la/ gzhan dag kyang ma byin par len pa spong ba yang dag par 'dzin du
279b3(khri brgyad): 'jug cing / ma byin par len pa spong ba'i bsngags pa yang rjod la/ gzhan gang dag ma byin par len pa spong ba de dag gi bsngags pa yang rjod cing rjes su dga' bar 'gyur ro/ /bdag kyang 'dod pa la log par g.yem pa spong bar byed la/ gzhan dag kyang 'dod pa la log par g.yem pa spong
279b4(khri brgyad): ba yang dag par 'dzin du 'jug cing / 'dod pa la log par g.yem pa spong ba'i bsngags pa yang rjod la/ gzhan gang dag 'dod pa la log par g.yem pa spong ba de dag gi bsngags pa yang rjod cing rjes su dga' bar 'gyur ro/ /bdag kyang du smra ba spong bar byed la/ gzhan dag
279b5(khri brgyad): kyang du smra ba spong ba yang dag par 'dzin du 'jug cing / du smra ba spong ba'i bsngags pa yang rjod la/ gzhan gang dag du smra ba spong ba de dag gi bsngags pa yang rjod cing rjes su dga' bar 'gyur ro/ /de bzhin du bdag kyang phra ma dang / tshig rtsub po dang / tshig kyal pa smra
279b6(khri brgyad): ba spong bar byed la/ gzhan dag kyang tshig kyal pa smra ba spong ba yang dag par 'dzin du 'jug cing / tshig kyal pa smra ba spong ba'i bsngags pa yang rjod la/ gzhan gang dag tshig kyal pa smra ba spong ba de dag gi bsngags pa yang rjod cing rjes su dga' bar 'gyur ro/ /bdag kyang brnab
279b7(khri brgyad): sems dang / gnod sems dang / log par lta ba spong bar byed la/ gzhan dag kyang log par lta ba spong ba yang dag par 'dzin du 'jug cing / log par lta ba spong ba'i bsngags pa yang rjod la/ gzhan gang dag log par lta ba spong bar byed pa de dag gi bsngags pa
280a1(khri brgyad): yang rjod cing rjes su dga' bar 'gyur ro/ /bdag kyang sbyin pa'i pha rol tu phyin pa la gnas par byed la/ gzhan dag kyang sbyin pa'i pha rol tu phyin pa yang dag par 'dzin du 'jug cing / sbyin pa'i pha rol tu phyin pa'i bsngags pa yang rjod la/ gzhan gang dag sbyin
280a2(khri brgyad): pa'i pha rol tu phyin pa la spyod pa de dag gi bsngags pa yang rjod cing rjes su dga' bar 'gyur ro/ /de bzhin du bdag kyang tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang /
280a3(khri brgyad): shes rab kyi pha rol tu phyin pa la gnas par byed la/ gzhan dag kyang shes rab kyi pha rol tu phyin pa yang dag par 'dzin du 'jug cing / shes rab kyi pha rol tu phyin pa'i bsngags pa yang rjod la/ gzhan gang dag shes rab kyi pha rol tu phyin pa la spyod pa de dag gi bsngags pa yang
280a4(khri brgyad): rjod cing rjes su dga' bar 'gyur ro/ /bdag kyang nang stong pa nyid sgom par byed la/ gzhan dag kyang nang stong pa nyid yang dag par 'dzin du 'jug cing / nang stong pa nyid kyi bsngags pa yang rjod la/ gzhan gang dag nang stong pa nyid sgom pa de dag gi bsngags pa yang rjod cing rjes su dga'
280a5(khri brgyad): bar 'gyur ro/ /de bzhin du bdag kyang dngos po med pa'i ngo bo nyid stong pa nyid kyi bar dag sgom par byed la/ gzhan dag kyang dngos po med pa'i ngo bo nyid stong pa nyid kyi bar dag yang dag par 'dzin du 'jug cing / dngos po med pa'i ngo bo nyid stong pa nyid kyi bar dag gi bsngags pa yang rjod la/
280a6(khri brgyad): gzhan gang dag dngos po med pa'i ngo bo nyid stong pa nyid kyi bar dag sgom pa de dag gi bsngags pa yang rjod cing rjes su dga' bar 'gyur ro/ /bdag kyang ting nge 'dzin thams cad la snyoms par 'jug par byed la/ gzhan dag kyang ting nge 'dzin thams cad la snyoms par 'jug pa yang dag par
280a7(khri brgyad): 'dzin du 'jug cing / ting nge 'dzin thams cad la snyoms par 'jug pa'i bsngags pa yang rjod la/ gzhan gang dag ting nge 'dzin thams cad la snyoms par 'jug pa de dag gi bsngags pa yang rjod cing rjes su dga' bar 'gyur ro/ /bdag kyang gzungs thob par byed la/ gzhan dag kyang
280b1(khri brgyad): gzungs thob pa yang dag par 'dzin du 'jug cing / gzungs thob pa'i bsngags pa yang rjod la/ gzhan gang dag gzungs thob pa de dag gi bsngags pa yang rjod cing rjes su dga' bar 'gyur ro/ /bdag kyang bsam gtan dang po la snyoms par 'jug la/ gzhan dag kyang bsam gtan
280b2(khri brgyad): dang po la snyoms par 'jug pa yang dag par 'dzin du 'jug cing / bsam gtan dang po la snyoms par 'jug pa la gnas pa'i bsngags pa yang rjod la/ gzhan gang dag bsam gtan dang po la snyoms par 'jug pa de dag gi bsngags pa yang rjod cing rjes su dga' bar 'gyur ro/ /bdag kyang
280b3(khri brgyad): bsam gtan gnyis pa dang / bsam gtan gsum pa dang / bsam gtan bzhi pa la snyoms par 'jug par byed la/ gzhan dag kyang bsam gtan bzhi pa la snyoms par 'jug pa yang dag par 'dzin du 'jug cing / bsam gtan bzhi pa'i bsngags pa yang rjod la/ gzhan gang
280b4(khri brgyad): dag bsam gtan bzhi pa la snyoms par 'jug pa de dag gi bsngags pa yang rjod cing rjes su dga' bar 'gyur ro/ /bdag kyang byams pa la snyoms par 'jug par byed la/ gzhan dag kyang byams pa la snyoms par 'jug pa yang dag par 'dzin du 'jug cing / byams pa'i ting nge
280b5(khri brgyad): 'dzin gyi bsngags pa yang rjod la/ gzhan gang dag byams pa la snyoms par 'jug pa de dag gi bsngags pa yang rjod cing rjes su dga' bar 'gyur ro/ /bdag kyang snying rje dang / dga' ba dang / btang snyoms la snyoms par 'jug par byed la/ gzhan dag kyang snying rje dang / dga'
280b6(khri brgyad): ba dang / btang snyoms la snyoms par 'jug pa yang dag par 'dzin du 'jug cing / btang snyoms kyi ting nge 'dzin gyi bsngags pa yang rjod la/ gzhan gang dag btang snyoms la snyoms par 'jug pa de dag gi bsngags pa yang rjod cing rjes su dga' bar 'gyur ro/ /bdag kyang nam mkha'
280b7(khri brgyad): mtha' yas skye mched la snyoms par 'jug par byed/ rnam shes mtha' yas skye mched dang / ci yang med pa'i skye mched dang / 'du shes med 'du shes med min skye mched kyi snyoms par 'jug pa yang dag par 'dzin du 'jug cing / 'du shes med 'du shes med min skye mched kyi snyoms
281a1(khri brgyad): par 'jug pa'i bsngags pa yang rjod la/ gzhan gang dag 'du shes med 'du shes med min skye mched kyi snyoms par 'jug pa la snyoms par 'jug pa de dag gi bsngags pa yang rjod cing rjes su dga' bar 'gyur ro/ /bdag kyang dran pa nye bar gzhag pa bzhi sgom par
281a2(khri brgyad): byed la/ gzhan dag kyang dran pa nye bar gzhag pa bzhi sgom pa yang dag par 'dzin du 'jug cing / dran pa nye bar gzhag pa rnams sgom pa'i bsngags pa yang rjod la/ gzhan gang dag dran pa nye bar gzhag pa rnams sgom pa de dag gi bsngags pa yang rjod cing rjes su dga' bar 'gyur
281a3(khri brgyad): ro/ /de bzhin du bdag kyang yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa sgom par byed la/ gzhan dag kyang 'phags pa'i lam yan lag brgyad
281a4(khri brgyad): pa sgom pa yang dag par 'dzin du 'jug cing / 'phags pa'i lam yan lag brgyad pa sgom pa'i bsngags pa yang rjod la/ gzhan gang dag 'phags pa'i lam yan lag brgyad pa sgom pa de dag gi bsngags pa yang rjod cing rjes su dga' bar 'gyur ro/ /bdag kyang stong pa nyid dang / mtshan
281a5(khri brgyad): ma med pa dang / smon pa med pa'i ting nge 'dzin sgom par byed la/ gzhan dag kyang stong pa nyid dang / mtshan ma med pa dang / smon pa med pa'i ting nge 'dzin sgom pa yang dag par 'dzin du 'jug cing / stong pa nyid dang / mtshan ma med pa dang / smon pa med pa'i ting nge 'dzin sgom pa'i bsngags pa
281a6(khri brgyad): yang rjod la/ gzhan gang dag stong pa nyid dang / mtshan ma med pa dang / smon pa med pa'i ting nge 'dzin sgom pa de dag gi bsngags pa yang rjod cing rjes su dga' bar 'gyur ro/ /bdag kyang rnam par thar pa brgyad la snyoms par 'jug par byed la/ gzhan dag kyang rnam par thar pa brgyad la
281a7(khri brgyad): snyoms par 'jug pa yang dag par 'dzin du 'jug cing / rnam par thar pa brgyad kyi bsngags pa yang rjod la/ gzhan gang dag rnam par thar pa brgyad la snyoms par 'jug pa de dag gi bsngags pa yang rjod cing rjes su dga' bar 'gyur ro/ /bdag kyang mthar gyis gnas pa'i snyoms
281b1(khri brgyad): par 'jug pa dgu la snyoms par 'jug par byed la/ bdag kyang de bzhin gshegs pa'i stobs bcu la snyoms par 'jug par byed/ mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad dang / bsnyel ba mi mnga' ba'i chos nyid la
281b2(khri brgyad): snyoms par 'jug par byed/ bdag kyang rnam pa thams cad mkhyen pa nyid thob par byed la/ gzhan dag kyang rnam pa thams cad mkhyen pa nyid thob pa yang dag par 'dzin du 'jug cing / rnam pa thams cad mkhyen pa nyid thob pa'i bsngags pa yang rjod la/ gzhan gang dag rnam pa thams
281b3(khri brgyad): cad mkhyen pa nyid thob par byed pa de dag gi bsngags pa yang rjod cing rjes su dga' bar 'gyur ro/ /kau shi ka gzhan yang byang chub sems dpa' sems dpa' chen po pha rol tu phyin pa drug la spyod pa ni/ sbyin pa gang sbyin pa de thams cad sems can thams cad dang thun mong du byas shing mi dmigs
281b4(khri brgyad): pa'i tshul gyis bla na med pa yang dag par rdzogs pa'i byang chub tu yongs su sngo bar byed do/ /de bzhin du tshul khrims gang bsrung ba dang / bzod pa gang sgom pa dang / brtson 'grus gang rtsom pa dang / bsam gtan gang la snyoms par 'jug pa dang / shes rab gang sgom pa de dag thams cad
281b5(khri brgyad): sems can thams cad dang thun mong du byas shing mi dmigs pa'i tshul gyis bla na med pa yang dag par rdzogs pa'i byang chub tu yongs su sngo bar byed do/ /de ltar pha rol tu phyin pa drug la spyod pa'i rigs kyi bu'am rigs kyi bu mo dag ni dran pa 'di lta bu skye bar 'gyur te/ gal te bdag gis sbyin pa
281b6(khri brgyad): ma btang na/ dbul po'i rigs rnams su skye bar 'gyur te/ bdag sems can yongs su smin par byed par yang mi 'gyur/ sangs rgyas kyi zhing yongs su dag par byed par yang mi 'gyur/ rnam pa thams cad mkhyen pa nyid thob par yang mi 'gyur ro snyam du sems so/ /de 'di
281b7(khri brgyad): snyam du gal te bdag gis tshul khrims ma bsrungs na bdag ngan song gsum gyi sgo 'byed par 'gyur zhing / lha dang mir skye bar mi 'gyur te/ bdag sems can yongs su smin par byed pa dang / sangs rgyas kyi zhing yongs su dag par byed par yang mi 'gyur na/ rnam pa thams cad mkhyen
282a1(khri brgyad): pa nyid thob par lta ga la 'gyur snyam du sems so/ /de 'di snyam du gal te bdag gis bzod pa ma bsgoms na/ bdag gi dbang po rnams nyams par 'gyur zhing / bdag gi bzhin gyi dkyil 'khor mog mog por 'gyur te/ bdag gzugs phun sum tshogs pa
282a2(khri brgyad): gang gis byang chub sems dpa'i spyad pa spyod pa mthong ma thag tu sems can rnams bla na med pa yang dag par rdzogs pa'i byang chub tu nges par 'gyur ba'i gzugs phun sum tshogs pa yang 'thob par mi 'gyur/ gzugs phun sum tshogs pa ma thob par sems can rnams yongs su
282a3(khri brgyad): smin par byed par yang mi 'gyur/ sangs rgyas kyi zhing yongs su dag par byed par yang mi 'gyur na/ rnam pa thams cad mkhyen pa nyid thob par lta ga la 'gyur snyam du sems so/ /de 'di snyam du gal te/ bdag le lo can du gyur te/ brtson 'grus ma brtsams na/ byang chub
282a4(khri brgyad): sems dpa'i lam 'di la yang sgom par mi 'gyur na/ sangs rgyas kyi chos rnams yongs su rdzogs par byed par lta ji ltar 'gyur te/ rnam pa thams cad mkhyen pa nyid 'thob par lta ga la 'gyur snyam du sems so/ /de 'di snyam du bdag sems rnam par g.yengs par gyur na/
282a5(khri brgyad): ting nge 'dzin thams cad yongs su bsgrub pa'i phyir/ slob par yang mi 'gyur la/ sems can rnams yongs su smin par byed par yang mi 'gyur/ sangs rgyas kyi zhing yongs su dag par byed par yang mi 'gyur na/ rnam pa thams cad mkhyen pa nyid thob par lta ga la 'gyur snyam du sems
282a6(khri brgyad): so/ /de 'di snyam du gal te bdag 'chal pa'i shes rab can du gyur na/ shes rab dang thabs la mkhas pa 'di la yang slob par mi 'gyur zhing / nyan thos dang / rang sangs rgyas kyis las shin tu 'das nas/ sems can rnams yongs su smin par byed par yang mi 'gyur/ sangs
282a7(khri brgyad): rgyas kyi zhing yongs su dag par byed par yang mi 'gyur na/ rnam pa thams cad mkhyen pa nyid mngon par rdzogs par 'tshang rgya bar lta ga la 'gyur snyam du sems shing / de 'di ltar yang dag par slob ste/ gang bdag gis ser sna'i dbang gis sbyin pa'i pha rol tu phyin pa yongs su rdzogs par mi
282b1(khri brgyad): bya ba dang / 'chal pa'i tshul khrims kyi dbang gis tshul khrims kyi pha rol tu phyin pa dang / gnod sems kyi dbang gis bzod pa'i pha rol tu phyin pa dang / le lo'i dbang gis brtson 'grus kyi pha rol tu phyin pa dang / rnam par g.yengs pa'i dbang gis bsam gtan gyi pha rol tu phyin pa dang /
282b2(khri brgyad): 'chal pa'i shes rab kyi dbang gis shes rab kyi pha rol tu phyin pa yongs su rdzogs par mi bya ba de ni bdag la rigs pa ma yin te/ sbyin pa'i pha rol tu phyin pa yongs su ma rdzogs pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin
282b3(khri brgyad): pa dang / bsam gtan gyi pha rol tu phyin pa dang / shes rab kyi pha rol tu phyin pa yongs su ma rdzogs par ni/ rnam pa thams cad mkhyen pa nyid du nges par 'byung bar yang mi 'gyur ro snyam du sems so/ /kau shi ka de ltar rigs kyi bu 'am rigs kyi bu mo gang dag shes rab kyi pha rol tu phyin pa
282b4(khri brgyad): 'di 'dzin pa dang / 'chang ba dang / klog pa dang / kun chub par byed pa dang / tshul bzhin du yid la byed cing / rnam pa thams cad mkhyen pa nyid kyi sems dang ma bral ba de dag gis ni tshe 'di dang / tshe phyi ma'i yon tan dang / phan yon de lta bu dag 'thob par 'gyur ro/ /de skad ces bka'
282b5(khri brgyad): stsal pa dang / bcom ldan 'das la lha'i dbang po brgya byin gyis 'di skad ces gsol to/ /bcom ldan 'das ci tsam du shes rab kyi pha rol tu phyin pa 'di byang chub sems dpa' sems dpa' chen po rnams yongs su 'dul ba dang / khengs pa ma mchis par bgyi ba'i don du nye bar gnas pa ni
282b6(khri brgyad): ngo mtshar lags so/ /bcom ldan 'das kyis bka' stsal pa/ kau shi ka ji ltar na shes rab kyi pha rol tu phyin pa 'di ni byang chub sems dpa' sems dpa' chen po rnams yongs su 'dul ba dang / khengs pa med par bya ba'i phyir nye bar gnas pa yin/ de skad ces bka' stsal pa dang / bcom ldan
282b7(khri brgyad): 'das la lha'i dbang po brgya byin gyis 'di skad ces gsol to/ /bcom ldan 'das 'di la byang chub sems dpa' sems dpa' chen po 'jig rten pa'i sbyin pa'i pha rol tu phyin pa la spyod cing / sangs rgyas bcom ldan 'das rnams dang / byang chub sems dpa' rnams dang / rang sangs
283a1(khri brgyad): rgyas rnams dang / nyan thos rnams la sbyin pa gtong bar bgyid pa'i tshe/ thabs la mi mkhas pas de 'di snyam du/ bdag ni sangs rgyas bcom ldan 'das rnams dang / byang chub sems dpa' rnams dang / rang sangs rgyas rnams dang / nyan thos rnams dang / bkren
283a2(khri brgyad): pa dang / sdug phongs pa dang / 'dron po dang / slongs mo pa rnams la sbyin pa gtong bar bgyid pa'o snyam du sems na/ de sbyin pa des khengs par 'gyur lags so/ /byang chub sems dpa' de 'jig rten pa'i tshul khrims bsrung ba ni thabs la mi mkhas pas/ de 'di snyam du bdag ni
283a3(khri brgyad): tshul khrims kyi pha rol tu phyin pa la spyod pa'o/ /bdag ni tshul khrims kyi pha rol tu phyin pa yongs su rdzogs par 'gyur ro snyam du sems na de tshul khrims des khengs par 'gyur lags so/ /de bzhin du thabs la mi mkhas pas bdag ni bzod pa'i pha rol tu phyin pa la spyod pa'o/ /bdag ni
283a4(khri brgyad): brtson 'grus kyi pha rol tu phyin pa la spyod pa'o/ /bdag ni bsam gtan gyi pha rol tu phyin pa la spyod pa'o/ /bdag ni shes rab kyi pha rol tu phyin pa la spyod pa'o snyam du sems na/ de 'jig rten pa'i shes rab kyi pha rol tu phyin pa des khengs par 'gyur lags so/ /de 'jig rten pa'i
283a5(khri brgyad): dran pa nye bar gzhag pa rnams sgom pa na/ thabs la mi mkhas pas bdag ni dran pa nye bar gzhag pa rnams sgom pa'o/ /bdag ni yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams
283a6(khri brgyad): dang / 'phags pa'i lam yan lag brgyad pa sgom pa'o/ /bdag ni stong pa nyid dang / mtshan ma med pa dang / smon pa med pa'i ting nge 'dzin sgom pa'o/ /bdag ni ting nge 'dzin thams cad dang / gzungs kyi sgo thams cad sgom pa'o/ /bdag ni stobs bcu dang / mi
283a7(khri brgyad): 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad sgom pa'o/ /bdag ni sems can rnams yongs su smin par byed do/ /bdag ni sangs rgyas kyi zhing yongs su dag par byed do/ /bdag gis ni rnam pa thams cad
283b1(khri brgyad): mkhyen pa nyid thob par 'gyur ro snyam du sems na/ de ngar 'dzin pa dang / nga yir 'dzin pa la mngon par zhen pa des khengs par 'gyur lags te/ bcom ldan 'das de ltar na byang chub sems dpa' sems dpa' chen po 'jig rten pa'i chos rnams la spyod pa ni ngar 'dzin pa dang / nga yir
283b2(khri brgyad): 'dzin pa la mngon par zhen pa lags pas/ de dag la ni shes rab kyi pha rol tu phyin pa 'di yongs su 'dul ba dang / khengs pa ma mchis par bgyi ba'i slad du nye bar gnas pa ma lags so/ /bcom ldan 'das 'di la byang chub sems dpa' sems dpa' chen po 'jig rten las 'das pa'i
283b3(khri brgyad): chos rnams la spyod pa ni sbyin pa gtong ba na sbyin pa po yang mi dmigs/ sbyin par bgyi ba yang mi dmigs/ len pa po yang mi dmigs lags te/ de ltar na shes rab kyi pha rol tu phyin pa ni/ byang chub sems dpa' sems dpa' chen po yongs su 'dul ba dang / khengs pa ma mchis
283b4(khri brgyad): par bgyi ba'i slad du nye bar gnas pa lags so/ /de bzhin du tshul khrims srung ba dang / bzod pa sgom pa dang / brtson 'grus rtsom pa dang / bsam gtan sgom pa dang / shes rab kyi pha rol tu phyin pa sgom pa na/ shes rab kyang mi dmigs/ shes rab dang ldan pa yang mi dmigs/
283b5(khri brgyad): chos rnams kyang mi dmigs lags so/ /de bzhin du dran pa nye bar gzhag pa rnams dang / yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa
283b6(khri brgyad): yang mi dmigs/ stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad sgom pa yang mi dmigs/ de bzhin du byams pa chen po dang / snying rje chen po sgom pa yang mi dmigs/ rnam pa thams cad mkhyen pa
283b7(khri brgyad): nyid kyi bar du sgom pa yang mi dmigs lags pas/ bcom ldan 'das de ltar na shes rab kyi pha rol tu phyin pa ni byang chub sems dpa' sems dpa' chen po yongs su 'dul ba dang / khengs pa ma mchis par bgyi ba'i slad du nye bar gnas pa lags so/ /shes rab kyi pha rol tu
284a1(khri brgyad): phyin pa khri brgyad stong pa las yongs su bzung ba'i le'u zhes bya ste nyi shu rtsa drug pa/ / //de nas bcom ldan 'das kyis lha'i dbang po brgya byin la 'di skad ces bka' stsal to/ /kau shi ka rigs kyi bu'am rigs kyi bu mo shes rab kyi pha rol tu phyin pa zab mo
284a2(khri brgyad): 'di 'dzin tam/ 'chang ngam/ klog gam/ kha ton du byed dam/ ston par byed dam/ 'don tam/ 'thun par byed dam/ tshul bzhin du yid la byed pa gang la la zhig g.yul ngo'i gdong la song ste/ g.yul 'gyed pa'i nang du zhugs sam/ 'jug gam/ 'gro'am/ 'dug gam/
284a3(khri brgyad): 'greng bar gyur kyang rung / kau shi ka rigs kyi bu 'am rigs kyi bu mo gang shes rab kyi pha rol tu phyin pa zab mo 'di 'dzin pa'am/ 'chang ba'am/ klog pa'am/ kha ton du byed pa'am/ ston par byed pa'am/ 'don pa'am/ 'thun par byed pa'am/ tshul bzhin du yid la byed pa de la
284a4(khri brgyad): mda' 'am/ dbyig pa'am/ shing ngam/ bong ba'am/ mtshon cha gang gis 'phangs par gyur kyang / de'i lus la mtshon cha de dag gis phog par 'gyur ba ni gnas med cing skabs med la/ pha rol gyi gnod pas srog gi bar chad du 'gyur ba de'i gnas med do/ /de ci'i phyir zhe na/ kau shi ka
284a5(khri brgyad): 'di ltar rigs kyi bu'am rigs kyi bu mo des yun ring po nas shes rab kyi pha rol tu phyin pa la spyad cing / rang gi 'dod chags kyi mda' rnams dang / 'dod chags kyi mtshon rnams kyang nges par bcom/ gzhan dag gi 'dod chags kyi mda' rnams dang / 'dod chags kyi mtshon rnams kyang
284a6(khri brgyad): nges par bcom/ rang gi zhe sdang gi mda' rnams dang / gti mug gi mda' rnams dang / zhe sdang gi mtshon rnams dang / gti mug gi mtshon rnams kyang nges par bcom/ gzhan dag gi zhe sdang gi mda' rnams dang / gti mug gi mda' rnams dang / zhe sdang gi mtshon rnams dang / gti
284a7(khri brgyad): mug gi mtshon rnams kyang nges par bcom/ rang gi lta bar gyur pa'i mda' rnams dang / lta bar gyur pa'i mtshon rnams kyang nges par bcom/ gzhan dag gi lta bar gyur pa'i mda' rnams dang / lta bar gyur pa'i mtshon rnams kyang nges par bcom/ rang gi kun nas ldang ba'i
284b1(khri brgyad): mda' rnams dang / kun nas ldang ba'i mtshon rnams kyang nges par bcom/ gzhan dag gi kun nas ldang ba'i mda' rnams dang / kun nas ldang ba'i mtshon rnams kyang nges par bcom/ rang gi bag la nyal gyi mda' rnams dang / bag la nyal gyi mtshon rnams kyang nges par bcom/
284b2(khri brgyad): gzhan dag gi bag la nyal gyi mda' rnams dang / bag la nyal gyi mtshon rnams kyang nges par bcom pa'i phyir te/ kau shi ka rnam grangs des na/ rigs kyi bu'am rigs kyi bu mo de'i lus la mda' 'am/ mtshon gyis 'phangs kyang phog par mi 'gyur ro/ /kau shi ka gzhan yang
284b3(khri brgyad): rigs kyi bu'am rigs kyi bu mo gang shes rab kyi pha rol tu phyin pa zab mo 'di 'dzin pa dang / 'chang ba dang / klog pa dang / kun chub par byed pa dang / tshul bzhin du yid la byed cing rnam pa thams cad mkhyen pa nyid kyi sems dang mi 'bral ba de la/ gal te la la zhig gis sman ma
284b4(khri brgyad): yin pas gtor tam/ byad byas sam/ me'i 'obs nye bar bsgrubs sam/ mtshon gyis btab bam/ dug blud dam/ chus gtor bar gyur na yang de dag thams cad kyis de la mi tshugs so/ /de ci'i phyir zhe na/ kau shi ka 'di lta ste/ shes rab kyi pha rol tu phyin pa 'di ni rigs
284b5(khri brgyad): sngags chen mo yin la/ kau shi ka 'di lta ste/ shes rab kyi pha rol tu phyin pa 'di ni rig sngags bla na med pa yin zhing / kau shi ka 'di lta ste shes rab kyi pha rol tu phyin pa 'di ni rig sngags mi mnyam pa dang mnyam pa yin te/ kau shi ka de la slob pa'i rigs kyi bu'am rigs kyi bu mo dag ni
284b6(khri brgyad): bdag la yang gnod par bya bar mi sems/ gzhan la yang gnod par bya bar mi sems/ gnyi ga la yang gnod par bya bar mi sems pa'i phyir ro/ /de ci'i phyir zhe na/ 'di ltar des bdag kyang mi dmigs/ gzhan yang mi dmigs/ gnyi ga yang mi dmigs/ gzugs kyang mi
284b7(khri brgyad): dmigs/ tshor ba dang / 'du shes dang / 'du byed rnams dang / rnam par shes pa yang mi dmigs/ khams rnams dang / skye mched rnams dang / rten cing 'brel par 'byung ba dang / pha rol tu phyin pa rnams dang / stong pa nyid thams cad dang / byang chub kyi phyogs kyi chos
285a1(khri brgyad): rnams dang / stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams dang / rnam pa thams cad mkhyen pa nyid kyi bar dag kyang mi dmigs pa'i phyir ro/ /mi dmigs pas na bdag la gnod pa bya
285a2(khri brgyad): bar yang mi sems/ gzhan la gnod pa bya bar yang mi sems/ gnyi ga la yang gnod pa bya bar yang mi sems la/ bla na med pa yang dag par rdzogs pa'i byang chub kyang 'thob cing / sems can thams cad la lta bar yang 'gyur ro/ /de ci'i phyir zhe na/ 'das pa'i de bzhin gshegs
285a3(khri brgyad): pa dgra bcom pa yang dag par rdzogs pa'i sangs rgyas rnams kyis kyang rig sngags 'di la bslabs nas/ bla na med pa yang dag par rdzogs pa'i byang chub mngon par rdzogs par sangs rgyas la/ gang dag ma 'ongs pa'i dus na 'byung bar 'gyur ba'i de bzhin gshegs pa dgra bcom pa yang
285a4(khri brgyad): dag par rdzogs pa'i sangs rgyas de dag kyang shes rab kyi pha rol tu phyin pa 'di la bslabs te/ bla na med pa yang dag par rdzogs pa'i byang chub mngon par rdzogs par 'tshang rgya bar 'gyur zhing / gang dag da ltar phyogs bcu'i 'jig rten gyi khams dag tu byung ba'i de bzhin gshegs pa dgra bcom pa
285a5(khri brgyad): yang dag par rdzogs pa'i sangs rgyas de dag kyang shes rab kyi pha rol tu phyin pa 'di la bslabs nas/ bla na med pa yang dag par rdzogs pa'i byang chub mngon par rdzogs par sangs rgyas pa'i phyir ro/ /kau shi ka gzhan yang gang du shes rab kyi pha rol tu phyin pa 'di yi ger bris te 'chang na/ ma
285a6(khri brgyad): bzung / ma blags/ kha don du ma byas/ kun chub par ma byas/ tshul bzhin du yid la ma byas kyang rung ste/ der mi dang mi ma yin pa glags lta ba rnams kyis glags rnyed par mi 'gyur ro/ /de ci'i phyir zhe na/ 'di ltar shes rab kyi pha rol tu phyin pa 'di la mchod pa bya ba'i phyir
285a7(khri brgyad): stong gsum gyi stong chen po'i 'jig rten gyi khams 'di na rgyal chen bzhi'i ris kyi lha'i bu dang / sum cu rtsa gsum pa dang / 'og min gyi ris kyi bar gyi lha'i bu gang dag 'khod pa dang / 'jig rten gyi khams grangs med dpag tu med pa dag na rgyal chen bzhi'i ris kyi lha'i bu dang /
285b1(khri brgyad): sum cu rtsa gsum pa dang / 'og min gyi ris kyi bar gyi lha'i bu gang dag 'khod pa de dag thams cad rigs kyi bu'am rigs kyi bu mo de dag la rtag par rgyun du srung ba dang / skyob pa dang / sbed par byed cing gang du shes rab kyi pha rol tu phyin pa 'di yi ger bris nas 'chang ba der lha'i bu
285b2(khri brgyad): de dag 'ongs nas shes rab kyi pha rol tu phyin pa 'di la bsti stang du byed/ bla mar byed/ rjed par byed/ mchod par byed de/ mchod pa byas nas kyang phyir 'gro bar 'gyur ba'i phyir ro/ /kau shi ka gang la las shes rab kyi pha rol tu phyin pa 'di yi ger bris shing 'chang na yang / de la tshe 'di'i
285b3(khri brgyad): yon tan dang / phan yon de lta bu de dag 'byung bar 'gyur na/ gang gis shes rab kyi pha rol tu phyin pa 'di yi ger bris nas/ 'dzin pa dang / 'chang ba dang / klog pa dang / kha don du byed pa dang / kun chub par byed pa dang / tshul bzhin du yid la byed pa dag lta la smos kyang ci dgos/ kau
285b4(khri brgyad): shi ka 'di lta ste dper na/ mir gyur pa'am/ dud 'gro'i skye gnas su skyes pa'i srog chags gang la la zhig /byang chub kyi snying po'am/ byang chub kyi snying po'i nyen 'khor tam/ byang chub kyi snying po'i nang du song na/ de la mi 'am/ mi ma yin pas rnam par gtse ba'am/ tho btsam par mi nus
285b5(khri brgyad): so/ /de ci'i phyir zhe na/ sngon gyi de bzhin gshegs pa dgra bcom pa yang dag par rdzogs pa'i sangs rgyas de dag kyang der bzhugs nas bla na med pa yang dag par rdzogs pa'i byang chub mngon par rdzogs par sangs rgyas la/ da ltar byung ba dang / ma byon pa'i de bzhin gshegs pa dgra bcom
285b6(khri brgyad): pa yang dag par rdzogs pa'i sangs rgyas de dag kyang der bzhugs nas bla na med pa yang dag par rdzogs pa'i byang chub mngon par rdzogs par 'tshang rgya zhing mngon par rdzogs par 'tshang rgya bar 'gyur te/ mngon par rdzogs par sangs rgyas nas kyang sems can thams cad 'jigs pa med pa dang /
285b7(khri brgyad): khon med pa dang / gnod pa med pa dang / gcugs med pa la bkod de 'jigs pa med pa dang / khon med pa dang / gnod pa med pa dang / gcugs med pa la bkod nas kyang sems can dpag tu med grangs med pa dag lha dang / mi'i phun sum tshogs pa dag la bkod cing / rgyun du
286a1(khri brgyad): zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dang / bla na med pa yang dag par rdzogs pa'i byang chub la bkod pa'i phyir ro/ /de ci'i phyir zhe na/ kau shi ka shes rab kyi
286a2(khri brgyad): pha rol tu phyin pa 'di nyid kyis sa phyogs de sems can thams cad kyi mchod rten du gyur par byas pas na me tog dang / bdug pa dang / spos dang / me tog phreng dang / byug pa dang / phye ma dang / gos dang / gdugs dang / rgyal mtshan dang / ba dan dag gis mchod par 'os
286a3(khri brgyad): pa dang / ri mo bya bar 'os pa dang / bsti stang du bya bar 'os shing / phyag bya bar 'os pa yin pa'i phyir ro/ /de skad ces bka' stsal pa dang / bcom ldan 'das la lha'i dbang po brgya byin gyis 'di skad ces gsol to/ /bcom ldan 'das rigs kyi bu'am rigs kyi bu mo gang la la
286a4(khri brgyad): zhig gis shes rab kyi pha rol tu phyin pa 'di yi ger bris shing glegs bam du bgyis te/ bcangs la de la me tog dang / bdug pa dang / spos dang / me tog phreng dang / byug pa dang / phye ma dang / na bza' dang / gdugs dang / rgyal mtshan dang / ba dan dag gis bsti stang
286a5(khri brgyad): du bgyid/ bla mar bgyid/ ri mor bgyid/ mchod par bgyid pa dang / gang gis de bzhin gshegs pa dgra bcom pa yang dag par rdzogs pa'i sangs rgyas yongs su mya ngan las 'das pa'i sku gdung rnams mchod rten du stsal te/ stsal nas kyang yongs su 'dzin cing 'chang la/
286a6(khri brgyad): de la me tog dang / bdug pa dang / spos dang / me tog phreng dang / byug pa dang / phye ma dang / na bza' dang / gdugs dang / rgyal mtshan dang / ba dan dag gis bsti stang du bgyid/ bla mar bgyid/ ri mor bgyid/ mchod par bgyid na/ de las gang bsod nams ches
286a7(khri brgyad): mang du skyed par 'gyur lags/ de skad ces gsol pa dang / bcom ldan 'das kyis lha'i dbang po brgya byin la 'di skad ces bka' stsal to/ /kau shi ka de'i phyir/ de khyod nyid la dris/ khyod kyis ji ltar bzod pa de ltar lan thob shig /kau shi ka 'di ji snyam du sems/
286b1(khri brgyad): de bzhin gshegs pa dgra bcom pa yang dag par rdzogs pa'i sangs rgyas kyis rnam pa thams cad mkhyen pa nyid brnyes pa dang / de bzhin gshegs pas sku 'di lta bu mngon par grub pa de/ de bzhin gshegs pa dgra bcom pa yang dag par rdzogs pa'i sangs rgyas kyis lam gang la bslabs nas/
286b2(khri brgyad): bla na med pa yang dag par rdzogs pa'i byang chub mngon par rdzogs par sangs rgyas te/ rnam pa thams cad mkhyen pa nyid brnyes shing / sku 'di lta bu mngon par grub pa yin snyama'am/ de skad ces bka' stsal pa dang / bcom ldan 'das la lha'i dbang po brgya byin gyis 'di skad ces gsol to/ /
286b3(khri brgyad): bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kyis shes rab kyi pha rol tu phyin pa 'di nyid la bslabs nas bla na med pa yang dag par rdzogs pa'i byang chub mngon par rdzogs par sangs rgyas te/ rnam pa thams cad mkhyen pa nyid brnyes shing sku 'di lta bu
286b4(khri brgyad): mngon par grub lags so/ /bcom ldan 'das kyis bka' stsal pa/ kau shi ka de de bzhin no/ /de de bzhin te/ de bzhin gshegs pa dgra bcom pa yang dag par rdzogs pa'i sangs rgyas kyis shes rab kyi pha rol tu phyin pa 'di nyid la bslabs nas bla na med pa yang dag par rdzogs pa'i byang chub
286b5(khri brgyad): mngon par rdzogs par sangs rgyas te/ rnam pa thams cad mkhyen pa nyid brnyes shing / sku 'di lta bu mngon par grub pa yin no/ /kau shi ka de lta bas na sku 'di lta bu brnyes pas de bzhin gshegs pa de bzhin gshegs pa zhes bya ba'i grangs su 'gro ba ma yin gyi/ rnam pa thams cad mkhyen pa nyid
286b6(khri brgyad): brnyes pas de bzhin gshegs pa de bzhin gshegs pa zhes bya ba'i grangs su 'gro ba yin te/ kau shi ka rnam pa thams cad mkhyen pa nyid gang yin pa de ni/ shes rab kyi pha rol tu phyin pa las nges par byung ba yin la/ de bzhin du de bzhin gshegs pa'i sku lus 'di lta bu brnyes pa yang shes
286b7(khri brgyad): rab kyi pha rol tu phyin pa las nges par byung ba yin pas/ des ni rnam pa thams cad mkhyen pa nyid kyi gzhir gyur pa yin no/ /gzhi de la brten nas/ rnam pa thams cad mkhyen pa nyid kyi ye shes yod par grags pa yin no/ /rnam pa thams cad mkhyen pa nyid kyi ye shes yod par
287a1(khri brgyad): grags pa de las sangs rgyas yod par grags pa yin/ chos yod par grags pa yin/ dge 'dun yod par grags pa yin no/ /de ltar na sku brnyes pa ni rnam pa thams cad mkhyen pa nyid kyi ye shes kyi gzhir gyur pa yin te/ gzhir gyur pa'i phyir sems can thams cad kyi mchod
287a2(khri brgyad): rten du gyur cing phyag bya bar 'os pa dang / ri mo bya bar 'os pa dang / mchod par bya bar 'os pa dang / bsti stang bya bar 'os pa dang / bla mar bya bar 'os pa dang / gsol bar 'os pa yin zhing / nga yongs su mya ngan las 'das na yang sku gdung de dag la mchod par 'gyur ro/ /kau shi ka de lta
287a3(khri brgyad): bas na/ rigs kyi bu'am rigs kyi bu mo gang la las shes rab kyi pha rol tu phyin pa 'di yi ger bris te/ glegs bam du byas shing / gus par bcangs la/ me tog dang / bdug pa dang / spos dang / me tog phreng dang / byug pa dang / phye ma dang / gos dang / gdugs dang / rgyal
287a4(khri brgyad): mtshan dang / ba dan dag dang / mchod pa sna tshogs kyis bsti stang du byed pa dang / bla mar byed pa dang / ri mor byed pa dang / mchod par byed pa dang / rjed par byed pa dang / gsol bar byed pa nyid de bas bsod nams ches mang du skyed do/ /de ci'i phyir zhe na/ kau shi ka 'di ltar
287a5(khri brgyad): rigs kyi bu'am rigs kyi bu mo des rnam pa thams cad mkhyen pa nyid kyi ye shes la mchod pa byas par gyur pa'i phyir ro/ /rigs kyi bu'am rigs kyi bu mo gang la las shes rab kyi pha rol tu phyin pa 'di yi ger bris shing / glegs bam du byas te/ bsti stang du byed/ bla mar byed/
287a6(khri brgyad): ri mor byed/ mchod par byed/ rjed par byed/ gsol bar byed na/ de nyid de bas bsod nams ches mang du skyed do/ /de ci'i phyir zhe na/ des rnam pa thams cad mkhyen pa nyid kyi ye shes la mchod pa byas par 'gyur ba dang / pha rol tu phyin pa lnga yang 'di las nges par byung ba
287a7(khri brgyad): dang / nang stong pa nyid dang / dngos po med pa'i ngo bo nyid stong pa nyid kyi bar dang / dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams dang / stobs bcu dang / mi
287b1(khri brgyad): 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad kyang 'di las nges par byung ba dang / ting nge 'dzin thams cad dang / gzungs kyi sgo thams cad kyang 'di las nges par byung ba dang / sems can yongs su smin par bya ba yang 'di las nges
287b2(khri brgyad): par byung ba dang / sangs rgyas kyi zhing yongs su dag pa yang 'di las nges par byung ba dang / byang chub sems dpa' sems dpa' chen po rnams kyi rigs phun sum tshogs pa dang / longs spyod phun sum tshogs pa dang / 'khor phun sum tshogs pa yang 'di las nges par byung ba dang / byams
287b3(khri brgyad): pa chen po dang / snying rje chen po yang 'di las nges par byung ba dang / rgyal rigs shing sA la chen po lta bu rnams dang / bram ze'i rigs shing sA la chen po lta bu rnams dang / khyim bdag gi rigs shing sA la chen po lta bu rnams kyang 'di las nges par byung ba dang / rgyal chen bzhi'i ris kyi lha'i
287b4(khri brgyad): bu rnams dang / 'og min gyi bar gyi lha'i bu rnams kyang 'di las nges par byung ba dang / rgyun du zhugs pa rnams dang / lan cig phyir 'ong ba rnams dang / phyir mi 'ong ba rnams dang / dgra bcom pa rnams dang / rang sangs rgyas rnams kyang 'di las nges par byung ba dang / byang chub sems dpa'
287b5(khri brgyad): sems dpa' chen po rnams kyang 'di las nges par byung ba dang / de bzhin gshegs pa dgra bcom pa yang dag par rdzogs pa'i sangs rgyas rnams kyang 'di las nges par byung ba dang / rnam pa thams cad mkhyen pa nyid kyang 'di las nges par byung ba'i phyir ro// //shes rab kyi pha rol
287b6(khri brgyad): tu phyin pa khri brgyad stong pa/ bam po nyi shu gnyis pa/ de nas bcom ldan 'das la lha'i dbang po brgya byin gyis 'di skad ces gsol to/ /bcom ldan 'das 'dzam bu'i gling gi mi gang dag shes rab kyi pha rol tu phyin pa 'di la me tog dang / bdug pa dang / spos dang / me tog phreng dang / byug
287b7(khri brgyad): pa dang / phye ma dang / na bza' dang / gdugs dang / rgyal mtshan dang / ba dan dag gis bsti stang du mi bgyid/ bla mar mi bgyid/ ri mor mi bgyid/ mchod par mi bgyid/ rjed par mi bgyid/ gsol bar mi bgyid pa de dag gis shes rab kyi pha rol tu phyin pa la mchod pa bgyis
288a1(khri brgyad): na/ de ltar mthu che ba dang / shes rab kyi pha rol tu phyin pa la mchod pa bgyis na/ de ltar phan yon che bar ma 'tshal lags sam/ de skad ces gsol pa dang / bcom ldan 'das kyis lha'i dbang po brgya byin la 'di skad ces bka' stsal to/ /kau shi ka 'di ji snyam du sems/
288a2(khri brgyad): 'dzam bu'i gling gi mi de dag las gang dag sangs rgyas la dad pa mi phyed pa dang ldan pa dang / gang dag chos dang / dge 'dun la dad pa mi phyed pa dang ldan pa dang / gang dag sangs rgyas la nem nur med pa dang / gang dag chos dang / dge 'dun la nem nur med pa dang / gang dag sangs rgyas la
288a3(khri brgyad): shin tu rton pa dang / gang dag chos dang dge 'dun la shin tu rton pa gang ji snyed cig yod snyama'am/ de skad ces bka' stsal pa dang / bcom ldan 'das la lha'i dbang po brgya byin gyis 'di skad ces gsol to/ /bcom ldan 'das 'dzam bu'i gling gi mi de dag las gang dag sangs rgyas
288a4(khri brgyad): la dad pa mi phyed pa dang ldan pa dang / gang dag chos dang / dge 'dun la dad pa mi phyed pa dang ldan pa dang / gang dag sangs rgyas la nem nur ma mchis pa dang / gang dag chos dang dge 'dun la nem nur ma mchis pa dang / gang dag sangs rgyas la shin tu rton pa dang / gang dag chos
288a5(khri brgyad): dang dge 'dun la shin tu rton pa ni nyung lags so/ /bcom ldan 'das kyis bka' stsal pa/ kau shi ka de de bzhin no/ /de de bzhin te/ 'dzam bu'i gling gi mi de dag las/ gang dag sangs rgyas dang / chos dang / dge 'dun la dad pa mi phyed pa dang ldan pa ni nyung ngo / /de bas kyang
288a6(khri brgyad): gang dag dge ba bcu'i las kyi lam la bsten pa ni ches nyung ngo / /de bas kyang gang dag sbyin pa dang / tshul khrims bsgom pa la shin tu brtson pa ni ches nyung ngo / /de bas kyang gang dag byang chub kyi phyogs kyi chos sum cu rtsa bdun bsgom pa ni ches nyung ngo / /de bas kyang gang dag rnam par
288a7(khri brgyad): thar pa'i sgo gsum bsgom pa ni ches nyung ngo / /de bas kyang gang dag rnam par thar pa brgyad bsgom pa ni ches nyung ngo / /de bas kyang gang dag mthar gyis gnas pa'i snyoms par 'jug pa dgu bsgom pa ni ches nyung ngo / /de bzhin du gang dag so so yang dag par rig pa bzhi dang / mngon par
288b1(khri brgyad): shes pa drug bsgom pa yang ches nyung ngo / /kau shi ka 'dzam bu'i gling gi mi rnams las gang dag gis kun tu sbyor ba gsum spangs pa'i phyir rgyun du zhugs pa dang / 'dod chags dang / zhe sdang dang / gti mug bsrabs pa'i phyir lan cig phyir 'ong ba dang / tha ma'i cha dang 'thun pa'i kun tu sbyor ba
288b2(khri brgyad): lnga spangs pas/ phyir mi 'ong ba dang / gong ma'i cha dang 'thun pa'i kun tu sbyor ba lnga spangs pa'i phyir dgra bcom pa thob pa ni ji snyed cig yod/ 'dzam bu'i gling gi mi rnams las gang dag rang sangs rgyas kyi theg pa la yang dag par zhugs pa ni ji snyed cig yod/ 'dzam bu'i gling gi mi
288b3(khri brgyad): rnams las bla na med pa yang dag par rdzogs pa'i byang chub la yang dag par zhugs pa ni ji snyed cig yod/ brgya byin gyis gsol pa/ bcom ldan 'das 'dzam bu'i gling gi mi rnams las gang dag dge ba bcu'i las kyi lam la bsten pa dang / de bzhin du sbyar te/ gang dag bla na med pa yang
288b4(khri brgyad): dag par rdzogs pa'i byang chub la yang dag par zhugs pa'i bar dag ni shin tu nyung lags so/ /bcom ldan 'das kyis bka' stsal pa/ kau shi ka de de bzhin no/ /ji skad smras pa de bzhin te/ de bas kyang gang dag byang chub kyi phyir spyod pa ni ches nyung ngo / /de ci'i phyir zhe na/ 'di ltar de dag 'khor
288b5(khri brgyad): ba na 'khor bas/ sangs rgyas ma mthong / chos ma thos/ dge 'dun la bsnyen bkur ma byas/ sbyin pa ma byin/ tshul khrims ma bsten/ shes rab ma bsgoms shing / sbyin pa'i pha rol tu phyin pa ma thos/ tshul khrims dang / bzod pa dang / brtson 'grus dang / bsam gtan dang /
288b6(khri brgyad): shes rab kyi pha rol tu phyin pa ma thos/ nang stong pa nyid ma thos/ dngos po med pa'i ngo bo nyid stong pa nyid kyi bar dag ma thos/ byang chub kyi phyogs kyi chos sum cu rtsa bdun ma thos/ ting nge 'dzin rnams dang / gzungs kyi sgo rnams dang / stobs bcu dang / mi 'jigs pa rnams dang / so so
288b7(khri brgyad): yang dag par rig pa rnams dang / sangs rgyas kyi chos ma 'dres pa brgyad ma thos ma bsgoms/ rnam pa thams cad mkhyen pa nyid kyi bar du ma thos ma bsgoms pa'i phyir te/ kau shi ka rgyu des na 'dzam bu'i gling gi sems can rnams las gang dag sangs rgyas la dad pa mi phyed pa dang ldan pa dang /
289a1(khri brgyad): de bzhin du sbyar te/ gang dag bla na med pa yang dag par rdzogs pa'i byang chub la yang dag par zhugs pa'i bar dag ni ches nyung ngo / /de bas kyang gang dag byang chub kyi phyir spyod pa ni ches nyung ngo / /de bas kyang gang dag byang chub tu sems bskyed pa ni ches nyung ngo / /de bas kyang gang dag
289a2(khri brgyad): shes rab kyi pha rol tu phyin pa la rnal 'byor du byed pa ni ches nyung ngo / /de bas kyang gang dag shes rab kyi pha rol tu phyin pa la spyod pa ni ches nyung ngo / /de bas kyang gang dag phyir mi ldog pa'i sa la gnas shing / bla na med pa yang dag par rdzogs pa'i byang chub mngon par rdzogs par 'tshang rgya ba ni ches
289a3(khri brgyad): nyung ngo / /kau shi ka 'di la ngas sangs rgyas kyi spyan sgrib pa mi mnga' bas/ shar phyogs na sems can dpag tu med grangs med pa dag gis bla na med pa yang dag par rdzogs pa'i byang chub tu sems bskyed de/ shes rab kyi pha rol tu phyin pa la spyod kyang / de dag las byang chub sems dpa' gcig
289a4(khri brgyad): gam/ gnyis shig phyir mi ldog pa nyid la gnas par zad kyi/ phal cher ni thabs la mkhas pa dang bral bas nyan thos kyis dang / rang sangs rgyas kyis la gnas pa dag mthong ngo / /de ci'i phyir zhe na/ kau shi ka bla na med pa yang dag par rdzogs pa'i byang chub ni le lo can/ brtson 'grus
289a5(khri brgyad): zhan pa/ snying stobs chung ba/ dman pa la mos pa/ shes rab 'chal pa rnams kyis bsgrub par dka' ba'i phyir ro/ /de bzhin du ngas sangs rgyas kyi spyan sgrib pa mi mnga' bas/ lho dang / nub dang / byang dang / 'og dang / steng dang / phyogs mtshams dag na yang sems can dpag
289a6(khri brgyad): tu med grangs med pa dag gis bla na med pa yang dag par rdzogs pa'i byang chub tu sems bskyed de/ shes rab kyi pha rol tu phyin pa la spyod kyang / de dag las byang chub sems dpa' gcig gam/ gnyis shig phyir mi ldog pa nyid la gnas par zad kyi/ phal cher ni thabs la mkhas
289a7(khri brgyad): pa dang bral bas/ nyan thos kyi sa dang / rang sangs rgyas kyi sa la gnas pa dag mthong ngo / /de ci'i phyir zhe na/ kau shi ka bla na med pa yang dag par rdzogs pa'i byang chub ni le lo can/ brtson 'grus zhan pa/ snying stobs chung ba/ dman pa la mos pa/ shes rab 'chal pa
289b1(khri brgyad): rnams kyis bsgrub par dka' ba'i phyir ro/ /kau shi ka de lta bas na rigs kyi bu'am rigs kyi bu mo myur du bla na med pa yang dag par rdzogs pa'i byang chub bde blag tu mngon par rdzogs par 'tshang rgya bar 'dod pas yang dang yang du shes rab kyi pha rol tu phyin pa 'di nyid mnyan par bya/
289b2(khri brgyad): gzung bar bya/ bcang bar bya/ klag par bya/ kun chub par bya/ 'jug par bya/ yongs su dri bar bya/ tshul bzhin du yid la bya zhing / me tog dang / bdug pa dang / spos dang / me tog phreng dang / byug pa dang / phye ma dang / gos dang / gdugs dang / rgyal
289b3(khri brgyad): mtshan dang / ba dan dag gis kyang bsti stang du bya/ bla mar bya/ ri mor bya/ mchod par bya'o/ /dge ba'i chos gzhan gang dag shes rab kyi pha rol tu phyin pa'i nang du 'dus pa 'di lta ste/ sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu
289b4(khri brgyad): phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / nang stong pa nyid dang / phyi stong pa nyid dang / phyi nang stong pa nyid dang / dngos po med pa'i ngo bo nyid stong pa nyid kyi bar dang / ting nge 'dzin thams cad dang / gzungs kyi sgo thams cad dang /
289b5(khri brgyad): dran pa nye bar gzhag pa rnams dang / yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa dang / stobs bcu dang / mi 'jigs pa bzhi dang /
289b6(khri brgyad): so so yang dag par rig pa bzhi dang / sangs rgyas kyi chos ma 'dres pa brgyad dang / byams pa chen po dang / snying rje chen po de dag kyang gzung bar bya/ bcang bar bya/ klag par bya/ kun chub par bya zhing / tshul bzhin du yid la bya'o/ /sangs rgyas kyi chos dpag tu med pa gzhan
289b7(khri brgyad): gang dag shes rab kyi pha rol tu phyin pa'i nang du 'dus pa de dag kyang gzung bar bya/ bcang bar bya/ klag par bya/ kun chub par bya zhing / tshul bzhin du yid la bya'o/ /de ci'i phyir zhe na/ kau shi ka 'di ltar rigs kyi bu'am rigs kyi bu mo de dag gis 'di ltar/ de bzhin gshegs pa
290a1(khri brgyad): shes rab kyi pha rol tu phyin pa 'di la slob pa na yang shes rab kyi pha rol tu phyin pa dang / bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu
290a2(khri brgyad): phyin pa dang / nang stong pa nyid dang / dngos po med pa'i ngo bo nyid stong pa nyid kyi bar dang / ting nge 'dzin thams cad dang / gzungs kyi sgo thams cad dang / stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa
290a3(khri brgyad): brgyad dang / byams pa chen po dang / snying rje chen po dang / sangs rgyas kyi chos dpag tu med pa gzhan dag la yang bslab pa mdzad kyis/ bdag cag gis kyang de'i rjes su bslab par bya ste/ shes rab kyi pha rol tu phyin pa 'di ni bdag cag gi ston pa yin no snyam du shes pa'i phyir
290a4(khri brgyad): ro/ /kau shi ka de lta bas na byang chub sems dpa' sems dpa' chen po rnams kyis kyang de bzhin gshegs pa bzhugs kyang rung yongs su mya ngan las 'das kyang rung ste/ shes rab kyi pha rol tu phyin pa 'di nyid la brten par bya'o/ /de nas bcom ldan 'das la lha'i dbang po brgya byin
290a5(khri brgyad): gyis 'di skad ces gsol to/ /bcom ldan 'das rigs kyi bu'am rigs kyi bu mo gang shes rab kyi pha rol tu phyin pa 'di la mchod pa bgyid pa de/ bsod nams ji tsam zhig skyed par 'gyur ba lags/ bcom ldan 'das kyis bka' stsal pa/ kau shi ka gal te rigs kyi bu'am
290a6(khri brgyad): rigs kyi bu mo gang gis de bzhin gshegs pa yongs su mya ngan las 'das pa la mchod pa'i phyir rin po che sna bdun gyi mchod rten byed du bcug ste/ byas nas kyang ji srid 'tsho'i bar du lha'i me tog dang / bdug pa dang / spos dang / me tog phreng dang / byug pa dang / phye ma dang /
290a7(khri brgyad): gos dang / gdugs dang / rgyal mtshan dang / ba dan dag gis bsti stang du byed/ bla mar byed/ ri mor byed/ mchod pa byed par gyur na/ kau shi ka 'di ji snyam du sems/ rigs kyi bu 'am rigs kyi bu mo de gzhi de las bsod nams mang du skyed snyama'am/ brgya byin
290b1(khri brgyad): gyis gsol pa/ bcom ldan 'das mang lags so/ /bde bar gshegs pa mang lags so/ /bcom ldan 'das kyis bka' stsal pa/ kau shi ka de bas kyang rigs kyi bu'am rigs kyi bu mo gang rnam pa thams cad mkhyen pa nyid kyi sems dang ma bral bas shes rab kyi pha rol tu phyin pa 'di 'dzin pa
290b2(khri brgyad): dang / 'chang ba dang / klog pa dang / kun chub par byed pa dang / gzhan dag la yang yang dag par rab tu ston pa dang / tshul bzhin du yid la byed pa dang / yi ger bris nas me tog dang / bdug pa dang / spos dang / me tog phreng dang / byug pa dang / phye ma dang / gos dang / gdugs
290b3(khri brgyad): dang / rgyal mtshan dang / ba dan dag gis bsti stang du byed/ bla mar byed/ ri mor byed/ mchod par byed pa de ches bsod nams mang du skyed do/ /kau shi ka rin po che sna bdun gyi mchod rten lta zhog gi /kau shi ka gal te rigs kyi bu'am rigs kyi bu mo gang la la zhig gis de bzhin gshegs pa
290b4(khri brgyad): yongs su mya ngan las 'das pa la mchod pa'i phyir 'dzam bu'i gling 'di rin po che sna bdun las byas pa'i mchod rten 'phang du dpag tshad tsam yod pa sha stag gis yongs su bkang ste/ de dag la lha'i me tog dang / bdug pa dang / spos dang / me tog phreng dang / byug pa dang / phye ma dang / gos
290b5(khri brgyad): dang / gdugs dang / rgyal mtshan dang / ba dan dag gis bsti stang du byed/ bla mar byed/ ri mor byed/ mchod par byed/ rjed par byed/ gsol bar byed na/ kau shi ka 'di ji snyam du sems/ rigs kyi bu'am rigs kyi bu mo de gzhi de las bsod nams mang du skyed snyama'am/ brgya
290b6(khri brgyad): byin gyis gsol pa/ bcom ldan 'das mang lags so/ /bde bar gshegs pa mang lags so/ /bcom ldan 'das kyis bka' stsal pa/ kau shi ka de bas kyang rigs kyi bu'am rigs kyi bu mo gang rnam pa thams cad mkhyen pa nyid kyi sems dang ma bral bas/ shes rab kyi pha rol tu phyin pa 'di
290b7(khri brgyad): 'dzin pa dang / 'chang ba dang / klog pa dang / kun chub par byed pa dang / gzhan dag la yang yang dag par rab tu ston pa dang / tshul bzhin du yid la byed pa dang / yi ger bris nas/ me tog dang / bdug pa dang / spos dang / me tog phreng dang / phye ma dang / byug pa dang / gos dang /
291a1(khri brgyad): gdugs dang / rgyal mtshan dang / ba dan dang / mchod pa sna tshogs dag gis bsti stang du byed/ bla mar byed/ ri mor byed/ mchod par byed/ rjed par byed/ gsol bar byed pa de ches bsod nams mang du skyed do/ /kau shi ka 'dzam bu'i gling 'di de bzhin gshegs pa'i
291a2(khri brgyad): mchod rten gyis yongs su bkang ba lta yang zhog gi / kau shi ka gal te rigs kyi bu'am rigs kyi bu mo gang la la zhig gis/ de bzhin gshegs pa yongs su mya ngan las 'das pa la mchod pa'i phyir/ gling bzhi pa'i 'jig rten gyi khams 'di rin po che sna bdun las byas pa'i mchod rten 'phang du
291a3(khri brgyad): dpag tshad tsam yod pa sha stag gis yongs su bkang ste/ de dag la lha'i me tog dang / bdug pa dang / spos dang / me tog phreng dang / byug pa dang / phye ma dang / gos dang / gdugs dang / rgyal mtshan dang / ba dan dag gis bsti stang du byed/ bla mar byed/ ri mor byed/ mchod
291a4(khri brgyad): par byed/ rjed par byed/ gsol bar byed na/ kau shi ka 'di ji snyam du sems/ rigs kyi bu 'am rigs kyi bu mo de gzhi de las bsod nams mang du skyed snyam 'am/ brgya byin gyis gsol pa/ bcom ldan 'das mang lags so/ /bde bar gshegs pa mang lags so/ /
291a5(khri brgyad): bcom ldan 'das kyis bka' stsal pa/ kau shi ka de bas kyang rigs kyi bu'am rigs kyi bu mo gang rnam pa thams cad mkhyen pa nyid kyi sems dang ma bral bas/ shes rab kyi pha rol tu phyin pa 'di 'dzin pa dang / 'chang ba dang / klog pa dang / kun chub par byed pa dang / gzhan dag la yang
291a6(khri brgyad): yang dag par rab tu ston pa dang / tshul bzhin du yid la byed pa dang / tha na glegs bam du chud par byas te/ me tog dang / bdug pa dang / spos dang / me tog phreng dang / byug pa dang / phye ma dang / gos dang / gdugs dang / rgyal mtshan dang / ba dan dag gis bsti
291a7(khri brgyad): stang du byed/ bla mar byed/ ri mor byed/ mchod par byed/ rjed par byed/ gsol bar byed pa de ches bsod nams mang du skyed do/ /kau shi ka gling bzhi pa'i 'jig rten gyi khams 'di de bzhin gshegs pa'i mchod rten gyis yongs su bkang ba lta yang zhog gi /kau shi ka gal te
291b1(khri brgyad): rigs kyi bu'am rigs kyi bu mo gang la la zhig gis de bzhin gshegs pa yongs su mya ngan las 'das pa la mchod pa'i phyir/ stong spyi phud kyi 'jig rten gyi khams 'di rin po che sna bdun las byas pa'i mchod rten 'phang du dpag tshad tsam yod pa sha stag gis yongs su bkang ste/ bkang nas kyang
291b2(khri brgyad): de dag la lha'i me tog dang / bdug pa dang / spos dang / me tog phreng dang / byug pa dang / phye ma dang / gos dang / gdugs dang / rgyal mtshan dang / ba dan dag gis bsti stang du byed/ bla mar byed/ ri mor byed/ mchod par byed/ rjed par byed/ gsol bar byed na/ kau shi ka
291b3(khri brgyad): 'di ji snyam du sems/ rigs kyi bu'am rigs kyi bu mo de gzhi de las bsod nams mang du skyed snyam 'am/ brgya byin gyis gsol pa/ bcom ldan 'das mang lags so/ /bde bar gshegs pa mang lags so/ /bcom ldan 'das kyis bka' stsal pa/ kau shi ka de bas kyang rigs kyi bu
291b4(khri brgyad): 'am rigs kyi bu mo gang la las shes rab kyi pha rol tu phyin pa 'di tha na yi ger bris shing glegs bam du byas te/ 'dzin par byed/ 'chang bar byed/ klog par byed/ kun chub par byed/ tshul bzhin du yid la byed cing / me tog dang / bdug pa dang / spos dang / me tog phreng dang / byug pa
291b5(khri brgyad): dang / phye ma dang / gos dang / gdugs dang / rgyal mtshan dang / ba dan dag gis bsti stang du byed/ bla mar byed/ ri mor byed/ mchod par byed pa de nyid gzhi de las bsod nams ches mang du skyed do/ /kau shi ka stong gi 'jig rten gyi khams rin po che sna tshogs kyi mchod rten gyis yongs
291b6(khri brgyad): su bkang ba lta yang zhog gi / kau shi ka gal te mi la la zhig gis de bzhin gshegs pa yongs su mya ngan las 'das pa la mchod pa'i phyir/ stong gnyis pa'i 'jig rten gyi khams 'di ni rin po che sna tshogs las byas pa'i mchod rten 'phang du dpag tshad tsam yod pa sha stag gis yongs su
291b7(khri brgyad): gang bar byed du bcug ste/ byas nas kyang me tog dang / bdug pa dang / spos dang / me tog phreng dang / byug pa dang / phye ma dang / gos dang / gdugs dang / rgyal mtshan dang / ba dan dag gis bsti stang du byed/ bla mar byed/ ri mor byed/ mchod par byed cing mchod na/
292a1(khri brgyad): kau shi ka 'di ji snyam du sems/ rigs kyi bu'am rigs kyi bu mo de gzhi de las bsod nams mang du skyed snyam 'am/ brgya byin gyis gsol pa/ bcom ldan 'das mang lags so/ /bde bar gshegs pa mang lags so/ /bcom ldan 'das kyis bka' stsal pa/ kau
292a2(khri brgyad): shi ka de bas kyang rigs kyi bu'am rigs kyi bu mo gang gis shes rab kyi pha rol tu phyin pa 'di tha na glegs bam du chud par byas te/ me tog dang / bdug pa dang / spos dang / me tog phreng dang / byug pa dang / phye ma dang / gos dang / gdugs dang / rgyal mtshan dang / ba dan dag
292a3(khri brgyad): gis bsti stang du byed/ bla mar byed/ ri mor byed/ mchod par byed cing mchod na de nyid de bas ches bsod nams mang du skyed do/ /kau shi ka stong gnyis pa'i 'jig rten gyi khams 'di rin po che sna tshogs kyi mchod rten gyis yongs su bkang ba lta'ang zhog gi /kau shi ka gal te rigs kyi bu
292a4(khri brgyad): 'am rigs kyi bu mo gang la la zhig gis de bzhin gshegs pa yongs su mya ngan las 'das pa la mchod pa'i phyir stong gsum gyi stong chen po'i 'jig rten gyi khams 'di rin po che sna bdun las byas pa'i mchod rten 'phang du dpag tshad tsam yod pa sha stag gis yongs su bkang ste/ bkang
292a5(khri brgyad): nas kyang rigs kyi bu'am rigs kyi bu mo des me tog dang / bdug pa dang / spos dang / me tog phreng dang / byug pa dang / phye ma dang / gos dang / gdugs dang / rgyal mtshan dang / ba dan dag gis mchod rten de dag la bsti stang du byed/ bla mar byed/ ri mor byed/ mchod par byed
292a6(khri brgyad): na/ kau shi ka 'di ji snyam du sems/ rigs kyi bu'am rigs kyi bu mo de gzhi de las bsod nams mang du skyed snyama'am/ brgya byin gyis gsol pa/ bcom ldan 'das mang lags so/ /bde bar gshegs pa mang lags so/ /bcom ldan 'das kyis bka' stsal pa/ kau shi ka
292a7(khri brgyad): de bas kyang rigs kyi bu'am rigs kyi bu mo gang gis shes rab kyi pha rol tu phyin pa 'di tha na yi ger bris te glegs bam du byas nas 'dzin par byed/ 'chang bar byed/ klog par byed/ kun chub par byed cing / me tog dang / bdug pa dang / spos dang / me tog phreng dang / byug pa dang /
292b1(khri brgyad): phye ma dang / gos dang / gdugs dang / rgyal mtshan dang / ba dan dag gis de la bsti stang du byed/ bla mar byed/ ri mor byed/ mchod par byed cing / mchod na de ches bsod nams mang du skyed do/ /kau shi ka stong gsum gyi stong chen po'i 'jig rten gyi khams 'di rin po che sna tshogs
292b2(khri brgyad): kyi mchod rten gyis yongs su bkang ste mchod pa lta'ang zhog gi / kau shi ka gal te stong gsum gyi stong chen po'i 'jig rten gyi khams na sems can du bsdu bar bsdus pa'i sems can gang dag 'khod pa de dag las sems can re res kyang / de bzhin gshegs pa yongs su mya ngan las 'das
292b3(khri brgyad): pa la mchod pa'i phyir/ rin po che sna bdun las byas pa'i mchod rten dag byed du bcug ste/ de dag la me tog dang / bdug pa dang / spos dang / me tog phreng dang / byug pa dang / phye ma dang / gos dang / gdugs dang / rgyal mtshan dang / ba dan dag gis bsti stang du byed/ bla mar
292b4(khri brgyad): byed/ ri mor byed/ mchod par byed pa bas/ rigs kyi bu'am rigs kyi bu mo gang rnam pa thams cad mkhyen pa nyid kyi sems dang ma bral bas/ shes rab kyi pha rol tu phyin pa 'di glegs bam du chud par byas te/ 'dzin par byed/ 'chang bar byed/ klog par byed/ kun chub par byed/
292b5(khri brgyad): tshul bzhin du yid la byed cing / me tog dang / bdug pa dang / spos dang / me tog phreng dang / byug pa dang / phye ma dang / gos dang / gdugs dang / rgyal mtshan dang / ba dan dag gis mchod par byed na/ de nyid de bas ches bsod nams mang du skyed do/ /de skad ces bka' stsal pa dang /
292b6(khri brgyad): bcom ldan 'das la lha'i dbang po brgya byin gyis 'di skad ces gsol to/ /bcom ldan 'das de de lta lags so/ /de de lta lags te/ bcom ldan 'das shes rab kyi pha rol tu phyin pa la bsti stang du bgyis pa dang / bla mar bgyis pa dang / ri mor bgyis pa dang / mchod par bgyis pas ni/ 'das
292b7(khri brgyad): pa dang / ma byon pa dang / da ltar byung ba'i sangs rgyas bcom ldan 'das rnams la bsti stang du bgyis pa dang / bla mar bgyis pa dang / ri mor bgyis pa dang / mchod pa bgyis par 'gyur lags so/ /bcom ldan 'das gang yang shar phyogs kyi 'jig rten gyi khams gang gA'i klung gi bye ma
293a1(khri brgyad): snyed dag gi sems can de dag las sems can re res kyang de bzhin gshegs pa yongs su mya ngan las 'das pa la mchod pa'i slad du rin po che sna bdun las bgyis pa'i mchod rten 'phang du dpag tshad tsam mchis pa sha stag bgyid du stsal nas/ de dag las bskal pa 'am/
293a2(khri brgyad): bskal pa las lhag par lha'i me tog dang / bdug pa dang / spos dang / me tog phreng dang / byug pa dang / phyi ma dang / na bza' dang / gdugs dang / rgyal mtshan dang / ba dan dag gis bsti stang du bgyid/ bla mar bgyid/ ri mor bgyid/ mchod par bgyid na/ bcom ldan 'das/
293a3(khri brgyad): rigs kyi bu'am rigs kyi bu mo de dag gzhi de las bsod nams mang du bskyed lags sam/ bcom ldan 'das de bzhin du phyogs bcu re re'i 'jig rten gyi khams gang gA'i klung gi bye ma snyed dag gi sems can de dag las sems can re res kyang de bzhin gshegs pa yongs su mya ngan las 'das pa la
293a4(khri brgyad): mchod pa'i slad du rin po che sna bdun las bgyis pa'i mchod rten 'phang du dpag tshad tsam mchis pa sha stag bgyid du stsal cing / de dag la bskal pa'am/ bskal pa las lhag par lha'i me tog dang / bdug pa dang / spos dang / me tog phreng dang / byug pa dang / phye ma dang / na bza'
293a5(khri brgyad): dang / gdugs dang / rgyal mtshan dang / ba dan dag gis bsti stang du bgyid/ bla mar bgyid/ ri mor bgyid/ mchod par bgyid na/ bcom ldan 'das rigs kyi bu 'am rigs kyi bu mo de dag gzhi de las bsod nams mang du skyed lags sam/ bcom ldan 'das kyis bka' stsal pa/ kau shi
293a6(khri brgyad): ka de de bzhin no/ /de de bzhin te/ kau shi ka mang ngo / /brgya byin gyis gsol pa/ bcom ldan 'das de bas kyang rigs kyi bu'am rigs kyi bu mo gang shes rab kyi pha rol tu phyin pa 'di yi ger bris te glegs bam du bgyis nas/ 'dzin par bgyid/ 'chang bar bgyid/ klog par bgyid/ kun
293a7(khri brgyad): chub par bgyid/ tshul bzhin du yid la bgyid cing / de la yang me tog dang / bdug pa dang / spos dang / me tog phreng dang / byug pa dang / phye ma dang / na bza' dang / gdugs dang / rgyal mtshan dang / ba dan dag gis bsti stang du bgyid/ bla mar bgyid/ ri mor bgyid/ mchod par
293b1(khri brgyad): bgyid pa de ches bsod nams mang du skyed lags so/ /de ci'i slad du zhe na/ bcom ldan 'das 'di ltar shes rab kyi pha rol tu phyin pa 'dir dge ba'i chos thams cad 'dus pa'i slad du ste/ 'di lta ste/ dge ba bcu'i las kyi lam dang / bsam gtan bzhi dang / tshad med pa bzhi dang / gzugs
293b2(khri brgyad): med pa'i snyoms par 'jug pa bzhi dang / byang chub kyi phyogs kyi chos sum cu rtsa bdun dang / rnam par thar pa'i sgo gsum dang / 'phags pa'i bden pa bzhi dang / mngon par shes pa drug dang / rnam par thar pa brgyad dang / mthar gyis gnas pa'i snyoms par 'jug pa dgu dang / sbyin
293b3(khri brgyad): pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa dang / nang stong pa nyid dang / dngos po med pa'i ngo bo nyid stong pa nyid kyi bar dang /
293b4(khri brgyad): ting nge 'dzin thams cad dang / gzungs kyi sgo thams cad dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad dang / byams pa chen po dang / snying rje chen po dang / thams cad
293b5(khri brgyad): shes pa nyid dang / lam gyi rnam pa shes pa nyid dang / rnam pa thams cad mkhyen pa nyid dang / dge ba'i chos thams cad shes rab kyi pha rol tu phyin pa'i nang du 'dus pa'i slad du'o/ /bcom ldan 'das de'i slad du 'di ni sangs rgyas bcom ldan 'das rnams kyi bstan pa lags te/ de la
293b6(khri brgyad): bslabs nas 'das pa dang / ma 'ongs pa dang / da ltar byung ba'i byang chub sems dpa' rnams dang / rang sangs rgyas rnams dang / nyan thos rnams kyang nges par byung lags so/ /nges par 'byung lags so/ /nges par 'byung bar 'gyur lags so/ /shes rab kyi pha rol tu phyin pa khri
293b7(khri brgyad): brgyad stong pa las/ mchod rten gyi le'u zhes bya ste/ nyi shu rtsa bdun pa'o// //de nas bcom ldan 'das kyis lha'i dbang po brgya byin la 'di skad ces bka' stsal to/ /kau shi ka de de bzhin no/ /de de bzhin te/ rigs kyi bu'am rigs kyi bu mo gang dag gis shes rab kyi
294a1(khri brgyad): pha rol tu phyin pa 'di yi ger bris shing glegs bam du byas te/ 'dzin tam/ 'chang ngam/ klog gam/ kun chub par byed dam/ tshul bzhin du yid la byed kyi steng du/ me tog dang / bdug pa dang / spos dang / me tog phreng dang / byug pa dang / phye ma dang / gos dang / gdugs
294a2(khri brgyad): dang / rgyal mtshan dang / ba dan dag gis bsti stang du byed/ bla mar byed/ ri mor byed/ mchod pa byed pa de dag ni gzhi de las bsod nams mang po tshad med/ grangs med/ bsam gyis mi khyab/ gzhal du med/ dpag tu med pa dag skyed par 'gyur ro/ /de ci'i phyir zhe na/ kau shi ka de bzhin
294a3(khri brgyad): gshegs pa dgra bcom pa yang dag par rdzogs pa'i sangs rgyas rnams kyi rnam pa thams cad mkhyen pa nyid kyang shes rab kyi pha rol tu phyin pa las nges par byung la/ kau shi ka pha rol tu phyin pa lnga dang / stong pa nyid thams cad dang / byang chub kyi phyogs kyi chos sum cu rtsa bdun dang / stobs bcu dang /
294a4(khri brgyad): mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams dang / mig lnga dang / mngon par shes pa drug dang / sems can yongs su smin par bya ba dang / sangs rgyas kyi zhing phun sum tshogs pa yang shes rab kyi pha rol tu phyin pa las nges par byung zhing /
294a5(khri brgyad): kau shi ka thams cad shes pa nyid dang / lam gyi rnam pa shes pa nyid dang / rnam pa thams cad mkhyen pa nyid kyang shes rab kyi pha rol tu phyin pa las nges par byung ba yin/ kau shi ka nyan thos kyi theg pa dang / rang sangs rgyas kyi theg pa dang / theg pa chen po yang shes rab kyi pha rol tu phyin pa las nges par byung ba
294a6(khri brgyad): yin zhing / kau shi ka bla na med pa yang dag par rdzogs pa'i byang chub kyang shes rab kyi pha rol tu phyin pa las nges par byung ba yin pa'i phyir ro/ /kau shi ka de lta bas na/ rigs kyi bu 'am rigs kyi bu mo gang la la shes rab kyi pha rol tu phyin pa 'di yi ger bris shing glegs bam du chud par byas te/ 'dzin pa dang /
294a7(khri brgyad): 'chang ba dang / klog pa dang / kun chub par byed pa dang / tshul bzhin du yid la byed cing / de la yang me tog dang / bdug pa dang / spos dang / me tog phreng dang / byug pa dang / phye ma dang / gos dang / gdugs dang / rgyal mtshan dang / ba dan dag gis bsti stang du byed/ bla mar byed/ ri mor byed/ mchod pa
294b1(khri brgyad): byed pa'i bsod nams mngon par 'du byed pa de la bsod nams mngon par 'du bya ba snga ma des brgya'i char yang nye bar mi 'gro/ stong gi cha dang / 'bum gyi cha dang / bye ba phrag 'bum gyi bar gyi char yang nye bar mi 'gro'o/ /grangs dang / cha dang / rgyu dang / dpe'i bar du yang mi bzod do/ /de ci'i phyir zhe na/ kau shi
294b2(khri brgyad): ka ji srid du shes rab kyi pha rol tu phyin pa 'di 'dzam bu'i gling na gnas par 'gyur ba de srid du sangs rgyas dkon mchog med par mi 'gyur/ chos dkon mchog dang / dge 'dun dkon mchog med par mi 'gyur zhing / de srid du dge ba bcu'i las kyi lam dang / bsam gtan bzhi dang / tshad med pa bzhi
294b3(khri brgyad): dang / gzugs med pa'i snyoms par 'jug pa bzhi dang / sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa dang / dran pa nye bar
294b4(khri brgyad): gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams dang / stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad dang / thams
294b5(khri brgyad): cad shes pa nyid dang / lam gyi rnam pa shes pa nyid dang / rnam pa thams cad mkhyen pa nyid 'jig rten du 'byung bar 'gyur la/ rgyal rigs shing sA la chen po lta bu rnams dang / bram ze'i rigs shing sA la chen po lta bu rnams dang / khyim bdag gi rigs shing sA la chen po lta bu rnams dang / rgyal
294b6(khri brgyad): chen bzhi'i ris kyi lha rnams dang / sum cu rtsa gsum pa dang / 'thab bral dang / dga' ldan dang / 'phrul dga' dang / gzhan 'phrul dbang byed dang / 'og min gyi bar gyi lha rnams kyang 'jig rten du 'byung bar 'gyur/ rgyun du zhugs pa'i 'bras bu dang / lan cig phyir 'ong ba'i 'bras bu dang / phyir
294b7(khri brgyad): mi 'ong ba'i 'bras bu dang / dgra bcom pa nyid dang / rang byang chub dang / byang chub sems dpa' rnams kyang yang dag par 'byung bar 'gyur/ sangs rgyas kyi mkhyen pa bla na med pa dang / chos kyi 'khor lo bskor ba dang / sems can yongs su smin par bya ba dang / sangs rgyas kyi zhing yongs su dag pa yang
295a1(khri brgyad): yod pa'i phyir ro/ /de nas lha'i dbang po brgya byin gyis stong gsum gyi stong chen po'i 'jig rten gyi khams 'di na rgyal chen bzhi'i ris kyi lha'i bu dang / 'og min gyi bar gyi lha'i bu de dag la smras pa/ grogs po dag shes rab kyi pha rol tu phyin pa gzung bar bya/ bcang bar bya/ klag par bya/
295a2(khri brgyad): kun chub par bya'o/ /grogs po dag shes rab kyi pha rol tu phyin pa gdon par bya/ shes rab kyi pha rol tu phyin pa tshul bzhin du yid la bya'o/ /de ci'i phyir zhe na/ grogs po dag shes rab kyi pha rol tu phyin pa bzung ngam/ bcangs sam/ blags sam/ kun chub par byas sam/ tshul bzhin du yid la
295a3(khri brgyad): byas na/ mi dge ba'i chos thams cad ni yongs su 'grib par 'gyur/ dge ba'i chos thams cad ni mngon par 'phel bar 'gyur/ lha ma yin gyi ris rnams ni yongs su 'grib par 'gyur/ lha'i ris rnams ni mngon par 'phel bar 'gyur zhing / grogs po dag shes rab kyi pha rol tu phyin pa bzung
295a4(khri brgyad): ngam/ bcangs sam/ blags sam/ kun chub par byas sam/ tshul bzhin du yid la byas na sangs rgyas kyi tshul rgyun chad par mi 'gyur/ chos kyi tshul dang / dge 'dun gyi tshul rgyun chad par mi 'gyur zhing / dkon mchog gsum gyi gdung rgyun chad par mi 'gyur la/ grogs po dag pha rol tu
295a5(khri brgyad): phyin pa thams cad kyang 'jig rten du 'byung bar 'gyur/ byang chub kyi phyogs kyi chos sum cu rtsa bdun dang / stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad kyi bar du yang 'jig rten du 'byung bar 'gyur la/ byang chub sems
295a6(khri brgyad): dpa'i spyod pa rnams kyang 'jig rten du 'byung bar 'gyur/ rgyun du zhugs pa dang / lan cig phyir 'ong ba dang / phyir mi 'ong ba dang / dgra bcom pa dang / rang sangs rgyas dang / byang chub sems dpa' sems dpa' chen po rnams kyang 'jig rten du 'byung bar 'gyur zhing yod pa'i phyir ro/ /de nas bcom ldan 'das
295a7(khri brgyad): kyis lha'i dbang po brgya byin la 'di skad ces bka' stsal to/ /kau shi ka khyod kyis shes rab kyi pha rol tu phyin pa zung shig /kau shi ka khyod kyis shes rab kyi pha rol tu phyin pa chongs shig /klogs shig /kun chub par gyis shig /tshul bzhin du yid la gyis shig /de ci'i phyir zhe na/ kau shi ka gang gi tshe lha ma yin rnams 'di
295b1(khri brgyad): snyam du sum cu rtsa gsum pa'i lha rnams dang lhan cig tu g.yul sprad par bya'o snyam du sems shing shom pa de'i tshe/ kau shi ka khyod kyis shes rab kyi pha rol tu phyin pa 'di yid la soms la kha ton du gyis shig dang / des lha ma yin de dag gi bsam pa de phyir nub par 'gyur zhing / phyis kyang g.yul sprod pa'i sems
295b2(khri brgyad): skyed par mi 'gyur ba'i phyir ro/ /kau shi ka lha'i bu'am lha'i bu mo gang dag 'chi 'pho ba'i tshe yang de dag gi mdun du khyod kyis shes rab kyi pha rol tu phyin pa 'di kha ton gyis shig dang / gal te de dag gis bdag nyid ngan song du skye bar mthong na yang / de dag gis shes rab kyi pha rol tu phyin pa 'di thos pas/ ngan song du skye ba'i
295b3(khri brgyad): sems bskyed pa de nub cing / lha'i gnas de nyid du phyir skye bar 'gyur te/ kau shi ka shes rab kyi pha rol tu phyin pa 'di mnyan pa ni de ltar mthu che ba yin no/ /kau shi ka rigs kyi bu'am rigs kyi bu mo'am/ lha'i bu'am/ lha'i bu mo gang yang rung ba'i rna lam du shes rab kyi pha rol tu phyin pa 'di grags par
295b4(khri brgyad): gyur pa de dag thams cad ni dge ba'i rtsa ba des rim gyis bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/ /de ci'i phyir zhe na/ kau shi ka 'di ltar 'das pa'i dus kyi de bzhin gshegs pa dgra bcom pa yang dag par rdzogs pa'i sangs rgyas nyan thos kyi dge 'dun
295b5(khri brgyad): dang bcas pa gang dag byung bar gyur pa de dag gis kyang shes rab kyi pha rol tu phyin pa 'di nyid la bslabs nas bla na med pa yang dag par rdzogs pa'i byang chub mngon par rdzogs par sangs rgyas la/ gang dag ma 'ongs pa'i dus kyi sangs rgyas bcom ldan 'das nyan thos kyi dge 'dun dang bcas pa
295b6(khri brgyad): rnams dang / da ltar phyogs bcu'i 'jig rten na/ da ltar byung ba'i dus kyi sangs rgyas bcom ldan 'das gang dag bzhugs te/ 'tsho zhing gzhes pa de dag thams cad kyang shes rab kyi pha rol tu phyin pa 'di nyid la bslabs nas/ bla na med pa yang dag par rdzogs pa'i byang chub mngon par rdzogs
295b7(khri brgyad): par 'tshang rgya ba'i phyir ro/ /de ci'i phyir zhe na/ 'di ltar sangs rgyas kyi chos thams cad dang / byang chub sems dpa'i chos thams cad dang / rang sangs rgyas kyi chos thams cad dang / nyan thos kyi chos thams cad shes rab kyi pha rol tu phyin pa'i nang du 'dus pa'i phyir ro/ /de skad ces bka' stsal
296a1(khri brgyad): pa dang / bcom ldan 'das la lha'i dbang po brgya byin gyis 'di skad ces gsol to/ /bcom ldan 'das 'di lta ste/ shes rab kyi pha rol tu phyin pa 'di ni rig sngags chen mo lags so/ /bcom ldan 'das 'di lta ste/ shes rab kyi pha rol tu phyin pa 'di ni rig sngags bla na ma mchis
296a2(khri brgyad): pa lags so/ /bcom ldan 'das 'di lta ste/ shes rab kyi pha rol tu phyin pa 'di ni rig sngags mi mnyam pa dang mnyam pa lags so/ /de ci'i slad du zhe na/ bcom ldan 'das 'di ltar shes rab kyi pha rol tu phyin pa ni mi dge ba'i chos thams cad spong ba dang / dge ba'i chos thams cad yongs su
296a3(khri brgyad): rdzogs par bgyi ba'i ched du yang dag par zhugs pa'i slad du'o/ /de skad ces gsol pa dang / bcom ldan 'das kyis lha'i dbang po brgya byin la 'di skad ces bka' stsal to/ /kau shi ka de de bzhin no/ /de de bzhin te/ kau shi ka 'di lta ste/ shes rab kyi pha rol tu phyin pa 'di ni rig sngags chen mo
296a4(khri brgyad): yin no/ /kau shi ka 'di lta ste/ shes rab kyi pha rol tu phyin pa 'di ni rig sngags bla na med pa yin no/ /kau shi ka 'di lta ste/ shes rab kyi pha rol tu phyin pa 'di ni rig sngags mi mnyam pa dang mnyam pa yin no/ /de ci'i phyir zhe na/ kau shi ka 'di ltar shes rab kyi pha rol tu phyin pa 'di nyid la brten
296a5(khri brgyad): nas gang dag phyogs bcu'i 'jig rten na 'das pa dang / ma byon pa dang / da ltar byung ba'i de bzhin gshegs pa dgra bcom pa yang dag par rdzogs pa'i sangs rgyas de dag thams cad kyang mngon par rdzogs par sangs rgyas mngon par rdzogs par 'tshang rgya/ mngon par rdzogs par 'tshang rgya bar 'gyur
296a6(khri brgyad): ba dang / kau shi ka shes rab kyi pha rol tu phyin pa 'di nyid la brten nas/ dge ba bcu'i las kyi lam 'jig rten na yod pa dang / bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi dang / pha rol tu phyin pa thams cad dang / stong pa nyid thams cad dang / byang
296a7(khri brgyad): chub kyi phyogs kyi chos sum cu rtsa bdun dang / stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad kyang 'jig rten na yod pa dang / rnam par thar pa'i sgo rnams dang / chos kyi dbyings dang / yang dag pa'i mtha' dang / de bzhin nyid dang /
296b1(khri brgyad): ma nor ba de bzhin nyid dang / gzhan ma yin pa de bzhin nyid dang / chos nyid dang / chos gnas pa nyid dang / chos mi 'gyur ba nyid dang / chos skyon med pa nyid kyang 'jig rten na yod pa dang / mig lnga dang mngon par shes pa drug dang / rgyun du zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong
296b2(khri brgyad): ba'i 'bras bu dang / dgra bcom pa nyid dang / rang sangs rgyas nyid dang / byang chub sems dpa' dang / rnam pa thams cad mkhyen pa nyid kyang 'jig rten na yod pa dang / kau shi ka byang chub sems dpa' la brten nas kyang dge ba bcu'i las kyi lam rnams 'jig rten na yod pa dang / rnam pa thams cad mkhyen pa
296b3(khri brgyad): nyid kyi bar dag 'jig rten na yod pa dang / de bzhin gshegs pa dgra bcom pa yang dag par rdzogs pa'i sangs rgyas kyi bar dag 'jig rten na yod pa'i phyir ro/ /kau shi ka 'di lta ste dper na/ zla ba'i dkyil 'khor la brten nas rtsi dang / skar ma'i tshogs thams cad yod pa yin no/ /kau shi ka de bzhin du byang
296b4(khri brgyad): chub sems dpa'i zla ba'i dkyil 'khor la brten nas kyang dge ba bcu'i las kyi lam dang / dge ba'i spyod pa dang / yang dag pa'i spyod pa dang / pha rol tu phyin pa rnams dang / stong pa nyid thams cad dang / byang chub kyi phyogs kyi chos sum cu rtsa bdun dang / stong pa nyid dang / mtshan ma med pa dang / smon pa med
296b5(khri brgyad): pa'i ting nge 'dzin gyi rtsi dag kyang yod pa yin la/ slob pa dang mi slob pa rnams dang / nyan thos dang rang sangs rgyas thams cad kyi rgyu skar dang / skar ma dag kyang yod pa yin/ thams cad shes pa nyid kyang yod pa yin/ de bzhin gshegs pa yang yod pa yin te/ gang gi tshe sangs rgyas bcom ldan
296b6(khri brgyad): 'das 'jig rten du mngon par rdzogs par sangs ma rgyas shing / de bzhin gshegs pa ma byung ba de'i tshe/ byang chub sems dpa' sems dpa' chen po de dag nyid sems can rnams la 'jig rten dang / 'jig rten las 'das pa'i chos rnams ston par byed do/ /de ci'i phyir zhe na/ 'di ltar lha'i
296b7(khri brgyad): theg pa dang / mi'i theg pa dang / nyan thos kyi theg pa dang / rang sangs rgyas kyi theg pa dang / theg pa chen po yang byang chub sems dpa' las nges par byung la byang chub sems dpa' sems dpa' chen po'i thabs la mkhas pa gang gis pha rol tu phyin pa drug yongs su rdzogs par byed pa dang / stong pa
297a1(khri brgyad): nyid thams cad la sgom pa dang / byang chub kyi phyogs kyi chos sum cu rtsa bdun sgom pa dang / stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad thob par byed pa dang / skyes bu chen po'i mtshan sum cu rtsa gnyis dang /
297a2(khri brgyad): dpe byad bzang po brgyad cu thob par byed pa dang / nyan thos dang rang sangs rgyas kyis mngon sum du mi byed pa dang / sems can rnams yongs su smin par byed pa dang / sangs rgyas kyi zhing yongs su dag par byed pa dang / byang chub sems dpa'i phun sum tshogs pa yongs su 'dzin par byed pa dang / rnam pa
297a3(khri brgyad): thams cad mkhyen pa nyid thob par byed pa'i thabs la mkhas pa de ni shes rab kyi pha rol tu phyin pa las nges par byung ba'i phyir ro/ /kau shi ka gzhan yang rigs kyi bu'am rigs kyi bu mo gang shes rab kyi pha rol tu phyin pa 'di 'dzin pa dang / 'chang ba dang / klog pa dang / kun chub par byed pa dang / tshul bzhin
297a4(khri brgyad): du yid la byed pa de ni tshe 'di'i yon tan 'di dag dang yang ldan par 'gyur ro/ /de skad ces bka' stsal pa dang / bcom ldan 'das la lha'i dbang po brgya byin gyis 'di skad ces gsol to/ /bcom ldan 'das rigs kyi bu'am rigs kyi bu mo gang dag shes rab kyi pha rol tu phyin pa 'di 'dzin pa dang / 'chang
297a5(khri brgyad): ba dang / klog pa dang / kun chub par bgyid pa dang / tshul bzhin du yid la bgyid pa de dag tshe 'di'i yon tan gang dag dang ldan par 'gyur ba lags/ bcom ldan 'das kyis bka' stsal pa/ kau shi ka rigs kyi bu'am rigs kyi bu mo gang dag shes rab kyi pha rol tu phyin pa 'di 'dzin pa dang / 'chang ba dang /
297a6(khri brgyad): klog pa dang / kun chub par byed pa dang / tshul bzhin du yid la byed pa de dag ni dug gis 'chi ba'i dus byed par mi 'gyur/ me dang mtshon dang / chus kyang 'chi ba'i dus byed par mi 'gyur zhing / nad gang yang rung ba'i bar dag gis kyang 'chi ba'i dus byed par mi 'gyur te/ las kyi rnam par smin pa ni ma
297a7(khri brgyad): gtogs so/ /kau shi ka gal te rigs kyi bu'am rigs kyi bu mo de la rgyal po'i pho brang nas 'tshe ba zhig byung bar gyur na yang de shes rab kyi pha rol tu phyin pa 'di kha ton du byas te rgyal po'i pho brang du zhugs na de la glags lta ba de dag gis glags btsal kyang glags rnyed par mi 'gyur ro/ /de ci'i phyir zhe na/
297b1(khri brgyad): shes rab kyi pha rol tu phyin pa 'di nyid kyi gzi brjid yin pa'i phyir ro/ /kau shi ka gal te rigs kyi bu'am rigs kyi bu mo gang shes rab kyi pha rol tu phyin pa 'di kha ton du 'don cing rgyal po'i pho brang der song na/ de la rgyal po'i bu'am/ rgyal po'i blon po sna chen po la gtogs pa dag kyang gsong por smra bar bya'o
297b2(khri brgyad): snyam du sems/ snyan par smra bar bya'o snyam du sems/ dga' bar bya'o snyam du sems par 'gyur ro/ /de ci'i phyir zhe na/ 'di ltar rigs kyi bu'am rigs kyi bu mo de dag gis sems can thams cad la byams pa'i sems nye bar gzhag cing snying rje dang / dga' ba dang / btang snyoms kyi sems nye bar
297b3(khri brgyad): gzhag pa'i phyir ro/ /kau shi ka rigs kyi bu'am rigs kyi bu mo gang shes rab kyi pha rol tu phyin pa 'di 'dzin pa dang / 'chang ba dang / klog pa dang / kun chub par byed pa dang / tshul bzhin du yid la byed pa de ni tshe 'di'i yon tan de dag dang ldan par 'gyur ro/ /kau shi ka gzhan yang rigs kyi bu'am rigs
297b4(khri brgyad): kyi bu mo gang shes rab kyi pha rol tu phyin pa 'di 'dzin pa dang / 'chang ba dang / klog pa dang / kun chub par byed pa dang / tshul bzhin du yid la byed pa de ni tshe phyi ma'i yon tan 'di dag dang yang ldan par 'gyur te/ 'di lta ste/ nam du yang dge ba bcu'i las kyi lam dang 'bral bar mi 'gyur/ nam
297b5(khri brgyad): du yang bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi dang / pha rol tu phyin pa rnams dang / stong pa nyid thams cad dang / byang chub kyi phyogs kyi chos sum cu rtsa bdun dang / stobs bcu dang / mi 'jigs pa rnams dang / so so yang dag par rig
297b6(khri brgyad): pa rnams dang / sangs rgyas kyi chos ma 'dres pa brgyad dang 'bral bar mi 'gyur ro/ /de sems can yongs su smin par bya ba'i phyir smon lam gyi dbang ma gtogs par nam du yang sems can dmyal ba dang / dud 'gro'i skye gnas dang / gshin rje'i 'jig rten rnams su skye bar mi 'gyur/ nam du yang
297b7(khri brgyad): dbang po ma tshang bar mi 'gyur/ nam du yang yan lag ma tshang bar mi 'gyur/ nam du yang dbul po'i khyim rnams su skye bar mi 'gyur/ 'od ma mkhan gyi khyim rnams su skye bar mi 'gyur/ g.yung po'i khyim rnams su skye bar mi 'gyur/ dmangs rigs rnams su skye bar mi 'gyur zhing / de de phyin chad kyang rtag
298a1(khri brgyad): par rgyun du skyes bu chen po'i mtshan sum cu rtsa gnyis kyis brgyan pa'i lus thob par 'gyur la/ 'jig rten gyi khams gang na sangs rgyas bcom ldan 'das bzhugs pa der sangs rgyas bcom ldan 'das rnams kyi spyan sngar pad ma las rdzus te skye bar 'gyur zhing / nam du yang mngon par shes pa nyams par mi 'gyur ro/ /
298a2(khri brgyad): de 'dod na sangs rgyas bcom ldan 'das de dag la bsnyen bkur bya ba dang / chos nyan pa'i phyir/ sangs rgyas kyi zhing nas sangs rgyas kyi zhing du 'gro bar 'gyur ro/ /sangs rgyas kyi zhing nas sangs rgyas kyi zhing du 'gro ba na yang sems can rnams kyang yongs su smin par byed/ sangs rgyas kyi zhing yang yongs su dag par byed par 'gyur ro/ /
298a3(khri brgyad): kau shi ka de lta bas na rigs kyi bu'am rigs kyi bu mo yon tan phun sum tshogs pa de dag thob par 'dod pas shes rab kyi pha rol tu phyin pa 'di gzung bar bya/ bcang bar bya/ klag par bya/ kun chub par bya/ tshul bzhin du yid la bya zhing rnam pa thams cad mkhyen pa nyid kyi sems dang yang mi 'bral bar bya ste/ de ni bla na med pa yang dag
298a4(khri brgyad): par rdzogs pa'i byang chub mngon par rdzogs par sangs rgyas kyi bar du tshe 'di'i yon tan dang / tshe phyi ma'i yon tan de dag dang nam du yang 'bral bar mi 'gyur ro/ /shes rab kyi pha rol tu phyin pa khri brgyad stong pa las/ byang chub kyi sems kyi yon tan yongs su brjod pa'i le'u zhes bya ste/ nyi shu rtsa brgyad pa'o// //
298a5(khri brgyad): de nas gzhan mu stegs can kun tu rgyu klan ka tshol ba'i bsam pa can rab tu mang po brgya zhig klan ka btsal ba'i phyir/ bcom ldan 'das ga la ba der dong ngo / /de nas lha'i dbang po brgya byin 'di snyam du sems te/ gzhan mu stegs can kun tu rgyu/ bcom ldan 'das kyi bstan pa la klan ka tshol ba'i bsam pa can rab tu mang po brgya
298a6(khri brgyad): po 'di dag bcom ldan 'das ga la ba der dong gis/ gzhan mu stegs can kun tu rgyu 'di dag ci nas kyang bcom ldan 'das kyi thad du mi 'dong zhing / shes rab kyi pha rol tu phyin pa ston pa'i bar chad byed par mi 'gyur bar/ bdag gis bcom ldan 'das las shes rab kyi pha rol tu phyin pa ji tsam zhig gzung ba de bdag gis nges par kha ton
298a7(khri brgyad): du bya'o snyam mo/ /de nas lha'i dbang po brgya byin gyis bcom ldan 'das las shes rab kyi pha rol tu phyin pa ji tsam zhig gzung ba de kha ton du byas so/ /de nas gzhan mu stegs can kun tu rgyu de dag gis rgyang ring po nas bcom ldan 'das la bskor ba byas te/ lam gang nas lhags pa'i lam de nyid nas phyir dong ngo / /de nas tshe dang ldan pa shA ri'i
298b1(khri brgyad): bu 'di snyam du sems te/ ci'i phyir gzhan mu stegs can kun tu rgyu klan ka tshol ba'i bsam pa can 'di dag rgyang ring po nas/ bcom ldan 'das la bskor ba byas nas gang nas lhags pa'i lam de nyid nas phyir dong zhig gu snyam mo/ /de nas bcom ldan 'das kyis tshe dang ldan pa shA ri'i bu'i sems kyi yongs su rtog pa
298b2(khri brgyad): thugs kyis mkhyen nas/ tshe dang ldan pa shA ri'i bu la bka' stsal pa/ shA ri'i bu lha'i dbang po brgya byin gyis shes rab kyi pha rol tu phyin pa 'di bsams te/ des na gzhan mu stegs can kun tu rgyu 'di dag gis rgyang ring po nyid nas/ nga la bskor ba byas te/ lam gang nas lhags pa de nyid nas phyir dong ngo / /shA ri'i bu
298b3(khri brgyad): gzhan yang mu stegs can kun tu rgyu 'di dag gi nang na gcig la yang dkar po'i cha yod par ngas ma mthong ngo / /gzhan mu stegs can kun tu rgyu 'di dag thams cad ni zhe 'gras pa'i sems dang / klan ka tshol ba'i bsam pas 'ong bar sems te/ shA ri'i bu gang shes rab kyi pha rol tu phyin pa la klan ka btsal ba'i
298b4(khri brgyad): bsam pa'am/ zhe 'gras pa'i sems kyis 'ong bar nus pa de ni 'jig rten lha dang bcas pa dang / bdud dang bcas pa dang / tshangs pa dang bcas pa dang / dge sbyong dang bram zer bcas pa'i skye dgu'i nang na ngas ma mthong ste/ de ni gnas med do/ /de ci'i phyir zhe na/ shA ri'i bu 'di ltar stong gsum gyi stong chen po'i
298b5(khri brgyad): 'jig rten gyi khams 'di na rgyal chen bzhi'i ris kyi lha rnams dang / 'og min man chad kyi lha rnams dang / nyan thos gang dag dang / rang sangs rgyas kyi theg pa la yang dag par zhugs pa gang dag dang / byang chub sems dpa' gang dag 'khod pa de dag thams cad kyis kyang shes rab kyi pha rol tu phyin pa 'di yongs su gzung
298b6(khri brgyad): ba'i phyir ro/ /de ci'i phyir zhe na/ 'di ltar de dag thams cad ni shes rab kyi pha rol tu phyin pa las byung ba'i phyir ro/ /shA ri'i bu gzhan yang shar phyogs kyi 'jig rten gyi khams gang gA'i klung gi bye ma snyed dag dang / phyogs bcu'i bar du phyogs re rer yang 'jig rten gyi khams gang gA'i klung gi bye ma snyed dag gi sangs rgyas
298b7(khri brgyad): bcom ldan 'das nyan thos kyi dge 'dun dang bcas pa rnams dang / rang sangs rgyas rnams dang / byang chub sems dpa' sems dpa' chen po rnams dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po gang yin pa de dag thams cad kyis kyang shes rab kyi
299a1(khri brgyad): pha rol tu phyin pa 'di yongs su gzung ba'i phyir ro/ /de ci'i phyir zhe na/ 'di ltar de dag thams cad ni shes rab kyi pha rol tu phyin pa las byung ba'i phyir ro/ /de nas bdud sdig can 'di snyam du sems te/ de bzhin gshegs pa dgra bcom pa yang dag par rdzogs pa'i sangs rgyas kyi 'khor bzhi po 'di dag spyan snga na
299a2(khri brgyad): 'khod cing / 'dod pa na spyod pa dang / gzugs na spyod pa'i lha'i bu 'di dag kyang spyan snga na 'khod pa las na/ byang chub sems dpa' sems dpa' chen po rnams 'di ltar bla na med pa yang dag par rdzogs pa'i byang chub tu lung ston par 'gyur du nges kyis/ mig gis mi rtsol bar bya ba'i phyir bdag bcom ldan 'das ga la ba der
299a3(khri brgyad): 'gro bar bya'o snyam mo/ /de nas bdud sdig can gyis dpung gi tshogs yan lag bzhi pa mngon par sprul nas/ bcom ldan 'das ga la ba der 'gro bar bsams so/ /de nas lha'i dbang po brgya byin 'di snyam du sems te/ kye ma bdud sdig can 'di ni dpung gi tshogs yan lag bzhi pa mngon par sprul nas/ bcom ldan 'das
299a4(khri brgyad): ga la ba der 'gro bar 'dod de/ bdud sdig can 'di dpung gi tshogs yan lag bzhi pa'i bkod pa gang yin pa/ dpung gi tshogs yan lag bzhi pa'i bkod pa 'di lta bu 'di ni rgyal po gzugs can snying po'i yang ma yin/ dpung gi tshogs yan lag bzhi pa'i bkod pa 'di lta bu ni rgyal po gsal rgyal gyi yang ma yin/
299a5(khri brgyad): shAkya rnams kyi yang ma yin/ lid tsa bI rnams kyi yang ma yin gyi/ bdud sdig can ni yun ring po nas/ bcom ldan 'das la glags lta zhing skabs tshol ba dang / sems can yang dag pa la zhugs pa rnams la/ gtse ba'i bsam pa dang ldan pa yin pas/ dpung gi tshogs yan lag bzhi pa gang yin pa 'di ni bdud sdig can gyis
299a6(khri brgyad): mngon par sprul pa yin gyis/ bdag gis shes rab kyi pha rol tu phyin pa 'di bsam par bya'o/ /dran nas kyang kha ton du bya'o snyam mo/ /de nas lha'i dbang po brgya byin gyis shes rab kyi pha rol tu phyin pa 'di bsams so/ /dran nas kyang kha ton du byas te/ lha'i dbang po brgya byin gyis shes rab kyi pha rol tu phyin pa 'di ji
299a7(khri brgyad): tsam du kha ton byed pa de tsam du/ bdud sdig can lam de nyid dang / sgo de nyid nas phyir log go/ /de nas 'khor der rgyal chen bzhi'i ris kyi lha'i bu rnams dang / 'og min man chad kyi lha gang yin pa de dag gis lha'i me tog rnams mngon par sprul nas/ bar snang la 'khod bzhin du bcom ldan
299b1(khri brgyad): 'das ga la ba de logs su 'dor zhing 'thor bar byed la/ tshig 'di skad ces shes rab kyi pha rol tu phyin pa 'di ji srid du 'dzam bu'i gling gi mi rnams la gnas pa de srid du/ de bzhin gshegs pa dgra bcom pa yang dag par rdzogs pa'i sangs rgyas med par mi 'gyur zhing / dam pa'i chos kyang yun ring du gnas
299b2(khri brgyad): par 'gyur la/ dge 'dun yang 'jig rten du 'byung bar 'gyur ba dang / de bzhin du stong gsum gyi stong chen po'i 'jig rten gyi khams dang / de bzhin du phyogs bcu'i sangs rgyas kyi zhing thams cad du byang chub sems dpa' sems dpa' chen po rnams kyi spyod pa'i khyad par yang grags par 'gyur la/ phyogs
299b3(khri brgyad): gang logs na rigs kyi bu'am rigs kyi bu mo shes rab kyi pha rol tu phyin pa 'di yi ger bris te/ glegs bam du byas nas 'chang ba'i phyogs de snang ba dang ldan par 'gyur la/ gang na shes rab kyi pha rol tu phyin pa 'di spyod pa'i sa phyogs de yang mgon yod cing mun pa dang bral bar 'gyur bas na/ shes rab kyi pha rol tu
299b4(khri brgyad): phyin pa 'di 'dzam bu gling pa'i mi rnams yun ring du spyod par gyur cig ces smras so/ /de skad ces gsol pa dang / bcom ldan 'das kyis lha'i dbang po brgya byin la 'di skad ces bka' stsal to/ /kau shi ka de de bzhin te/ kau shi ka phyogs gang dang / gang gi 'jig rten gyi khams rab 'byam na shes rab kyi pha rol tu
299b5(khri brgyad): phyin pa 'di spyod cing glegs bam la bris pa yod pa'i sa phyogs de ni snang bar gyur pa yin te/ sa phyogs de ni mgon yod cing / mun pa mun nag dang bral bar 'gyur ro/ /de nas lha'i bu de dag gis lha'i me tog rnams mngon par sprul nas/ bcom ldan 'das ga la ba de logs su gtor te/ tshig 'di skad ces
299b6(khri brgyad): gsol to/ /bcom ldan 'das rigs kyi bu'am rigs kyi bu mo gang la la shes rab kyi pha rol tu phyin pa 'di 'dzin pa dang / 'chang ba dang / klog pa dang / kun chub par byed pa dang / tshul bzhin du yid la bgyid pa de la ni bdud dam/ bdud kyi ris kyi lha rnams kyis glags rnyed par mi 'gyur lags so/ /bcom
299b7(khri brgyad): ldan 'das bdag cag gis kyang rigs kyi bu'am rigs kyi bu mo de la rtag tu rgyun mi 'chad par bsrung ba dang / bskyab pa dang / sba bar bgyi'o/ /bdag cag ni rigs kyi bu gang shes rab kyi pha rol tu phyin pa 'di 'dzin pa dang / 'chang ba dang / kun chub par byed pa dang / klog pa dang / tshul bzhin du yid
300a1(khri brgyad): la bgyid pa de la ston pa lags so snyam du 'dzin lags so/ /de nas bcom ldan 'das la lha'i dbang po brgya byin gyis 'di skad ces gsol to/ /bcom ldan 'das rigs kyi bu'am rigs kyi bu mo gang dag shes rab kyi pha rol tu phyin pa 'di 'dzin tam/ 'chang ngam/ klog gam/ kun chub
300a2(khri brgyad): par bgyid dam/ tshul bzhin du yid la bgyid pa de dag ni dge ba'i rtsa ba ngan ngon dang ldan pa ma lags so/ /rigs kyi bu'am rigs kyi bu mo de dag ni sngon gyi rgyal ba thams cad la lhag par bgyi ba bgyis pa lags so/ /rigs kyi bu'am rigs kyi bu mo gang dag shes rab kyi pha rol tu phyin pa 'di 'dzin pa dang /
300a3(khri brgyad): tshul bzhin du yid la bgyid pa'i bar dag tu bgyid pa de dag ni sangs rgyas mang po la bsnyen bkur bgyid bgyid pa dang / dge ba'i bshes gnyen gyis yongs su zin pa lags so/ /de ci'i slad du zhe na/ rnam pa thams cad mkhyen pa nyid ni 'di lta ste/ shes rab kyi pha rol tu phyin pa 'di las byung ba lags la/
300a4(khri brgyad): shes rab kyi pha rol tu phyin pa yang 'di lta ste/ rnam pa thams cad mkhyen pa nyid las byung ba lags pa'i slad du'o/ /de ci'i slad du zhe na/ 'di ltar rnam pa thams cad mkhyen pa nyid kyang gzhan ma lags la/ shes rab kyi pha rol tu phyin pa yang gzhan ma lags pa'i slad du ste/ de ltar na rnam pa thams
300a5(khri brgyad): cad mkhyen pa nyid dang / shes rab kyi pha rol tu phyin pa 'di ni gnyis su ma mchis te gnyis su dbyer ma mchis shing tha mi dad de/ gcad du ma mchis lags so/ /de skad ces gsol pa dang / bcom ldan 'das kyis lha'i dbang po brgya byin la 'di skad ces bka' stsal to/ /kau shi ka de de bzhin no/ /
300a6(khri brgyad): ji skad smras pa de de bzhin te/ rnam pa thams cad mkhyen pa nyid dang / shes rab kyi pha rol tu phyin pa 'di ni gnyis su med de gnyis su dbyer med cing tha mi dad de gcad du med do/ /shes rab kyi pha rol tu phyin pa khri brgyad stong pa las gzhan mu stegs can gyi le'u zhes bya ste/ nyi shu
300a7(khri brgyad): rtsa dgu pa'o/ / // // //

