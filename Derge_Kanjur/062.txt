1a1(mdo sde): /mdo sde tsha ba bzhugs so//
1b1(mdo sde): @##/ /rgya gar skad du/ Ar+ya shrad+d+hA ba lA d+hA nA ba tA ra mu drA nA ma ma hA yA na sU tra/ bod skad du/ 'phags pa dad pa'i stobs bskyed pa la 'jug pa'i phyag rgya zhes bya ba theg
1b2(mdo sde): pa chen po'i mdo/ bam po dang po/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das de
1b3(mdo sde): bzhin gshegs pa'i gnas na chos kyi bas mtha' dgon pa kun nas 'od kyi khang pa bsod nams chen po'i rgyan gyi tshogs bsags pa/ kun tu ma smad pa/ yon tan gyi tshogs
1b4(mdo sde): dpag tu med pa/ rdo rje ltar sra bar brtsigs pa/ mi shigs pa'i sa'i phyogs nor bu rin po che thams cad kyis spras pa'i me tog gi rgyan dri ma med pa'i 'od 'bar ba'i nor bu rin po che'i
1b5(mdo sde): dra ba'i rgyan gyis spras pa/ kha dog mtha' yas pa'i nor bu rin po che rgya mtsho yangs pa snang zhing rnam par bkra ba/ nor bu rin po che'i char mi zad pa 'bab pa'i nor bu rin po che'i
2a1(mdo sde): rgyal po las grub pa/ me tog sna tshogs 'khyil pa'i chu bo'i nor bu sdong po dang yal gas brgyan pa/ me tog dang / spos dang / rin po che thams cad kyi dra bas bres pa/ bkod pa thams cad 'bar bar sangs rgyas kyi byin gyi rlabs
2a2(mdo sde): k yis rnam par sprul pa yang dag par ston pa'i sa'i snying po nor bu rin po che thams cad yangs par 'byung bas phyogs kun tu sbyangs shing bkod pa'i byang chub kyi snying po nor bu rin po che bai dUr+ya'i rigs kyis brgyan pas rgyas pa'i phung po nor bu rin po che'i rgyal po'i kha
2a3(mdo sde): khyer gyis bskor ba/ nor bu mu tig rin po che'i chun pos mdzes par byas pa/ gdugs dang / rgyal mtshan dang / ba dan btsugs pa/ dril bu g.yer ka'i dra ba'i bla re bres pa/ tsan dan sbrul gyi snying pos byugs pa/ dbang gi rgyal po'i nor bu
2a4(mdo sde): rin po che'i dra bas g.yogs pa/ rgya mtsho'i gnas rnam par dag pa bkod pa/ kun nas 'od zer gyi nor bu'i ka ba'i dra bas gtams pa/ seng ge'i ral pa'i nor bu rin po che'i spang leb kyis bkab pa/ seng ge'i rgyal mtshan mchog gi nor bu
2a5(mdo sde): rin po che'i sgo gang dang / rta babs dang / skar khung gis brgyan pa/ dar gyi chun po bres pas mdzes par byas pa me tog man dA ra ba dang / man dA ra ba chen po dang / many+dzu Sha ka dang / many+dzu Sha ka chen po dang / mdog mdzes dang / mdog
2a6(mdo sde): mdzes chen po dang / 'khor lo dang / 'khor lo chen po dang / sna ma'i me tog dang / bar shi ka dang / ta ra ni dang / bal la ko ta ra ni dang / shin tu dri mchog dang / d+ha nu ska ri ka dang / lha'i me tog yid du 'ong ba ud pa la dang / pad ma dang /
2b1(mdo sde): ku mu da dang / pad ma dkar po dang / me tog chen pos gtor ba na bzhugs te/ chags pa med par bkod pa'i snying po'i seng ge'i khri la bcom ldan 'das blo shin tu rnam par dag pa/ kun tu spyod pa gnyis mi mnga' ba/ mtshan nyid med pa'i chos la shin tu gzhol
2b2(mdo sde): ba/ sangs rgyas kyi gnas pas gnas pa/ sangs rgyas thams cad dang mnyam pa nyid brnyes pa/ sgrib pa mi mnga' bas rtogs par thugs su chud pa/ phyir mi ldog pa'i chos dang ldan pa/ spyod yul mi 'phrogs pa/ rnam par gzhag pa bsam gyis mi khyab
2b3(mdo sde): pa/ dus gsum mnyam pa nyid tshar phyin pa/ 'jig rten gyi khams thams cad du khyab pa'i sku dang ldan pa/ chos thams cad la the tsom med pa'i ye shes mnga' ba spyod pa thams cad dang ldan pa'i blo mnga' ba/ sangs rgyas kyi ye shes la nem nur med pa/ rnam par
2b4(mdo sde): mi rtog pa'i sku mnga' ba/ byang chub sems dpa' thams cad kyi ye shes yang dag par rdzogs pa/ sangs rgyas kyi gnas pa gnyis su med pa dam pa'i pha rol tu phyin pa/ de bzhin gshegs pa ma 'dres pa'i rnam par thar par mdzad pa'i ye shes kyi mthar phyin pa/ mtha'
2b5(mdo sde): dang dbus med pa'i sangs rgyas kyi sa mnyam pa nyid thugs su chud/ chos kyi dbyings kyis klas pa/ nam mkha'i khams kyi mthas gtugs pa/ lhun gyis grub pa'i ye shes kyis sangs rgyas kyi mdzad pa thams cad rgyun mi 'chad pa/ phyi ma'i mtha'i mu'i bskal pa
2b6(mdo sde): bgrangs pa thams cad du phyir mi ldog pa'i chos kyi 'khor lo skor ba byin gyis rlob pa/ chags pa med pa'i bkod pa'i snying po yang dag par ston pa/ ma chags pa'i ye shes mnga' ba/ rnam pa thams cad kyi mchog dang ldan pa'i shes bya dbyer med cing mi gnas pa/ dus
2b7(mdo sde): gcig tu phyogs bcu'i 'jig rten gyi khams rab 'byam thams cad du dga' ldan gyi gnas mchog na bzhugs pa dang / 'chi 'pho ba dang / skye ba dang / mngon par 'byung ba dang / dka' ba spyad pa'i sbyor ba dang / byang chub kyi snying por gshegs pa dang / bdud
3a1(mdo sde): bcom pa dang / mngon par rdzogs par byang chub pa dang / chos kyi 'khor lo rab tu bskor ba dang / yongs su mya ngan las 'da' ba dang / chos gnas pa dang / chos nub pa ston pa la mkhas pa bzhugs te/ sangs rgyas kyi zhing brjod du med pa'i yang brjod du
3a2(mdo sde): med pa bye ba khrag khrig brgya stong phrag bcu'i rdul phra rab snyed kyi byang chub sems dpa' sems dpa' chen po thams cad kyang dpa' bar 'gro ba'i ting nge 'dzin gyis rnam par rtsen pa/ lus kyi kha dog mtha' yas pa yongs su 'grub pa sgrub pa'i gzungs thob pa/ sangs rgyas
3a3(mdo sde): med pa'i 'jig rten gyi khams su sangs rgyas 'byung ba ston pa la mkhas pa/ kun nas nyon mongs pa can gyi 'jig rten gyi khams yongs su sbyang ba sha stag dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto
3a4(mdo sde): 'phye chen po dang / brgya byin dang / tshangs pa dang / 'jig rten skyong ba dang / mi dang / mi ma yin pa grangs med dpag tu med pa dag dang yang thabs cig go/ /de nas 'jam dpal gzhon nur gyur pa stan las langs te/ bla gos phrag pa gcig tu gzar nas pus mo
3a5(mdo sde): g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas/ bcom ldan 'das la 'di skad ces gsol to/ /dbugs 'byin pa rnyed pa gang dag byang chub sems dpa' rnams kyi sa dang po yongs su sbyong bar 'gyur ba dag bcom ldan
3a6(mdo sde): 'das kyis bstan du gsol/ de skad ces gsol pa dang / bcom ldan 'das kyis 'jam dpal gzhon nur gyur pa la 'di skad ces bka' stsal to/ /'jam dpal dbugs 'byin pa rnyed pa lnga po 'di dag byang chub sems dpa' rnams kyi sa dang po yongs su sbyong bar 'gyur
3a7(mdo sde): te/ lnga gang zhe na 'di lta ste/ bdag ni bsam pa la gnas kyis/ gzhan dag kyang bsam pa la dgod do zhes dbugs 'byin pa rnyed par 'gyur te/ de la bsam pa ni gang dge ba'i rtsa ba gzhan dang gzhan brtsams pa'i bye brag la dad pa mi phyed pa'o/ /bdag ni
3b1(mdo sde): lhag pa'i bsam pa la gnas kyis/ gzhan dag kyang lhag pa'i bsam pa la dgod do zhes dbugs 'byin pa rnyed par 'gyur te/ de la lhag pa'i bsam pa ni gang sangs rgyas kyi che ba nyid kyi khyad par du 'gro ba'i chos rnams la lhag par dmigs pa'o/ /bdag ni dad pa la
3b2(mdo sde): gnas kyis/ gzhan dag kyang dad pa la dgod do zhes dbugs 'byin pa rnyed par 'gyur te/ de la dad pa ni shes rab kyi rtsa ba las byung ba'i las la gnas pa'o/ /bdag ni mchog tu dga' ba la gnas kyis gzhan dag kyang mchog tu dga' ba la dgod do zhes dbugs 'byin pa
3b3(mdo sde): rnyed par 'gyur te/ de la mchog tu dga' ba ni lus dang sems rab tu sbyangs pa gang yin pa'o/ /bdag ni bdud kyi las dang dbyer med pa'i sangs rgyas kyi las la gnas kyis/ gzhan dag kyang bdud kyi las dang dbyer med pa'i sangs rgyas kyi las la dgod do zhes dbugs
3b4(mdo sde): 'byin pa rnyed par 'gyur te/ de la bdud kyi las ni gang phyin ci log gi kun nas ldang ba las byung ba'i lta ba dang / lta ba kun nas ldang ba las byung ba'i bdud kyi las te/ bdud kyi las 'di sangs rgyas kyi las dang dbyer med do/ /de ci'i phyir zhe na/ bdud kyi las kyi rang
3b5(mdo sde): bzhin las gzhan ma yin pa'i phyir te/ bdud kyi las kyi rang bzhin las sangs rgyas kyi las gzhan med pas bdud kyi las kyi rang bzhin nyid sangs rgyas kyi las te/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su
3b6(mdo sde): sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na 'di lta ste/ bdag ni lta bar gyur pa dang dbyer med pa'i stong pa nyid shes pa la gnas kyis/ gzhan dag
3b7(mdo sde): kyang lta bar gyur pa dang dbyer med pa'i stong pa nyid shes pa la dgod do zhes dbugs 'byin pa rnyed par 'gyur te/ de la lta bar gyur pa dang dbyer med pa'i stong pa nyid ni lta bar gyur pa'i rang bzhin gang yin pa'o/ /de ci'i phyir zhe na/ stong pa nyid ni lta bar gyur pa'i rang bzhin las
4a1(mdo sde): gzhan ma yin pa'i phyir te/ lta bar gyur pa'i rang bzhin las stong pa nyid gzhan med pas lta bar gyur pa'i rang bzhin nyid stong pa nyid de/ lta bar gyur pa'i rang bzhin stong pa nyid shes pa des chos thams cad stong ngo / /bdag ni sgro 'dogs pa dang /
4a2(mdo sde): dbyer med pa sgro 'dogs pa med pa shes pa la gnas kyis/ gzhan dag kyang sgro 'dogs pa dang / dbyer med pa sgro 'dogs pa med pa shes pa la dgod do zhes dbugs 'byin pa rnyed par 'gyur te/ de la sgro 'dogs pa dang dbyer med pa'i sgro 'dogs pa med pa ni sgro
4a3(mdo sde): 'dogs pa'i rang bzhin gang yin pa'o/ /de ci'i phyir zhe na/ sgro 'dogs pa med pa ni sgro 'dogs pa'i rang bzhin las gzhan ma yin pa'i phyir te/ sgro 'dogs pa'i rang bzhin las sgro 'dogs pa med pa gzhan med pas sgro 'dogs pa'i rang bzhin nyid sgro 'dogs pa med
4a4(mdo sde): pa ste/ sgro 'dogs pa'i rang bzhin gyi sgro 'dogs pa med pa shes pa des chos thams cad sgro 'dogs pa med pa'o/ /bdag ni lhag par byed pa dang dbyer med pa lhag par byed pa med pa shes pa la gnas kyis/ gzhan dag kyang lhag par byed pa dang dbyer med pa lhag
4a5(mdo sde): par byed pa med pa shes pa la dgod do zhes dbugs 'byin pa rnyed par 'gyur te/ de la lhag par byed pa dang dbyer med pa lhag par byed pa med pa ni lhag par byed pa'i rang bzhin gang yin pa'o/ /de ci'i phyir zhe na/ lhag par byed pa med pa ni lhag par byed pa'i rang bzhin
4a6(mdo sde): las gzhan ma yin pa'i phyir te/ lhag par byed pa'i rang bzhin las lhag par byed pa med pa gzhan med pas lhag par byed pa'i rang bzhin nyid lhag par byed pa med pa ste/ lhag par byed pa'i rang bzhin gyi lhag par byed pa med pa shes pa des chos thams cad lhag par byed
4a7(mdo sde): pa med pa'o/ /bdag ni gdeg pa dang / gzhag pa dang / dbyer med pa gdeg pa dang gzhag pa med pa shes pa la gnas kyis/ gzhan dag kyang gdeg pa dang / gzhag pa dang dbyer med pa gdeg pa med cing gzhag pa med pa shes pa la dgod do zhes dbugs 'byin
4b1(mdo sde): pa rnyed par 'gyur te/ de la gdeg pa dang / gzhag pa dang / dbyer med pa gdeg pa med cing gzhag pa med pa ni gdeg pa dang gzhag pa'i rang bzhin gang yin pa'o/ /de ci'i phyir zhe na/ gdeg pa med pa dang gzhag pa med pa ni gdeg pa dang gzhag pa'i rang bzhin las
4b2(mdo sde): gzhan ma yin pa'i phyir te/ gdeg pa dang gzhag pa'i rang bzhin las gdeg pa med cing gzhag pa med pa gzhan med pas gdeg pa dang gzhag pa'i rang bzhin nyid gdeg pa med cing gzhag pa med pa ste/ gdeg pa dang gzhag pa'i rang bzhin nyid kyi gdeg pa dang /
4b3(mdo sde): gzhag pa med pa shes pa des chos thams cad gdeg pa dang gzhag pa med pa'o/ /bdag ni blang ba dang / dor ba dang dbyer med pa blang ba med cing dor ba med pa shes pa la gnas kyis/ gzhan dag kyang blang ba dang / dor ba dang dbyer med pa blang ba med cing dor ba med pa shes pa
4b4(mdo sde): la dgod do zhes dbugs 'byin pa rnyed par 'gyur te/ de la blang ba dang dor ba dang dbyer med pa blang ba med cing dor ba med pa ni blang ba dang dor ba'i rang bzhin gang yin pa'o/ /de ci'i phyir zhe na/ blang ba med cing dor ba med pa ni blang ba dang dor ba'i rang bzhin las gzhan ma yin
4b5(mdo sde): pa'i phyir te/ blang ba dang dor ba'i rang bzhin las blang ba med cing dor ba med pa gzhan med pas blang ba dang dor ba med pa'i rang bzhin nyid blang ba med pa dang dor ba med pa'o/ /blang ba dang dor ba'i rang bzhin gyi blang ba med cing dor ba med pa shes pa des chos thams cad blang ba med
4b6(mdo sde): cing dor ba med pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su
4b7(mdo sde): sbyong bar 'gyur te/ lnga gang zhe na/ 'di lta ste/ bdag ni 'dus byas dang dbyer med pa 'dus ma byas shes pa la gnas kyis/ gzhan dag kyang 'dus byas dang dbyer med pa 'dus ma byas shes pa la dgod do zhes dbugs 'byin pa rnyed par 'gyur te/ de la 'dus byas
5a1(mdo sde): dang dbyer med pa 'dus ma byas ni 'dus byas kyi rang bzhin gang yin pa'o/ /de ci'i phyir zhe na/ 'dus ma byas ni 'dus byas kyi rang bzhin las gzhan ma yin pa'i phyir te/ 'dus byas kyi rang bzhin las 'dus ma byas gzhan med pas 'dus byas kyi rang bzhin
5a2(mdo sde): nyid 'dus ma byas te/ 'dus byas kyi rang bzhin 'dus ma byas shes pa des chos thams cad 'dus ma byas so/ /bdag ni dngos po dang dbyer med pa dngos po med pa shes pa la gnas kyis/ gzhan dag kyang dngos po dang dbyer med pa dngos po med pa shes pa la dgod do zhes
5a3(mdo sde): dbugs 'byin pa rnyed par 'gyur te/ de la dngos po dang dbyer med pa dngos po med pa ni dngos po'i rang bzhin gang yin pa'o/ /de ci'i phyir zhe na/ dngos po med pa ni dngos po'i rang bzhin las gzhan ma yin pa'i phyir te/ dngos po'i rang bzhin las dngos po med pa gzhan med pas
5a4(mdo sde): dngos po'i rang bzhin nyid dngos po med pa ste/ dngos po'i rang bzhin nyid dngos po med pa shes pa des chos thams cad dngos po med pa'o/ /bdag ni gnas dang dbyer med pa gnas med pa shes pa la gnas kyis/ gzhan dag kyang gnas dang dbyer med pa gnas med pa shes pa la
5a5(mdo sde): dgod do zhes dbugs 'byin pa rnyed par 'gyur te/ de la gnas dang dbyer med pa gnas med pa ni gnas kyi rang bzhin gang yin pa'o/ /de ci'i phyir zhe na/ gnas med pa ni gnas kyi rang bzhin las gzhan ma yin pa'i phyir te/ gnas kyi rang bzhin las gnas med pa gzhan med
5a6(mdo sde): pas gnas kyi rang bzhin nyid gnas med pa ste/ gnas kyi rang bzhin gnas med pa shes pa des chos thams cad gnas med pa'o/ /bdag ni dmigs pa dang dbyer med pa dmigs pa med pa shes pa la gnas kyis/ gzhan dag kyang dmigs pa dang dbyer med pa dmigs pa med
5a7(mdo sde): pa shes pa la dgod do zhes dbugs 'byin pa rnyed par 'gyur te/ de la dmigs pa dang dbyer med pa dmigs pa med pa ni dmigs pa'i rang bzhin gang yin pa'o/ /de ci'i phyir zhe na/ dmigs pa med pa ni dmigs pa'i rang bzhin las gzhan ma yin pa'i phyir te/ dmigs pa'i
5b1(mdo sde): rang bzhin las dmigs pa med pa gzhan med pas dmigs pa'i rang bzhin nyid dmigs pa med pa ste/ dmigs pa'i rang bzhin gyi dmigs pa med pa shes pa des chos thams cad dmigs pa med pa'o/ /bdag ni phyogs dang dbyer med pa phyogs med pa shes pa la gnas kyis/
5b2(mdo sde): gzhan dag kyang phyogs dang dbyer med pa phyogs med pa shes pa la dgod do zhes dbugs 'byin pa rnyed par 'gyur te/ de la phyogs dang dbyer med pa phyogs med pa ni phyogs kyi rang bzhin gang yin pa'o/ /de ci'i phyir zhe na/ phyogs med pa ni phyogs kyi rang bzhin las gzhan ma yin
5b3(mdo sde): pa'i phyir te/ phyogs kyi rang bzhin las phyogs med pa gzhan med pas phyogs kyi rang bzhin nyid phyogs med pa'o/ /phyogs kyi rang bzhin gyi phyogs med pa shes pa des chos thams cad phyogs med pa ste/ 'jam dpal dbugs 'byin pa rnyed pa lnga po de dag ni byang chub sems
5b4(mdo sde): dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni mtshan nyid dang dbyer med par mtshan nyid med pa shes pa la
5b5(mdo sde): gnas kyis/ gzhan dag kyang mtshan nyid dang dbyer med pa mtshan nyid med pa shes pa la dgod do zhes dbugs 'byin pa rnyed par 'gyur te/ de la mtshan nyid dang dbyer med pa mtshan nyid med pa ni mtshan nyid kyi rang bzhin gang yin pa'o/ /de ci'i phyir zhe na/ mtshan nyid med pa ni
5b6(mdo sde): mtshan nyid kyi rang bzhin las gzhan ma yin pa'i phyir te/ mtshan nyid kyi rang bzhin las mtshan nyid med pa gzhan med pas mtshan nyid kyi rang bzhin nyid mtshan nyid med pa ste/ mtshan nyid kyi rang bzhin gyis mtshan nyid med pa shes pa des chos thams cad mtshan nyid med pa'o/ /bdag ni
5b7(mdo sde): dngos po dang dbyer med pa dngos po med pa shes pa la gnas kyis/ gzhan dag kyang dngos po dang dbyer med pa dngos po med pa shes pa la dgod do zhes dbugs 'byin pa rnyed par 'gyur te/ de la dngos po dang dbyer med pa dngos po med pa ni dngos po'i rang bzhin gang yin pa'o/ /de ci'i
6a1(mdo sde): phyir zhe na/ dngos po med pa ni dngos po'i rang bzhin las gzhan ma yin pa'i phyir te/ dngos po'i rang bzhin las dngos po med pa gzhan med pas dngos po'i rang bzhin nyid dngos po med pa ste/ dngos po'i rang bzhin dngos po med par shes pa des chos thams cad
6a2(mdo sde): dngos po med pa'o/ /bdag ni gnyis dang dbyer med pa gnyis su med pa shes pa la gnas kyis/ gzhan dag kyang gnyis dang dbyer med pa gnyis su med pa shes pa la dgod do zhes dbugs 'byin pa rnyed par 'gyur te/ de la gnyis dang dbyer med pa gnyis su med pa ni gnyis
6a3(mdo sde): kyi rang bzhin gang yin pa'o/ /de ci'i phyir zhe na/ gnyis su med pa ni gnyis kyi rang bzhin las gzhan ma yin pa'i phyir te/ gnyis kyi rang bzhin las gnyis su med pa gzhan med pas gnyis kyi rang bzhin nyid gnyis su med pa ste/ gnyis kyi rang bzhin gyi gnyis su med pa shes pa
6a4(mdo sde): des chos thams cad gnyis su med pa'o/ /bdag ni gzugs dang dbyer med pa gzugs med pa shes pa la gnas kyis/ gzhan dag kyang gzugs dang dbyer med pa gzugs med pa shes pa la dgod do zhes dbugs 'byin pa rnyed par 'gyur te/ de la gzugs dang dbyer med pa gzugs
6a5(mdo sde): med pa ni gzugs kyi rang bzhin gang yin pa'o/ /de ci'i phyir zhe na/ gzugs med pa ni gzugs kyi rang bzhin las gzhan ma yin pa'i phyir te/ gzugs kyi rang bzhin las gzugs med pa gzhan med pas gzugs kyi rang bzhin nyid gzugs med pa ste/ gzugs kyi rang bzhin
6a6(mdo sde): gyi gzugs med pa shes pa des chos thams cad gzugs med pa'o/ /bdag ni 'khor ba dang dbyer med pa mya ngan 'das pa shes pa la gnas kyis/ gzhan dag kyang 'khor ba dang dbyer med pa mya ngan 'das pa shes pa la dgod do zhes dbugs 'byin pa rnyed par 'gyur te/ de la 'khor
6a7(mdo sde): ba dang dbyer med pa mya ngan 'das pa ni 'khor ba'i rang bzhin gang yin pa'o/ /de ci'i phyir zhe na/ mya ngan las 'das pa ni 'khor ba'i rang bzhin las gzhan ma yin pa'i phyir te/ 'khor ba'i rang bzhin las mya ngan 'das pa gzhan med pas 'khor ba'i rang bzhin nyid mya ngan las
6b1(mdo sde): 'das pa'o/ /'khor ba'i rang bzhin gyi mya ngan las 'das pa shes pa des chos thams cad mya ngan las 'das pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs
6b2(mdo sde): 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni chags pa dang dbyer med pa chags pa med pa shes pa la gnas kyis/ gzhan dag kyang chags pa dang dbyer med pa chags pa med pa shes pa la
6b3(mdo sde): dgod do zhes dbugs 'byin pa rnyed par 'gyur te/ de la chags pa dang dbyer med pa chags pa med pa ni chags pa'i rang bzhin gang yin pa'o/ /de ci'i phyir zhe na/ chags pa med pa ni chags pa'i rang bzhin las gzhan ma yin pa'i phyir te/ chags pa'i rang bzhin las
6b4(mdo sde): chags pa med pa gzhan med pas chags pa'i rang bzhin nyid chags pa med pa ste/ chags pa'i rang bzhin gyi chags pa med pa shes pa des chos thams cad chags pa med pa'o/ /bdag ni rlom sems dang dbyer med pa rlom sems med pa shes pa la gnas kyis/ gzhan dag
6b5(mdo sde): kyang rlom sems dang dbyer med pa rlom sems med pa shes pa la dgod do zhes 'bugs 'byin pa rnyed par 'gyur te/ de la rlom sems dang dbyer med pa rlom sems med pa ni rlom sems kyi rang bzhin gang yin pa'o/ /de ci'i phyir zhe na/ rlom sems med pa ni rlom sems
6b6(mdo sde): kyi rang bzhin las gzhan ma yin pa'i phyir te/ rlom sems kyi rang bzhin las rlom sems med pa gzhan med pas rlom sems kyi rang bzhin nyid rlom sems med pa ste/ rlom sems kyi rang bzhin gyi rlom sems med pa shes pa des chos thams cad rlom sems med pa'o/ /
6b7(mdo sde): bdag ni mi shes pa dang dbyer med pa'i shes pa la gnas kyis/ gzhan dag kyang mi shes pa dang dbyer med pa'i shes pa la dgod do zhes dbugs 'byin pa rnyed par 'gyur te/ de la mi shes pa dang dbyer med pa'i shes pa ni mi shes pa'i rang bzhin gang yin pa'o/ /de ci'i phyir zhe na/
7a1(mdo sde): shes pa ni mi shes pa'i rang bzhin las gzhan ma yin pa'i phyir te/ mi shes pa'i rang bzhin las shes pa gzhan med pas mi shes pa'i rang bzhin nyid shes pa ste/ mi shes pa'i rang bzhin gyi shes pa des chos thams cad shes pa'o/ /bdag ni yod pa dang dbyer
7a2(mdo sde): med pa'i med pa shes pa la gnas kyis/ gzhan dag kyang yod pa dang dbyer med pa'i med pa shes pa la dgod do zhes dbugs 'byin pa rnyed par 'gyur te/ de la yod pa dang dbyer med pa'i med pa ni yod pa'i rang bzhin gang yin pa'o/ /de ci'i phyir zhe na/ med pa'i rang bzhin
7a3(mdo sde): ni yod pa'i rang bzhin las gzhan ma yin pa'i phyir te/ yod pa'i rang bzhin las med pa gzhan med pas yod pa'i rang bzhin nyid med pa ste/ yod pa'i rang bzhin gyi med pa shes pa des chos thams cad med pa'o/ /bdag ni rnam par rig pa dang dbyer med pa rnam par rig pa
7a4(mdo sde): med pa shes pa la gnas kyis/ gzhan dag kyang rnam par rig pa dang dbyer med pa rnam par rig pa med pa shes pa la dgod do zhes dbugs 'byin pa rnyed par 'gyur te/ de la rnam par rig pa dang dbyer med pa rnam par rig pa med pa ni rnam par rig pa'i rang bzhin gang yin pa'o/ /de
7a5(mdo sde): ci'i phyir zhe na/ rnam par rig pa med pa ni rnam par rig pa'i rang bzhin las gzhan ma yin pa'i phyir te/ rnam par rig pa'i rang bzhin las rnam par rig pa med pa gzhan med pas rnam par rig pa'i rang bzhin nyid rnam par rig pa med pa'o/ /rnam par rig pa'i rang bzhin gyi
7a6(mdo sde): rnam par rig pa med pa shes pa des chos thams cad rnam par rig pa med pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems
7a7(mdo sde): dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni ming dang dbyer med pa ming med pa shes pa la gnas kyis/ gzhan dag kyang ming dang dbyer med pa ming med pa shes pa la dgod do zhes dbugs 'byin pa rnyed par 'gyur te/ de la ming
7b1(mdo sde): dang dbyer med pa ming med pa ni ming gi rang bzhin gang yin pa'o/ /de ci'i phyir zhe na/ ming med pa ni ming gi rang bzhin las gzhan ma yin pa'i phyir te/ ming gi rang bzhin las ming med pa gzhan med pas ming gi rang bzhin nyid ming med pa ste/ ming gi rang bzhin gyi ming med
7b2(mdo sde): pa shes pa des chos thams cad ming med pa'o/ /bdag ni bdag dang dbyer med pa bdag med pa'i ye shes la gnas kyis/ gzhan dag kyang bdag dang dbyer med pa bdag med pa'i ye shes la dgod do zhes dbugs 'byin pa rnyed par 'gyur te/ de la bdag dang dbyer med pa
7b3(mdo sde): bdag med pa ni bdag gi rang bzhin gang yin pa'o/ /de ci'i phyir zhe na/ bdag med pa ni bdag gi rang bzhin las gzhan ma yin pa'i phyir te/ bdag gi rang bzhin las bdag med pa gzhan med pas bdag gi rang bzhin nyid bdag med pa ste/ bdag gi rang bzhin gyi
7b4(mdo sde): bdag med pa shes pa des chos thams cad bdag med pa'o/ /bdag ni rgyu dang rkyen tshogs pa'i byed pa dang / dbyer med pa rgyu dang rkyen tshogs pa'i byed pa med pa shes pa la gnas kyis/ gzhan dag kyang rgyu dang rkyen tshogs pa'i byed pa dang dbyer med pa rgyu dang rkyen tshogs pa'i
7b5(mdo sde): byed pa med pa shes pa la dgod do zhes dbugs 'byin pa rnyed par 'gyur te/ de la rgyu dang rkyen tshogs pa'i byed pa dang dbyer med pa rgyu dang rkyen tshogs pa'i byed pa med pa ni rgyu dang rkyen tshogs pa'i byed pa nyid gang yin pa'o/ /de ci'i phyir zhe na/ rgyu dang rkyen tshogs pa'i byed pa med pa
7b6(mdo sde): ni rgyu dang rkyen tshogs pa'i byed pa'i rang bzhin las gzhan ma yin pa'i phyir te/ rgyu dang rkyen tshogs pa'i byed pa las rgyu dang rkyen tshogs pa'i byed pa med pa gzhan med pas rgyu dang rkyen tshogs pa'i byed pa med pa'i rang bzhin nyid rgyu dang rkyen tshogs pa'i byed pa med pa ste/ rgyu dang rkyen tshogs
7b7(mdo sde): pa'i byed pa med pa'i rang bzhin shes pa des chos thams cad rgyu dang rkyen tshogs pa'i byed pa med pa'o/ /bdag ni dbye ba dbyer med pa shes pa la gnas kyis/ gzhan dag kyang dbye ba dbyer med pa shes pa la dgod do zhes dbugs 'byin pa rnyed par 'gyur te/ de la dbye ba dbyer
8a1(mdo sde): med pa'i rang bzhin ni dbye ba'i rang bzhin gang yin pa'o/ /de ci'i phyir zhe na/ dbyer med pa ni dbye ba'i rang bzhin las gzhan ma yin pa'i phyir te/ dbye ba'i rang bzhin las dbyer med pa gzhan med pas dbye ba'i rang bzhin nyid dbyer med pa ste/ dbye ba'i rang bzhin gyi
8a2(mdo sde): dbyer med pa shes pa des chos thams cad dbyer med pa'o/ /bdag ni yi ge dang dbyer med pa yi ge med pa shes pa la gnas kyis/ gzhan dag kyang yi ge dang dbyer med pa yi ge med pa shes pa la dgod do zhes dbugs 'byin pa rnyed par 'gyur te/ de la yi ge dang dbyer med pa yi
8a3(mdo sde): ge med pa ni yi ge'i rang bzhin gang yin pa'o/ /de ci'i phyir zhe na/ yi ge med pa ni yi ge'i rang bzhin las gzhan ma yin pa'i phyir te/ yi ge'i rang bzhin las yi ge med pa gzhan med pas yi ge'i rang bzhin nyid yi ge med pa'o/ /yi ge'i rang bzhin gyi yi ge med pa shes
8a4(mdo sde): pa des chos thams cad yi ge med pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs
8a5(mdo sde): su sbyong bar 'gyur te/ lnga gang zhe na/ 'di lta ste/ bdag ni lhag pa'i nga rgyal dang dbyer med pa lhag pa'i nga rgyal med pa shes pa la gnas kyis/ gzhan dag kyang lhag pa'i nga rgyal dang dbyer med pa lhag pa'i nga rgyal med pa shes pa la dgod do zhes dbugs 'byin pa rnyed par 'gyur
8a6(mdo sde): te/ de la lhag pa'i nga rgyal dang dbyer med pa lhag pa'i nga rgyal med pa ni lhag pa'i nga rgyal gyi rang bzhin gang yin pa'o/ /de ci'i phyir zhe na/ lhag pa'i nga rgyal med pa ni lhag pa'i nga rgyal gyi rang bzhin las gzhan ma yin pa'i phyir te/ lhag pa'i nga rgyal gyi rang bzhin las
8a7(mdo sde): lhag pa'i nga rgyal med pa gzhan med pas lhag pa'i nga rgyal gyi rang bzhin nyid lhag pa'i nga rgyal med pa ste/ lhag pa'i nga rgyal gyi rang bzhin lhag pa'i nga rgyal med pa shes pa des chos thams cad lhag pa'i nga rgyal med pa'o/ /bdag ni bdag bstod pa dang dbyer med pa bdag
8b1(mdo sde): bstod pa med pa shes pa la gnas kyis/ gzhan dag kyang bdag bstod pa dang dbyer med pa bdag bstod pa med pa shes pa la dgod do zhes dbugs 'byin pa rnyed par 'gyur te/ de la bdag bstod pa dang dbyer med pa bdag bstod pa med pa ni bdag bstod pa'i rang bzhin gang
8b2(mdo sde): yin pa'o/ /de ci'i phyir zhe na/ bdag bstod pa med pa ni bdag bstod pa'i rang bzhin las gzhan ma yin pa'i phyir te/ bdag bstod pa'i rang bzhin las bdag bstod pa med pa gzhan med pas bdag bstod pa'i rang bzhin nyid bdag bstod pa med pa ste/ bdag bstod pa'i
8b3(mdo sde): rang bzhin bdag bstod pa med pa shes pa des chos thams cad bdag bstod pa med pa'o/ /bdag ni drang ba'i don dang dbyer med pa nges pa'i don shes pa la gnas kyis gzhan dag kyang drang ba'i don dang dbyer med pa nges pa'i don shes pa la dgod do zhes dbugs 'byin pa rnyed par
8b4(mdo sde): 'gyur te/ de la drang ba'i don dang dbyer med pa nges pa'i don ni drang ba'i don gyi rang bzhin gang yin pa'o/ /de ci'i phyir zhe na/ nges pa'i don ni drang ba'i don gyi rang bzhin las gzhan ma yin pa'i phyir te/ drang ba'i don gyi rang bzhin las nges pa'i don gzhan med pas drang ba'i don
8b5(mdo sde): gyi rang bzhin nyid nges pa'i don te/ drang ba'i don gyi rang bzhin nges pa'i don shes pa des chos thams cad nges pa'i don to/ /bdag ni gang zag dang dbyer med pa chos nyid shes pa la gnas kyis/ gzhan dag kyang gang zag dang dbyer med pa chos nyid shes pa la dgod do zhes
8b6(mdo sde): dbugs 'byin pa rnyed par 'gyur te/ de la gang zag dang dbyer med pa chos nyid ni gang zag gi rang bzhin gang yin pa'o/ /de ci'i phyir zhe na/ chos nyid ni gang zag gi rang bzhin las gzhan ma yin pa'i phyir te/ gang zag gi rang bzhin las chos nyid gzhan med pas gang
8b7(mdo sde): zag gi rang bzhin nyid chos nyid de gang zag gi rang bzhin gyi chos nyid shes pa des chos thams cad chos nyid do/ /bdag ni log par lta ba dang dbyer med pa yang dag pa'i lta ba la gnas kyis/ gzhan dag kyang log par lta ba dang dbyer med pa yang dag pa'i
9a1(mdo sde): lta ba la dgod do zhes dbugs 'byin pa rnyed par 'gyur te/ de la log par lta ba dang dbyer med pa yang dag pa'i lta ba ni log par lta ba'i rang bzhin gang yin pa'o/ /de ci'i phyir zhe na/ yang dag pa'i lta ba ni log par lta ba'i rang bzhin las gzhan ma yin pa'i phyir
9a2(mdo sde): te/ log par lta ba'i rang bzhin las yang dag pa'i lta ba gzhan med pas log par lta ba'i rang bzhin nyid yang dag pa'i lta ba'o/ /log par lta ba'i rang bzhin yang dag pa'i lta ba shes pa des chos thams cad yang dag pa'i lta ba ste/ 'jam dpal dbugs 'byin pa rnyed pa lnga
9a3(mdo sde): po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni mtha' dang dbyer
9a4(mdo sde): med pa mnyam pa nyid shes pa la gnas kyis/ gzhan dag kyang mtha' dang dbyer med pa mnyam pa nyid shes pa la dgod do zhes dbugs 'byin pa rnyed par 'gyur te/ de la mtha' dang dbyer med pa mnyam pa nyid ni mtha'i rang bzhin gang yin pa'o/ /de ci'i phyir zhe na/ mnyam
9a5(mdo sde): pa nyid ni mtha'i rang bzhin las gzhan ma yin pa'i phyir te/ mtha'i rang bzhin las mnyam pa nyid gzhan med pas mtha'i rang bzhin nyid mnyam pa nyid de/ mtha'i rang bzhin gyi mnyam pa nyid shes pa des chos thams cad mnyam pa nyid do/ /bdag ni shes bya dang dbyer med
9a6(mdo sde): pa'i shes pa la gnas kyis/ gzhan dag kyang shes bya dang dbyer med pa'i shes pa la dgod do zhes dbugs 'byin pa rnyed par 'gyur te/ de la shes bya dang dbyer med pa shes pa ni shes bya'i rang bzhin gang yin pa'o/ /de ci'i phyir zhe na/ shes pa ni shes bya'i rang bzhin
9a7(mdo sde): las gzhan ma yin pa'i phyir te/ shes bya'i rang bzhin las shes pa gzhan med pas shes bya'i rang bzhin nyid shes pa ste/ shes bya'i rang bzhin gyi shes pa des chos thams cad shes pa'o/ /bdag ni 'dzin pa dang dbyer med pa 'dzin pa med pa'i shes pa la gnas kyis/ gzhan
9b1(mdo sde): dag kyang 'dzin pa dang dbyer med pa 'dzin pa med pa'i shes pa la dgod do zhes dbugs 'byin pa rnyed par 'gyur te/ de la 'dzin pa dang dbyer med pa 'dzin pa med pa ni 'dzin pa'i rang bzhin gang yin pa'o/ /de ci'i phyir zhe na/ 'dzin pa med pa ni 'dzin pa'i rang bzhin las
9b2(mdo sde): gzhan ma yin pa'i phyir te/ 'dzin pa'i rang bzhin las 'dzin pa med pa gzhan med pas 'dzin pa'i rang bzhin nyid 'dzin pa med pa ste/ 'dzin pa'i rang bzhin gyi 'dzin pa med pa'i shes pa des chos thams cad 'dzin pa med pa'o/ /bdag ni mtshan ma dang dbyer med pa mtshan ma med
9b3(mdo sde): pa'i shes pa la gnas kyis/ gzhan dag kyang mtshan ma dang dbyer med pa mtshan ma med pa'i shes pa la dgod do zhes dbugs 'byin pa rnyed par 'gyur te/ de la mtshan ma dang dbyer med pa mtshan ma med pa ni mtshan ma'i rang bzhin gang yin pa'o/ /de ci'i phyir zhe na/ mtshan ma
9b4(mdo sde): med pa ni mtshan ma'i rang bzhin las gzhan ma yin pa'i phyir te/ mtshan ma'i rang bzhin las mtshan ma med pa gzhan med pas mtshan ma'i rang bzhin nyid mtshan ma med pa ste/ mtshan ma'i rang bzhin mtshan ma med pa'i shes pa des chos thams cad mtshan ma med pa'o/ /bdag ni bsgom
9b5(mdo sde): pa dang dbyer med pa bsgom pa med pa'i shes pa la gnas kyis/ gzhan dag kyang bsgom pa dang dbyer med pa bsgom pa med pa'i shes pa la dgod do zhes dbugs 'byin pa rnyed par 'gyur te/ de la bsgom pa dang dbyer med pa bsgom pa med pa ni bsgom pa'i rang bzhin gang yin pa'o/ /
9b6(mdo sde): de ci'i phyir zhe na/ bsgom pa med pa ni bsgom pa'i rang bzhin las gzhan ma yin pa'i phyir te/ bsgom pa'i rang bzhin las bsgom pa med pa gzhan med pas bsgom pa'i rang bzhin nyid bsgom pa med pa'o/ /bsgom pa'i rang bzhin bsgom pa med pa'i shes pa des chos thams
9b7(mdo sde): cad bsgom pa med pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong
10a1(mdo sde): bar 'gyur te/ lnga gang zhe na/ 'di lta ste/ bdag ni mtha' dang dbyer med pa dbu ma'i lam shes pa la gnas kyis/ gzhan dag kyang mtha' dang dbyer med pa dbu ma'i lam shes pa la dgod do zhes dbugs 'byin pa rnyed par 'gyur te/ de la mtha' dang dbyer med pa
10a2(mdo sde): dbu ma'i lam ni mtha'i rang bzhin gang yin pa'o/ /de ci'i phyir zhe na/ mtha'i rang bzhin las dbu ma'i lam gzhan ma yin pa'i phyir te/ mtha'i rang bzhin las dbu ma'i lam gzhan med pas mtha'i rang bzhin nyid dbu ma'i lam ste/ mtha'i rang bzhin dbu ma'i lam shes pa des chos
10a3(mdo sde): thams cad dbu ma'i lam mo/ /bdag ni nam mkha' ma yin pa dang dbyer med pa'i nam mkha' shes pa la gnas kyis/ gzhan dag kyang nam mkha' ma yin pa dang dbyer med pa'i nam mkha' shes pa la dgod do zhes dbugs 'byin pa rnyed par 'gyur te/ de la nam mkha' ma
10a4(mdo sde): yin pa dang dbyer med pa'i nam mkha' ni nam mkha' ma yin pa'i rang bzhin gang yin pa'o/ /de ci'i phyir zhe na/ nam mkha' ni nam mkha' ma yin pa'i rang bzhin las gzhan ma yin pa'i phyir te/ nam mkha' ma yin pa'i rang bzhin las nam mkha' gzhan med pas nam
10a5(mdo sde): mkha' ma yin pa'i rang bzhin nyid nam mkha' ste/ nam mkha' ma yin pa'i rang bzhin gyi nam mkha' shes pa des chos thams cad nam mkha'o/ /bdag ni mo sham gyi bu ma yin pa dang dbyer med pa'i mo sham gyi bu shes pa la gnas kyis/ gzhan dag kyang mo sham gyi
10a6(mdo sde): bu ma yin pa dang dbyer med pa'i mo sham gyi bu shes pa la dgod do zhes dbugs 'byin pa rnyed par 'gyur te/ de la mo sham gyi bu ma yin pa dang dbyer med pa'i mo sham gyi bu ni mo sham gyi bu ma yin pa'i rang bzhin gang yin pa'o/ /de ci'i phyir zhe na/ mo sham gyi bu ma yin
10a7(mdo sde): pa'i rang bzhin las mo sham gyi bu gzhan ma yin pa'i phyir te/ mo sham gyi bu'i rang bzhin las mo sham gyi bu ma yin pa gzhan med pas mo sham gyi bu'i rang bzhin nyid mo sham gyi bu ma yin pa ste/ mo sham gyi bu ma yin pa'i rang bzhin gyi mo sham gyi bu shes pa des chos thams
10b1(mdo sde): cang mo sham gyi bu dang mtshungs pa'o/ /bdag ni smig rgyu ma yin pa dang dbyer med pa'i smig rgyu shes pa la gnas kyis/ gzhan dag kyang smig rgyu ma yin pa dang dbyer med pa'i smig rgyu shes pa la dgod do zhes dbugs 'byin pa rnyed par 'gyur te/ de la smig rgyu ma yin pa dang
10b2(mdo sde): dbyer med pa'i smig rgyu shes pa ni smig rgyu ma yin pa'i rang bzhin gang yin pa'o/ /de ci'i phyir zhe na/ smig rgyu ma yin pa ni smig rgyu'i rang bzhin las gzhan ma yin pa'i phyir te/ smig rgyu'i rang bzhin las smig rgyu ma yin pa gzhan med pas smig rgyu'i rang bzhin nyid smig rgyu ma yin
10b3(mdo sde): te/ smig rgyu ma yin pa'i rang bzhin gyi smig rgyu shes pa des chos thams cad smig rgyu lta bu'o/ /bdag ni log par lta ba dang dbyer med pa yang dag pa'i lta ba shes pa la gnas kyis/ gzhan yang log par lta ba dang dbyer med pa yang dag pa'i lta ba shes pa la dgod do zhes dbugs
10b4(mdo sde): 'byin pa rnyed par 'gyur te/ de la log par lta ba dang dbyer med pa yang dag pa'i lta ba ni log par lta ba'i rang bzhin gang yin pa'o/ /de ci'i phyir zhe na/ log par lta ba'i rang bzhin las yang dag pa'i lta ba gzhan ma yin pa'i phyir te/ log par lta ba'i rang bzhin las yang
10b5(mdo sde): dag pa'i lta ba gzhan med pas log par lta ba'i rang bzhin nyid yang dag pa'i lta ba'o/ /log par lta ba'i rang bzhin yang dag pa'i lta ba shes pa des chos thams cad yang dag pa'i lta ba ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa
10b6(mdo sde): dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni ma rig pa dang dbyer med pa'i rig pa shes pa la gnas kyis/
10b7(mdo sde): gzhan dag kyang ma rig pa dang dbyer med pa'i rig pa shes pa la dgod do zhes dbugs 'byin pa rnyed par 'gyur te/ de la ma rig pa dang dbyer med pa'i rig pa ni ma rig pa'i rang bzhin gang yin pa'o/ /de ci'i phyir zhe na/ rig pa ni ma rig pa'i rang bzhin las gzhan ma yin
11a1(mdo sde): pa'i phyir te/ ma rig pa'i rang bzhin las rig pa gzhan med pas ma rig pa'i rang bzhin nyid rig pa ste/ ma rig pa'i rang bzhin gyi rig pa shes pa des chos thams cad rig pa'o/ /bdag ni 'dod chags dang dbyer med pa 'dod chags med pa shes pa la gnas kyis gzhan
11a2(mdo sde): dag kyang 'dod chags dang dbyer med pa 'dod chags med pa shes pa la dgod do zhes 'bugs 'byin pa rnyed par 'gyur te/ de la 'dod chags dang dbyer med pa 'dod chags med pa ni 'dod chags kyi rang bzhin gang yin pa'o/ /de ci'i phyir zhe na/ 'dod chags med pa ni 'dod
11a3(mdo sde): chags kyi rang bzhin las gzhan ma yin pa'i phyir te/ 'dod chags kyi rang bzhin las 'dod chags med pa gzhan med pas 'dod chags kyi rang bzhin nyid 'dod chags med pa ste/ 'dod chags kyi rang bzhin 'dod chags med pa shes pa des chos thams cad 'dod chags med pa'o/ /
11a4(mdo sde): bdag ni zhe sdang dang dbyer med pa zhe sdang med pa shes pa la gnas kyis/ gzhan dag kyang zhe sdang dang dbyer med pa zhe sdang med pa shes pa la dgod do zhes dbugs 'byin pa rnyed par 'gyur te/ de la zhe sdang dang dbyer med pa zhe sdang med pa ni zhe sdang gi rang bzhin gang yin pa'o/ /de ci'i
11a5(mdo sde): phyir zhe na/ zhe sdang med pa ni zhe sdang gi rang bzhin las gzhan ma yin pa'i phyir te/ zhe sdang gi rang bzhin las zhe sdang med pa gzhan med pas zhe sdang gi rang bzhin nyid zhe sdang med pa ste/ zhe sdang gi rang bzhin zhe sdang med pa shes pa des chos thams cad zhe sdang med pa'o/ /bdag ni
11a6(mdo sde): gti mug dang dbyer med pa/ gti mug med pa shes pa la gnas kyis/ gzhan dag kyang gti mug dang dbyer med pa gti mug med pa shes pa la dgod do zhes dbugs 'byin pa rnyed par 'gyur te/ de la gti mug dang dbyer med pa gti mug med pa ni gti mug gi rang bzhin
11a7(mdo sde): gang yin pa'o/ /de ci'i phyir zhe na/ gti mug gi rang bzhin las gti mug med pa gzhan ma yin pa'i phyir te/ gti mug gi rang bzhin las gti mug med pa gzhan med pas gti mug gi rang bzhin nyid gti mug med pa ste/ gti mug gi rang bzhin gti mug med pa shes
11b1(mdo sde): pa des chos thams cad gti mug med pa'o/ /bdag ni nying mtshams sbyor ba dang dbyer med pa nying mtshams sbyor ba med pa shes pa la gnas kyis/ gzhan dag kyang nying mtshams sbyor ba dang dbyer med pa nying mtshams sbyor ba med pa shes pa la dgod do zhes dbugs 'byin pa rnyed
11b2(mdo sde): par 'gyur te/ de la nying mtshams sbyor ba dang dbyer med pa nying mtshams sbyor ba med pa ni nying mtshams sbyor ba'i rang bzhin gang yin pa'o/ /de ci'i phyir zhe na/ nying mtshams sbyor ba med pa ni nying mtshams sbyor ba'i rang bzhin las gzhan ma yin pa'i phyir te/ nying mtshams
11b3(mdo sde): sbyor ba'i rang bzhin las nying mtshams sbyor ba med pa gzhan med pas nying mtshams sbyor ba'i rang bzhin nyid nying mtshams sbyor ba med pa'o/ /nying mtshams sbyor ba'i rang bzhin nying mtshams sbyor ba med pa shes pa des chos thams cad nying mtshams sbyor ba med pa ste/ 'jam dpal
11b4(mdo sde): dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ /
11b5(mdo sde): bdag ni sbyin pa las byung ba'i bsdu ba'i dngos po shes pa la gnas kyis/ gzhan dag kyang sbyin pa las byung ba'i bsdu ba'i dngos po'i shes pa la dgod do zhes dbugs 'byin pa rnyed par 'gyur te/ de la sbyin pa las byung ba'i bsdu ba'i dngos po ni gtong ba dang bsngo ba gang
11b6(mdo sde): yin pa'o/ /bdag ni snyan par smra ba'i bsdu ba'i dngos po shes pa la gnas kyis/ gzhan dag kyang snyan par smra ba'i bsdu ba'i dngos po shes pa la dgod do zhes dbugs 'byin pa rnyed par 'gyur te/ de la snyan par smra ba'i bsdu ba'i dngos po ni bsam pa dang sbyor ba gang
11b7(mdo sde): yin pa'o/ /bdag ni don spyod pa'i bsdu ba'i dngos po shes pa la gnas kyis/ gzhan dag kyang don spyod pa'i bsdu ba'i dngos po shes pa la dgod do zhes dbugs 'byin pa rnyed par 'gyur te/ de la don spyod pa'i bsdu ba'i dngos po ni byams pa dang snying rje gang yin pa'o/ /bdag
12a1(mdo sde): ni don 'thun pa'i bsdu ba'i dngos po shes pa la gnas kyis/ gzhan dag kyang don 'thun pa'i bsdu ba'i dngos po shes pa la dgod do zhes dbugs 'byin pa rnyed par 'gyur te/ de la don 'thun pa'i bsdu ba'i dngos po ni thabs dang shes rab gang yin pa'o/ /bdag ni
12a2(mdo sde): rtsom pa la gnas kyis/ gzhan dag kyang rtsom pa la dgod do zhes dbugs 'byin pa rnyed par 'gyur te/ de la rtsom pa ni bsam pa dang sbyor ba gang yin pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur
12a3(mdo sde): ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni 'dod chags dang bral ba nyid la gnas kyis/ gzhan dag kyang 'dod chags dang bral ba nyid
12a4(mdo sde): la dgod do zhes dbugs 'byin pa rnyed par 'gyur te/ de la 'dod chags dang bral ba nyid ni chos thams cad la mi gnas par 'jug pa'o/ /bdag ni zhe sdang dang bral ba nyid la gnas kyis/ gzhan dag kyang zhe sdang dang bral ba nyid la dgod do zhes 'bugs 'byin pa rnyed par
12a5(mdo sde): 'gyur te/ de la zhe sdang dang bral ba nyid ni sems can thams cad la zhe 'gras pa med pa'i sems nyid gang yin pa'o/ /bdag ni lus sdom pa la gnas kyis/ gzhan dag kyang lus sdom pa la dgod do zhes dbugs 'byin pa rnyed par 'gyur te/ de la lus sdom pa ni lus
12a6(mdo sde): kyi las kyi skyon rnam pa gsum yongs su spong ba nyid gang yin pa'o/ /bdag ni ngag sdom pa la gnas kyis/ gzhan dag kyang ngag sdom pa la dgod do zhes dbugs 'byin pa rnyed par 'gyur te/ de la ngag sdom pa ni ngag gi las kyi nyes pa rnam pa bzhi yongs su spong ba nyid gang
12a7(mdo sde): yin pa'o/ /bdag ni yid sdom pa la gnas kyis/ gzhan dag kyang yid sdom pa la dgod do zhes dbugs 'byin pa rnyed par 'gyur te/ de la yid sdom pa ni brnab sems dang / gnod sems dang / log par lta ba yongs su spong ba nyid gang yin pa ste/ 'jam
12b1(mdo sde): dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/
12b2(mdo sde): bdag ni sangs rgyas rjes su dran pa la gnas kyis/ gzhan dag kyang sangs rgyas rjes su dran pa la dgod do zhes dbugs 'byin pa rnyed par 'gyur te/ de la sangs rgyas rjes su dran pa ni sangs rgyas mthong ba rnam par dag pa gang yin pa'o/ /bdag ni chos rjes su dran pa la
12b3(mdo sde): gnas kyis/ gzhan dag kyang chos rjes su dran pa la dgod do zhes dbugs 'byin pa rnyed par 'gyur te/ de la chos rjes su dran pa ni chos mthong ba rnam par dag pa gang yin pa'o/ /bdag ni dge 'dun rjes su dran pa la gnas kyis/ gzhan dag kyang dge 'dun rjes su dran
12b4(mdo sde): pa la dgod do zhes dbugs 'byin pa rnyed par 'gyur te/ de la dge 'dun rjes su dran pa ni mi 'gyur ba la 'jug pa gang yin pa'o/ /bdag ni gtong ba rjes su dran pa la gnas kyis/ gzhan dag kyang gtong ba rjes su dran pa la dgod do zhes dbugs 'byin pa rnyed par
12b5(mdo sde): 'gyur te/ de la gtong ba rjes su dran pa ni rdzas thams cad yongs su gtong ba gang yin pa'o/ /bdag ni tshul khrims rjes su dran pa la gnas kyis/ gzhan dag kyang tshul khrims rjes su dran pa la dgod do zhes dbugs 'byin pa rnyed par 'gyur te/ de la tshul khrims
12b6(mdo sde): rjes su dran pa ni chos thams cad la mnyam pa nyid du 'jug pa gang yin pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o// //bam po gnyis pa/ 'jam dpal gzhan
12b7(mdo sde): yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni mi rtag par so sor rtog pa la gnas kyis/ gzhan dag kyang mi rtag par so sor rtog pa la dgod do zhes dbugs
13a1(mdo sde): 'byin pa rnyed par 'gyur te/ de la mi rtag par so sor rtog pa ni 'dod pa'i 'dod chags dang / gzugs kyi 'dod chags dang / gzugs med pa'i 'dod chags las yang dag par 'da' ba gang yin pa'o/ /bdag ni bdag med par so sor rtog pa la gnas
13a2(mdo sde): kyis/ gzhan dag kyang bdag med par so sor rtog pa la dgod do zhes dbugs 'byin pa rnyed par 'gyur te/ de la bdag med par so sor rtog pa ni chos thams cad la mngon par zhen pa med pa gang yin pa'o/ /bdag ni bden pa la gnas kyis/ gzhan dag kyang bden
13a3(mdo sde): pa la dgod do zhes dbugs 'byin pa rnyed par 'gyur te/ de la bden pa ni lha dang mi la slu ba med pa nyid gang yin pa'o/ /bdag ni yang dag pa la gnas kyis/ gzhan dag kyang yang dag pa la dgod do zhes dbugs 'byin pa rnyed par 'gyur te/ de la yang dag pa ni
13a4(mdo sde): lha rnams dang bdag la slu ba med pa nyid gang yin pa'o/ /bdag ni chos spyod pa la gnas kyis/ gzhan dag kyang chos spyod pa la dgod do zhes dbugs 'byin pa rnyed par 'gyur te/ de la chos spyod pa ni chos la rton pa nyid gang yin pa ste/ 'jam dpal dbugs 'byin pa rnyed pa
13a5(mdo sde): lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni tshul
13a6(mdo sde): khrims lhod pa med pa nyid la gnas kyis/ gzhan dag kyang tshul khrims lhod pa med pa nyid la dgod do zhes dbugs 'byin pa rnyed par 'gyur te/ de la tshul khrims lhod pa med pa nyid ni kha na ma tho ba ci tsam du chung ngu yang mi byed pa nyid do/ /bdag ni tshul khrims ma
13a7(mdo sde): ral ba nyid la gnas kyis/ gzhan dag kyang tshul khrims ma ral ba nyid la dgod do zhes dbugs 'byin pa rnyed par 'gyur te/ de la tshul khrims ma ral ba nyid ni theg pa gzhan du sgro 'dogs pa med pa gang yin pa'o/ /bdag ni tshul khrims skyon med pa nyid la gnas kyis/
13b1(mdo sde): gzhan dag kyang tshul khrims skyon med pa nyid la dgod do zhes dbugs 'byin pa rnyed par 'gyur te/ de la tshul khrims skyon med pa nyid ni nyes pa thams cad rnam par spong ba gang yin pa'o/ /bdag ni thun tshags ma yin pa'i tshul khrims nyid la gnas kyis/ gzhan
13b2(mdo sde): dag kyang thun tshags ma yin pa'i tshul khrims nyid la dgod do zhes dbugs 'byin pa rnyed par 'gyur te/ de la tshul khrims thun tshags ma yin pa nyid ni byang chub sems dpa' thams cad yongs su 'dzin pa gang yin pa'o/ /bdag ni legs par bsrungs pa'i tshul khrims
13b3(mdo sde): nyid la gnas kyis/ gzhan dag kyang legs par bsrungs pa'i tshul khrims nyid la dgod do zhes dbugs 'byin pa rnyed par 'gyur te/ de la legs par bsrungs pa'i tshul khrims nyid ni byang chub sems dpa' thams cad la ston par 'du shes pa gang yin pa ste/ 'jam
13b4(mdo sde): dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/
13b5(mdo sde): 'di lta ste/ bdag ni legs par sbas pa'i tshul khrims nyid la gnas kyis/ gzhan dag kyang legs par sbas pa'i tshul khrims nyid la dgod do zhes dbugs 'byin pa rnyed par 'gyur te/ de la legs par sbas pa'i tshul khrims nyid ni dbang po srung ba gang yin pa'o/
13b6(mdo sde): bdag ni rnam par grags pa'i tshul khrims nyid la gnas kyis/ gzhan dag kyang rnam par grags pa'i tshul khrims nyid la dgod do zhes dbugs 'byin pa rnyed par 'gyur te/ de la rnam par grags pa'i tshul khrims nyid ni chos kyi dbyings dbyer med pa'i chos thams cad
13b7(mdo sde): la gnyis su med pa'i ye shes la 'jug pa gang yin pa'o/ /bdag ni chog shes pa'i tshul khrims nyid la gnas kyis/ gzhan dag kyang chog shes pa'i tshul khrims nyid la dgod do zhes dbugs 'byin pa rnyed par 'gyur te/ de la chog shes pa'i tshul khrims nyid
14a1(mdo sde): ni chags pa spangs pa gang yin pa'o/ /bdag ni dben pa'i tshul khrims nyid la gnas kyis/ gzhan dag kyang dben pa'i tshul khrims nyid la dgod do zhes dbugs 'byin pa rnyed par 'gyur te/ de la dben pa'i tshul khrims nyid ni lus dang sems dben pa
14a2(mdo sde): gang yin pa'o/ /bdag ni dgon pa la gnas pa'i tshul khrims nyid la gnas kyis/ gzhan dag kyang dgon pa la gnas pa'i tshul khrims nyid la dgod do zhes dbugs 'byin pa rnyed par 'gyur te/ de la dgon pa na gnas pa'i tshul khrims nyid ni chos thams cad la mtha' dang
14a3(mdo sde): dbus med par 'jug pa gang yin pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po
14a4(mdo sde): yongs su sbyong bar 'gyur te/ lnga gang zhe na/ 'di lta ste/ bdag ni bzod pa'i tshul khrims nyid la gnas kyis/ gzhan dag kyang bzod pa'i tshul khrims nyid la dgod do zhes dbugs 'byin pa rnyed par 'gyur te/ de la bzod pa'i tshul khrims nyid ni sems can thams
14a5(mdo sde): cad la zhe 'gras pa med pa nyid gang yin pa'o/ /bdag ni brtson 'grus kyi tshul khrims nyid la gnas kyis/ gzhan dag kyang brtson 'grus kyi tshul khrims nyid la dgod do zhes dbugs 'byin pa rnyed par 'gyur te/ de la brtson 'grus kyi tshul khrims nyid ni phyir mi ldog
14a6(mdo sde): pa'i chos la sems can thams cad 'god pa nyid gang yin pa'o/ /bdag ni bsam gtan gyi tshul khrims nyid la gnas kyis/ gzhan dag kyang bsam gtan gyi tshul khrims nyid la dgod do zhes dbugs 'byin pa rnyed par 'gyur te/ de la bsam gtan gyi tshul khrims
14a7(mdo sde): nyid ni bsam gtan gyi yan lag la sems can thams cad 'god pa gang yin pa'o/ /bdag ni shes rab kyi tshul khrims nyid la gnas kyis/ gzhan dag kyang shes rab kyi tshul khrims nyid la dgod do zhes dbugs 'byin pa rnyed par 'gyur te/ de la shes rab kyi tshul
14b1(mdo sde): khrims nyid ni sems can thams cad dge ba'i rtsa ba la ngoms pa med par 'god pa gang yin pa'o/ /bdag ni mu cor mi smra ba'i tshul khrims nyid la gnas kyis/ gzhan dag kyang mu cor mi smra ba'i tshul khrims nyid la dgod do zhes dbugs 'byin pa rnyed par 'gyur te/ de la mu
14b2(mdo sde): cor mi smra ba'i tshul khrims nyid ni chos thams cad la cang shes pa nyid gang yin pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag
14b3(mdo sde): byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni gdung ba med pa'i tshul khrims nyid la gnas kyis/ gzhan dag kyang gdung ba med pa'i tshul khrims nyid la dgod do zhes dbugs 'byin pa rnyed par 'gyur
14b4(mdo sde): te/ de la gdung ba med pa'i tshul khrims nyid ni legs par bya ba'i las byed pa gang yin pa'o/ /bdag ni nga rgyal med pa'i tshul khrims nyid la gnas kyis/ gzhan dag kyang nga rgyal med pa'i tshul khrims nyid la dgod do zhes dbugs 'byin pa rnyed par 'gyur te/ de la
14b5(mdo sde): nga rgyal med pa'i tshul khrims nyid ni sems can thams cad yongs su smin par bya ba dang / sems can thams cad kyi ci bya ba la khengs pa med pa nyid gang yin pa'o/ /bdag ni dul ba'i tshul khrims nyid la gnas kyis/ gzhan dag kyang dul ba'i tshul khrims nyid la
14b6(mdo sde): dgod do zhes dbugs 'byin pa rnyed par 'gyur te/ de la dul ba'i tshul khrims nyid ni sems can thams cad yongs su smin par byed pa dang / sems can thams cad kyis ngan du brjod pa dang / ngan du smras pa'i tshig gi lam bzod pa gang yin pa'o/ /bdag ni dam pa'i
14b7(mdo sde): chos yongs su 'dzin pa'i tshul khrims nyid la gnas kyis/ gzhan dag kyang dam pa'i chos yongs su 'dzin pa'i tshul khrims nyid la dgod do zhes dbugs 'byin pa rnyed par 'gyur te/ de la dam pa'i chos yongs su 'dzin pa'i tshul khrims nyid ni stong pa nyid la mos pa
15a1(mdo sde): gang yin pa'o/ /bdag ni sangs rgyas kyi ting nge 'dzin gyi tshul khrims nyid la gnas kyis/ gzhan dag kyang sangs rgyas kyi ting nge 'dzin gyi tshul khrims nyid la dgod do zhes dbugs 'byin pa rnyed par 'gyur te/ de la sangs rgyas kyi ting nge 'dzin gyi tshul khrims
15a2(mdo sde): nyid ni sems can thams cad la sems mnyam pa nyid gang yin pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang
15a3(mdo sde): chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni byams pa la gnas kyis/ gzhan dag kyang byams pa la dgod do zhes dbugs 'byin pa rnyed par 'gyur te/ de la byams pa ni sems can thams cad kyi
15a4(mdo sde): sdug bsngal bskyab pa'i phyir lus dang / ngag dang sems kyi bsod nams kyi tshogs sogs pa gang yin pa'o/ /bdag ni snying rje la gnas kyis gzhan dag kyang snying rje la dgod do zhes dbugs 'byin pa rnyed par 'gyur te/ de la snying rje ni sems can thams cad yongs su
15a5(mdo sde): smin par bya ba'i phyir sdug bsngal gyi yo byad gang mi len pa de ci yang med pa dang / bde ba'i yo byad gang mi gtong ba de ci yang med pa gang yin pa'o/ /bdag ni dga' ba la gnas kyis/ gzhan dag kyang dga' ba la dgod do zhes dbugs 'byin pa rnyed par 'gyur te/
15a6(mdo sde): de la dga' ba ni stong pa nyid dang / sangs rgyas kyi che ba nyid la dga' ba dang / mchog tu dga' ba chen po gang yin pa'o/ /bdag ni btang snyoms la gnas kyis/ gzhan dag kyang btang snyoms la dgod do zhes dbugs 'byin pa rnyed par 'gyur te/ de la btang
15a7(mdo sde): snyoms ni rjes su chags pa dang khong khro ba spong ba gang yin pa'o/ /bdag ni rnam par gtan la 'bebs par mkhas pa la gnas kyis/ gzhan dag kyang rnam par gtan la 'bebs par mkhas pa la dgod do zhes dbugs 'byin pa rnyed par 'gyur te/ de la rnam par gtan la
15b1(mdo sde): 'bebs pa la mkhas pa ni chos thams cad la brjod du med par 'jug pa gang yin pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang
15b2(mdo sde): chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni sdug bsngal shes pa la gnas kyis/ gzhan dag kyang sdug bsngal shes pa la dgod do zhes dbugs 'byin pa rnyed par 'gyur te/ de la sdug bsngal shes pa ni
15b3(mdo sde): phung po rnams la mi skye bar shes pa gang yin pa'o/ /bdag ni kun 'byung ba shes pa la gnas kyis/ gzhan dag kyang kun 'byung ba shes pa la dgod do zhes dbugs 'byin pa rnyed par 'gyur te/ de la kun 'byung ba shes pa ni sred pa yang dag par 'joms pa shes pa gang
15b4(mdo sde): yin pa'o/ /bdag ni 'gog pa shes pa la gnas kyis/ gzhan dag kyang 'gog pa shes pa la dgod do zhes dbugs 'byin pa rnyed par 'gyur te/ de la 'gog pa shes pa ni ma rig pa'i bag la nyal rnams 'byung ba med pa gang yin pa'o/ /bdag ni lam shes pa la gnas
15b5(mdo sde): kyis/ gzhan dag kyang lam shes pa la dgod do zhes dbugs 'byin pa rnyed par 'gyur te/ de la lam shes pa ni chos thams cad mnyam pa nyid du gyur pa la sgro 'dogs pa med par shes pa gang yin pa'o/ /bdag ni rang gi 'khrul pa la so sor rtog pa la gnas kyis/
15b6(mdo sde): gzhan dag kyang rang gi 'khrul pa la so sor rtog pa la dgod do zhes dbugs 'byin pa rnyed par 'gyur te/ de la rang gi 'khrul pa la so sor rtog pa ni rang gi sems la nges par sems pa gang yin pa ste/ 'jam dpal dbugs 'byin pa rnyed pa lnga po de dag ni byang chub
15b7(mdo sde): sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni gzhan gyi sems rjes su bsrung
16a1(mdo sde): bar bya ba la gnas kyis/ gzhan dag kyang gzhan gyi sems rjes su bsrung bar bya ba la dgod do zhes dbugs 'byin pa rnyed par 'gyur te/ de la gzhan gyi sems rjes su bsrung bar bya ba ni pha rol gyi 'khrul pa la ma khros par skur ba gang yin pa'o/ /bdag
16a2(mdo sde): ni sems rab tu dul ba la gnas kyis/ gzhan dag kyang sems rab tu dul ba la dgod do zhes dbugs 'byin pa rnyed par 'gyur te/ de la sems rab tu dul ba ni sems can yongs su smin par byed pa la skyo ba bzod pa gang yin pa'o/ /bdag ni khro ba med pa nyid la gnas
16a3(mdo sde): kyis/ gzhan dag kyang khro ba med pa nyid la dgod do zhes dbugs 'byin pa rnyed par 'gyur te/ de la khro ba med pa nyid ni sems can thams cad la khong khro ba med pa'i sems nyid gang yin pa'o/ /bdag ni bdag la so sor rtog pa la gnas kyis/ gzhan dag kyang
16a4(mdo sde): bdag la so sor rtog pa la dgod do zhes dbugs 'byin pa rnyed par 'gyur te/ de la bdag la so sor rtog pa ni bdag la bdag med pa'i mtshan nyid gang yin pa'o/ /bdag ni ci yang med pa la gnas kyis/ gzhan dag kyang ci yang med pa la dgod do zhes dbugs
16a5(mdo sde): 'byin pa rnyed par 'gyur te/ de la ci yang med pa ni lus la dmigs pa las dben pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed
16a6(mdo sde): pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni mi skye ba'i bzod pa la gnas kyis/ gzhan dag kyang mi skye ba'i bzod pa la dgod do zhes dbugs 'byin pa rnyed par 'gyur te/ de la mi skye ba'i
16a7(mdo sde): bzod pa ni 'gog pa mngon du byed pa gang yin pa'o/ /bdag ni 'gog pa med pa'i bzod pa la gnas kyis/ gzhan dag kyang 'gog pa med pa'i bzod pa la dgod do zhes dbugs 'byin pa rnyed par 'gyur te/ de la 'gog pa med pa'i bzod pa ni mi skye ba mngon du
16b1(mdo sde): byed pa gang yin pa'o/ /bdag ni lus su gyur pa'i dran pa la gnas kyis/ gzhan dag kyang lus su gyur pa'i dran pa la dgod do zhes dbugs 'byin pa rnyed par 'gyur te/ de la lus su gyur pa'i dran pa ni lus dben pa nyid gang yin pa'o/ /bdag ni tshor bar gyur pa'i
16b2(mdo sde): dran pa la gnas kyis/ gzhan dag kyang tshor bar gyur pa'i dran pa la dgod do zhes dbugs 'byin pa rnyed par 'gyur te/ de la tshor bar gyur pa'i dran pa ni tshor ba thams cad kyi rgyun chad pa gang yin pa'o/ /bdag ni sems su gyur pa'i dran pa la gnas kyis/ gzhan dag
16b3(mdo sde): kyang sems su gyur pa'i dran pa la dgod do zhes dbugs 'byin pa rnyed par 'gyur te/ de la sems su gyur pa'i dran pa ni gnas med pa'i phyir sems la sgyu ma lta bur so sor rtog pa nyid gang yin pa ste/ 'jam dpal dbugs 'byin pa rnyed pa lnga po de dag ni byang chub sems
16b4(mdo sde): dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni chos su gyur pa'i dran pa la gnas kyis
16b5(mdo sde): gzhan dag kyang chos su gyur pa'i dran pa la dgod do zhes dbugs 'byin pa rnyed par 'gyur te/ de la chos su gyur pa'i dran pa ni chos thams cad yang dag pa ji lta ba bzhin du rtogs pa gang yin pa'o/ /bdag ni dad pa'i dbang po la gnas kyis/ gzhan dag kyang dad
16b6(mdo sde): pa'i dbang po la dgod do zhes dbugs 'byin pa rnyed par 'gyur te/ de la dad pa'i dbang po ni chos thams cad la gzhan gyi dring mi 'jog pa'i shes pa nyid gang yin pa'o/ /bdag ni brtson 'grus kyi dbang po la gnas kyis/ gzhan dag kyang brtson 'grus kyi dbang po la
16b7(mdo sde): dgod do zhes dbugs 'byin pa rnyed par 'gyur te/ de la brtson 'grus kyi dbang po ni chos thams cad la legs par rtogs pa'i shes pa nyid gang yin pa'o/ /bdag ni dran pa'i dbang po la gnas kyis/ gzhan dag kyang dran pa'i dbang po la dgod do zhes dbugs 'byin
17a1(mdo sde): pa rnyed par 'gyur te/ de la dran pa'i dbang po ni legs par bya ba'i las byed pa gang yin pa'o/ /bdag ni ting nge 'dzin gyi dbang po la gnas kyis/ gzhan dag kyang ting nge 'dzin gyi dbang po la dgod do zhes dbugs 'byin pa rnyed par 'gyur te/ de la ting
17a2(mdo sde): nge 'dzin gyi dbang po ni sems rnam par grol ba gang yin pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyis dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa'
17a3(mdo sde): rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni shes rab kyi dbang po la gnas kyis/ gzhan dag kyang shes rab kyi dbang po la dgod do zhes dbugs 'byin pa rnyed par 'gyur te/ de la shes rab kyi dbang po ni chos thams cad la
17a4(mdo sde): mngon sum du shes pa nyid gang yin pa'o/ /bdag ni dad pa'i stobs la gnas kyis/ gzhan dag kyang dad pa'i stobs la dgod do zhes dbugs 'byin pa rnyed par 'gyur te/ de la dad pa'i stobs ni bdud kyi las las yang dag par 'da' ba gang yin pa'o/ /bdag ni
17a5(mdo sde): ye shes kyi stobs la gnas kyis/ gzhan dag kyang ye shes kyi stobs la dgod do zhes dbugs 'byin pa rnyed par 'gyur te/ de la ye shes kyi stobs ni mi shes pa rnam par 'joms pa gang yin pa'o/ /bdag ni brtson 'grus kyi stobs la gnas kyis/ gzhan dag
17a6(mdo sde): kyang brtson 'grus kyi stobs la dgod do zhes dbugs 'byin pa rnyed par 'gyur te/ de la brtson 'grus kyi stobs ni phyir mi ldog pa'i chos sgrub pa nyid gang yin pa'o/ /bdag ni dran pa'i stobs la gnas kyis/ gzhan dag kyang dran pa'i stobs la dgod do zhes dbugs
17a7(mdo sde): 'byin pa rnyed par 'gyur te/ de la dran pa'i stobs ni sangs rgyas kyi chos thams cad 'dzin pa nyid gang yin pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan
17b1(mdo sde): yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni ting nge 'dzin gyi stobs la gnas kyis/ gzhan dag kyang ting nge 'dzin gyi stobs la dgod do zhes dbugs 'byin pa rnyed par 'gyur te/
17b2(mdo sde): de la ting nge 'dzin gyi stobs ni rtog pa dang dpyod pa thams cad spong ba gang yin pa'o/ /bdag ni shes rab kyi stobs la gnas kyis/ gzhan dag kyang shes rab kyi stobs la dgod do zhes dbugs 'byin pa rnyed par 'gyur te/ de la shes rab kyi stobs ni mi rdzi ba'i shes pa nyid
17b3(mdo sde): gang yin pa'o/ /bdag ni dran pa yang dag byang chub kyi yan lag la gnas kyis/ gzhan dag kyang dran pa yang dag byang chub kyi yan lag la dgod do zhes dbugs 'byin pa rnyed par 'gyur te/ de la dran pa yang dag byang chub kyi yan lag ni dam pa'i chos ji lta ba bzhin du
17b4(mdo sde): yongs su shes pa gang yin pa'o/ /bdag ni chos rab tu rnam par 'byed pa yang dag byang chub kyi yan lag la gnas kyis/ gzhan dag kyang chos rab tu rnam par 'byed pa yang dag byang chub kyi yan lag la dgod do zhes dbugs 'byin pa rnyed par 'gyur te/ de la chos
17b5(mdo sde): rab tu rnam par 'byed pa yang dag byang chub kyi yan lag ni chos thams cad snang ba gang yin pa'o/ /bdag ni brtson 'grus yang dag byang chub kyi yan lag la gnas kyis/ gzhan dag kyang brtson 'grus yang dag byang chub kyi yan lag la dgod do zhes dbugs 'byin
17b6(mdo sde): pa rnyed par 'gyur te/ de la brtson 'grus yang dag byang chub kyi yan lag ni chos thams cad legs par rig pa'i shes pa nyid gang yin pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /
17b7(mdo sde): 'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni dga' ba yang dag byang chub kyi yan lag la gnas kyis/ gzhan dag kyang dga' ba yang dag byang
18a1(mdo sde): chub kyi yan lag la dgod do zhes dbugs 'byin pa rnyed par 'gyur te/ de la dga' ba yang dag byang chub kyi yan lag ni ting nge 'dzin dang snyoms par 'jug pa gang yin pa'o/ /bdag ni shin tu sbyangs pa yang dag byang chub kyi yan lag la gnas kyis/ gzhan
18a2(mdo sde): dag kyang shin tu sbyangs pa yang dag byang chub kyi yan lag la dgod do zhes dbugs 'byin pa rnyed par 'gyur te/ de la shin tu sbyangs pa yang dag byang chub kyi yan lag ni sangs rgyas kyi chos thams cad la bya ba byas pa gang yin pa'o/ /bdag ni ting nge 'dzin yang dag byang chub kyi yan lag
18a3(mdo sde): la gnas kyis/ gzhan dag kyang ting nge 'dzin yang dag byang chub kyi yan lag la dgod do zhes dbugs 'byin pa rnyed par 'gyur te/ de la ting nge 'dzin yang dag byang chub kyi yan lag ni chos thams cad mnyam pa nyid du rtogs pa gang yin pa'o/ /bdag ni btang snyoms yang dag
18a4(mdo sde): byang chub kyi yan lag la gnas kyis/ gzhan dag kyang btang snyoms yang dag byang chub kyi yan lag la dgod do zhes dbugs 'byin pa rnyed par 'gyur te/ de la btang snyoms yang dag byang chub kyi yan lag ni 'phags pa'i chos la yang rjes su chags par mi byed/ 'phags pa
18a5(mdo sde): ma yin pa'i chos la yang khong khro bar mi byed pa gang yin pa'o/ /bdag ni yang dag pa'i lta ba la gnas kyis/ gzhan dag kyang yang dag pa'i lta ba la dgod do zhes dbugs 'byin pa rnyed par 'gyur te/ de la yang dag pa'i lta ba ni mi 'gyur ba la 'jug pa gang yin pa ste/
18a6(mdo sde): 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di
18a7(mdo sde): lta ste/ bdag ni yang dag pa'i rtog pa la gnas kyis/ gzhan dag kyang yang dag pa'i rtog pa la dgod do zhes dbugs 'byin pa rnyed par 'gyur te/ de la yang dag pa'i rtog pa ni kun rtog pa dang / rnam par rtog pa dang / yongs su rtog pa spong ba gang yin pa'o/ /bdag ni
18b1(mdo sde): yang dag pa'i ngag la gnas kyis/ gzhan dag kyang yang dag pa'i ngag la dgod do zhes dbugs 'byin pa rnyed par 'gyur te/ de la yang dag pa'i ngag ni yi ge dang / skad dang dbyangs thams cad la ngag gi lam du 'du shes pa gang yin pa'o/ /bdag ni yang dag pa'i las kyi
18b2(mdo sde): mtha' la gnas kyis/ gzhan dag kyang yang dag pa'i las kyi mtha' la dgod do zhes dbugs 'byin pa rnyed par 'gyur te/ de la yang dag pa'i las kyi mtha' ni chos thams cad la las kyi rnam par smin pa med pa la 'jug pa gang yin pa'o/ /bdag ni yang dag pa'i 'tsho ba la
18b3(mdo sde): gnas kyis/ gzhan dag kyang yang dag pa'i 'tsho ba la dgod do zhes dbugs 'byin pa rnyed par 'gyur te/ de la yang dag pa'i 'tsho ba ni tshol ba thams cad kyi rgyun bcad pa gang yin pa'o/ /bdag ni yang dag pa'i rtsol ba la gnas kyis/ gzhan dag kyang yang dag pa'i rtsol
18b4(mdo sde): ba la dgod do zhes dbugs 'byin pa rnyed par 'gyur te/ de la yang dag pa'i rtsol ba ni tshu rol gyi mu yongs su spangs shing pha rol gyi 'gram du 'gro ba gang yin pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong
18b5(mdo sde): bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni yang dag pa'i dran pa la gnas kyis/ gzhan dag kyang yang dag pa'i dran pa
18b6(mdo sde): la dgod do zhes dbugs 'byin pa rnyed par 'gyur te/ de la yang dag pa'i dran pa ni rlom sems ngo bo nyid med pa'i phyir chos thams cad la dran pa med cing yid la byed pa med pa gang yin pa'o/ /bdag ni yang dag pa'i ting nge 'dzin la gnas kyis/ gzhan dag kyang yang dag pa'i
18b7(mdo sde): ting nge 'dzin la dgod do zhes dbugs 'byin pa rnyed par 'gyur te/ de la yang dag pa'i ting nge 'dzin ni sems med pa'i snyoms par 'jug pa gang yin pa'o/ /bdag ni byang chub kyi sems la gnas kyis/ gzhan dag kyang byang chub kyi sems la dgod do zhes dbugs
19a1(mdo sde): 'byin pa rnyed par 'gyur te/ de la byang chub kyi sems ni bsam gyis mi khyab pa'i ye shes mngon par sgrub pa gang yin pa'o/ /bdag ni byang chub sems dpa'i bslab pa la gnas kyis/ gzhan dag kyang byang chub sems dpa'i bslab pa la dgod do zhes
19a2(mdo sde): dbugs 'byin pa rnyed par 'gyur te/ de la byang chub sems dpa'i bslab pa ni bslab pa thams cad las yang dag par 'da' ba gang yin pa'o/ /bdag ni nyon mongs pa dang dbyer med pa'i ye shes la gnas kyis/ gzhan dag kyang nyon mongs pa dang dbyer med pa'i ye
19a3(mdo sde): shes la dgod do zhes dbugs 'byin pa rnyed par 'gyur te/ de la nyon mongs pa dang dbyer med pa'i ye shes ni nyon mongs pa'i rang bzhin gang yin pa'o/ /de ci'i phyir zhe na/ ye shes ni nyon mongs pa'i rang bzhin las gzhan ma yin pa'i phyir te/ nyon mongs pa'i rang bzhin las
19a4(mdo sde): ye shes gzhan med pas nyon mongs pa'i rang bzhin nyid ye shes so/ /nyon mongs pa'i rang bzhin gyi ye shes des chos thams cad shes te/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam
19a5(mdo sde): dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni sbyin pa'i pha rol tu phyin pa la gnas kyis/ gzhan dag kyang sbyin pa'i pha rol tu phyin pa la dgod do zhes dbugs
19a6(mdo sde): 'byin pa rnyed par 'gyur te/ de la sbyin pa'i pha rol tu phyin pa ni sems can ser sna can yongs su smin par byed pa nyid gang yin pa'o/ /bdag ni tshul khrims kyi pha rol tu phyin pa la gnas kyis/ gzhan dag kyang tshul khrims kyi pha rol tu phyin pa la dgod do zhes dbugs
19a7(mdo sde): 'byin pa rnyed par 'gyur te/ de la tshul khrims kyi pha rol tu phyin pa ni tshul khrims 'chal ba'i sems can yongs su smin par byed pa nyid gang yin pa'o/ /bdag ni bzod pa'i pha rol tu phyin pa la gnas kyis/ gzhan dag kyang bzod pa'i pha rol tu phyin pa la dgod do zhes
19b1(mdo sde): dbugs 'byin pa rnyed par 'gyur te/ de la bzod pa'i pha rol tu phyin pa ni gnod sems kyi sems dang ldan pa'i sems can yongs su smin par byed pa nyid gang yin pa'o/ /bdag ni brtson 'grus kyi pha rol tu phyin pa la gnas kyis/ gzhan dag kyang brtson 'grus kyi pha rol tu phyin
19b2(mdo sde): pa la dgod do zhes dbugs 'byin pa rnyed par 'gyur te/ de la brtson 'grus kyi pha rol tu phyin pa ni sems can le lo can yongs su smin par byed pa nyid gang yin pa'o/ /bdag ni bsam gtan gyi pha rol tu phyin pa la gnas kyis/ gzhan dag kyang bsam gtan gyi pha rol tu phyin pa
19b3(mdo sde): la dgod do zhes dbugs 'byin pa rnyed par 'gyur te/ de la bsam gtan gyi pha rol tu phyin pa ni sems rnam par g.yengs pa'i sems can yongs su smin par byed pa nyid gang yin pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa
19b4(mdo sde): dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni shes rab kyi pha rol tu phyin pa la gnas kyis/ gzhan dag
19b5(mdo sde): kyang shes rab kyi pha rol tu phyin pa la dgod do zhes dbugs 'byin pa rnyed par 'gyur te/ de la shes rab kyi pha rol tu phyin pa ni shes rab 'chal pa'i sems can yongs su smin par byed pa nyid gang yin pa'o/ /bdag ni dam pa'i chos yongs su gzung ba la gnas kyis/ gzhan
19b6(mdo sde): dag kyang dam pa'i chos yongs su gzung ba la dgod do zhes dbugs 'byin pa rnyed par 'gyur te/ de la dam pa'i chos yongs su gzung ba ni byang chub sems dpa' rnams yongs su 'dzin pa gang yin pa'o/ /bdag ni bsod nams kyi tshogs la gnas kyis/ gzhan dag kyang
19b7(mdo sde): bsod nams kyi tshogs la dgod do zhes dbugs 'byin pa rnyed par 'gyur te/ de la bsod nams kyi tshogs ni byang chub sems dpa' rnams la rnyed pa dang bkur sti 'bul ba dang / phyogs dang phyogs mtshams su grags pa'i sgra dang tshigs su bcad pa 'byin pa gang yin pa'o/ /
20a1(mdo sde): bdag ni ye shes kyi tshogs la gnas kyis/ gzhan dag kyang ye shes kyi tshogs la dgod do zhes dbugs 'byin pa rnyed par 'gyur te/ de la ye shes kyi tshogs ni byang chub sems dpa' rnams ye shes kyi tshogs kyis brtan pa dang / gos dang / zas dang /
20a2(mdo sde): mal cha dang / na ba'i gsos sman gyis brtan pa gang yin pa'o/ /bdag ni zhi gnas kyi tshogs la gnas kyis/ gzhan dag kyang zhi gnas kyi tshogs la dgod do zhes dbugs 'byin pa rnyed par 'gyur te/ de la zhi gnas kyi tshogs ni chos thams cad mnyam pa nyid du
20a3(mdo sde): 'jug pa la rlom sems med pa gang yin pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams
20a4(mdo sde): kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni lhag mthong gi tshogs la gnas kyis/ gzhan dag kyang lhag mthong gi tshogs la dgod do zhes dbugs 'byin pa rnyed par 'gyur te/ de la lhag mthong gi tshogs ni chos thams cad
20a5(mdo sde): la mtha' dang dbung med par 'jug pa gang yin pa'o/ /bdag ni tshul khrims la gnas kyis/ gzhan dag kyang tshul khrims la dgod do zhes dbugs 'byin pa rnyed par 'gyur te/ de la tshul khrims ni lus dang ngag dang yid kyi las yongs su dag pa gang yin pa'o/ /
20a6(mdo sde): bdag ni bzod pa la gnas kyis/ gzhan dag kyang bzod pa la dgod do zhes dbugs 'byin pa rnyed par 'gyur te/ de la bzod pa ni las kyi rnam par smin pa la yid ches pa gang yin pa'o/ /bdag ni brtson 'grus la gnas kyis/ gzhan dag kyang brtson 'grus
20a7(mdo sde): la dgod do zhes dbugs 'byin pa rnyed par 'gyur te/ de la brtson 'grus ni sems can thams cad bsod nams kyi tshogs la gzud par bya ba la yongs su skyo ba med pa gang yin pa'o/ /bdag ni bsam gtan la gnas kyis/ gzhan dag kyang bsam gtan la dgod do
20b1(mdo sde): zhes dbugs 'byin pa rnyed par 'gyur te/ de la bsam gtan ni dmigs pa thams cad la gnas pa med pa gang yin pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan
20b2(mdo sde): yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni shes rab la gnas kyis/ gzhan dag kyang shes rab la dgod do zhes dbugs 'byin pa rnyed par 'gyur te/ de la shes rab
20b3(mdo sde): ni chos thams cad mngon sum du gyur pa gang yin pa'o/ /bdag ni sangs rgyas kyi chos thams cad bsdu ba la gnas kyis/ gzhan dag kyang sangs rgyas kyi chos thams cad bsdu ba la dgod do zhes dbugs 'byin pa rnyed par 'gyur te/ de la sangs rgyas kyi chos thams cad bsdu ba ni
20b4(mdo sde): bsam pas bsdus pa'i byang chub kyi sems gang yin pa'o/ /bdag ni chos smra ba la gnas kyis/ gzhan dag kyang chos smra ba la dgod do zhes dbugs 'byin pa rnyed par 'gyur te/ de la chos smra ba ni de bzhin gshegs pas gnang ba brjod pa gang yin pa'o/ /bdag
20b5(mdo sde): ni dran pa la gnas kyis/ gzhan dag kyang dran pa la dgod do zhes dbugs 'byin pa rnyed par 'gyur te/ de la dran pa ni mi brjed pa'i chos la 'jug pa gang yin pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs
20b6(mdo sde): su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni blo gros la gnas kyis/ gzhan dag kyang blo gros la dgod do zhes
20b7(mdo sde): dbugs 'byin pa rnyed par 'gyur te/ de la blo gros ni chos kyi mtshams sbyor ba khong du chud pa gang yin pa'o/ /bdag ni brtan pa la gnas kyis/ gzhan dag kyang brtan pa la dgod do zhes dbugs 'byin pa rnyed par 'gyur te/ de la brtan pa ni spyod pa dang cho ga
21a1(mdo sde): phun sum tshogs pa gang yin pa'o/ /bdag ni rtogs pa la gnas kyis/ gzhan dag kyang rtogs pa la dgod do zhes dbugs 'byin pa rnyed par 'gyur te/ de la rtogs pa ni don rtogs pa la 'jug pa gang yin pa'o/ /bdag ni yang dag pa'i rnam par grol
21a2(mdo sde): ba la gnas kyis/ gzhan dag kyang yang dag pa'i rnam par grol ba la dgod do zhes dbugs 'byin pa rnyed par 'gyur te/ de la yang dag pa'i rnam par grol ba ni chos gang yang thob pa med pa gang yin pa'o/ /bdag ni kun nas ldang ba rnam par gnon pa la gnas kyis/ gzhan
21a3(mdo sde): dag kyang kun nas ldang ba rnam par gnon pa la dgod do zhes dbugs 'byin pa rnyed par 'gyur te/ de la kun nas ldang ba rnam par gnon pa ni nyes pa'i rdul 'chags pa dang / phyin cad mi dge ba'i chos rnams sdom pa gang yin pa ste/ 'jam dpal dbugs 'byin pa rnyed
21a4(mdo sde): pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni cho ga
21a5(mdo sde): la gnas kyis/ gzhan dag kyang cho ga la dgod do zhes dbugs 'byin pa rnyed par 'gyur te/ de la cho ga ni byang chub sems dpa' rnams kyi spyod pa la sgrub pa gang yin pa'o/ /bdag ni bya ba la gnas kyis/ gzhan dag kyang bya ba la dgod do zhes dbugs 'byin
21a6(mdo sde): pa rnyed par 'gyur te/ de la bya ba ni stong pa nyid la yang mos la/ las kyi rnam par smin pa la yang yid ches pa gang yin pa'o/ /bdag ni sdig pa 'dod pa dang bral ba la gnas kyis/ gzhan dag kyang sdig pa 'dod pa dang bral ba la dgod do zhes dbugs 'byin pa rnyed
21a7(mdo sde): par 'gyur te/ de la sdig pa 'dod pa dang bral ba ni rnyed pa dang bkur sti dang tshigs su bcad pa las sdig pa mi 'dod pa gang yin pa'o/ /bdag ni bdag la mi stod gzhan la mi smod pa la gnas kyis/ gzhan dag kyang bdag la mi stod gzhan la mi smod pa la dgod do zhes
21b1(mdo sde): dbugs 'byin pa rnyed par 'gyur te/ de la bdag la mi stod gzhan la mi smod pa ni/ bdag la yon tan yod par sgro mi 'dogs pa gang yin pa 'di ni bdag la mi stod pa'o/ /gzhan gyi yon tan yang dag pa chud mi gzon pa gang yin pa 'di ni gzhan la mi smod pa'o/ /bdag ni
21b2(mdo sde): yang dag pa la gnas kyis/ gzhan dag kyang yang dag pa la dgod do zhes dbugs 'byin pa rnyed par 'gyur te/ de la yang dag pa ni chos thams cad la 'du shes med pa dang / 'du shes la rlom sems med pa gang yin pa ste/ 'jam dpal dbugs 'byin pa rnyed pa lnga po de
21b3(mdo sde): dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni bag chags kyi
21b4(mdo sde): mtshams sbyor ba legs par 'joms pa la gnas kyis/ gzhan dag kyang bag chags kyi mtshams sbyor ba legs par 'joms pa la dgod do zhes dbugs 'byin pa rnyed par 'gyur te/ de la bag chags kyi mtshams sbyor ba legs par 'joms pa ni sngon gyi byis pa'i spyod
21b5(mdo sde): pa la smod pa dang / nyan thos dang rang sangs rgyas kyi sa la 'dod pa med pa gang yin pa'o/ /bdag ni rjes su chags pa dang / khong khro ba spong ba la gnas kyis/ gzhan dag kyang rjes su chags pa dang / khong khro ba spong ba la dgod do zhes dbugs 'byin pa rnyed par
21b6(mdo sde): 'gyur te/ de la rjes su chags pa dang khong khro ba spong ba ni mi dge ba'i chos ma skyes pa rnams mi skyed pa dang / dge ba'i chos skyes pa rnams chud mi gzon pa gang yin pa'o/ /bdag ni mnyam pa la gnas kyis/ gzhan dag kyang mnyam pa la dgod do zhes dbugs
21b7(mdo sde): 'byin pa rnyed par 'gyur te/ de la mnyam pa ni 'phags pa'i bden pa rtogs pa gang yin pa'o/ /bdag ni drang ba la gnas kyis/ gzhan dag kyang drang ba la dgod do zhes dbugs 'byin pa rnyed par 'gyur te/ de la drang ba ni 'phags pa'i lam la rtog pa med pa gang yin
22a1(mdo sde): pa'o/ /bdag ni bzhin khro gnyer med pa la gnas kyis/ gzhan dag kyang bzhin khro gnyer med pa la dgod do zhes dbugs 'byin pa rnyed par 'gyur te/ de la bzhin khro gnyer med pa ni zhe sdang dang bral ba ste/ 'jam dpal dbugs 'byin pa rnyed pa lnga po
22a2(mdo sde): de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni gsong por smra ba la
22a3(mdo sde): gnas kyis/ gzhan dag kyang gsong por smra ba la dgod do zhes dbugs 'byin pa rnyed par 'gyur te/ de la gsong por smra ba ni tshur shog legs par 'ongs sam zhes rjod cing ldang ba'i zo bdog yang ba gang yin pa'o/ /bdag ni ye shes mtha' yas pa la gnas kyis/ gzhan
22a4(mdo sde): dag kyang ye shes mtha' yas pa la dgod do zhes dbugs 'byin pa rnyed par 'gyur te/ de la ye shes mtha' yas pa ni phyogs bcu'i 'jig rten rab 'byam thams cad du 'jig rten dang 'jig rten las 'das pa'i las dang bzo'i gnas la ye shes lhun gyis grub pa gang yin pa'o/ /
22a5(mdo sde): bdag ni las kyi rnam par smin pa la nem nur med par gnas kyis/ gzhan dag kyang las kyi rnam par smin pa la nem nur med par dgod do zhes dbugs 'byin pa rnyed par 'gyur te/ de la las kyi rnam par smin pa la nem nur med pa ni rtag pa dang chad pa yongs su spangs pa
22a6(mdo sde): gang yin pa'o/ /bdag ni brjod du med pa la gnas kyis/ gzhan dag kyang brjod du med pa la dgod do zhes dbugs 'byin pa rnyed par 'gyur te/ de la brjod du med pa ni sems dang / yid dang rnam par shes pa rnams yid la byed pa med cing sgro 'dogs pa med
22a7(mdo sde): pa gang yin pa'o/ /bdag ni chos kyi dbyings shes pa la gnas kyis/ gzhan dag kyang chos kyi dbyings shes pa la dgod do zhes dbugs 'byin pa rnyed par 'gyur te/ de la chos kyi dbyings shes pa ni chos thams cad chos kyi dbyings dbyer med pa gnyis su med
22b1(mdo sde): par shes pa gang yin pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar
22b2(mdo sde): 'gyur te/ lnga gang zhe na/ 'di lta ste/ bdag ni spong ba la gnas kyis/ gzhan dag kyang spong ba la dgod do zhes dbugs 'byin pa rnyed par 'gyur te/ de la spong ba ni dmigs pa dag la med pa'i 'du shes gang yin pa dang / rlom sems gang yin pa'o/ /bdag ni sgrib
22b3(mdo sde): pa med pa'i ye shes la gnas kyis/ gzhan dag kyang sgrib pa med pa'i ye shes la dgod do zhes dbugs 'byin pa rnyed par 'gyur te/ de la sgrib pa med pa'i ye shes ni mtha' dang mtha' med pa rnam par dag pa gang yin pa'o/ /bdag ni tshig gi mtshams sbyar ba shes pa la
22b4(mdo sde): gnas kyis/ gzhan dag kyang tshig gi mtshams sbyar ba shes pa la dgod do zhes dbugs 'byin pa rnyed par 'gyur te/ de la tshig gi mtshams sbyar ba shes pa ni smon lam gyi khyad par yang dag par 'byung bas dge ba'i rtsa ba yongs su bsngo ba gang yin pa'o/ /bdag ni des
22b5(mdo sde): pa la gnas kyis/ gzhan dag kyang des pa la dgod do zhes dbugs 'byin pa rnyed par 'gyur te/ de la des pa ni sems can thams cad la phan pa'i gzhi gang yin pa'o/ /bdag ni bdud kyi las dang bral ba la gnas kyis/ gzhan dag kyang bdud kyi las dang bral ba la
22b6(mdo sde): dgod do zhes dbugs 'byin pa rnyed par 'gyur te/ de la bdud kyi las dang bral ba ni lta bar gyur pa yongs su shes pa gang yin pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam
22b7(mdo sde): dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni sangs rgyas la skyabs su song gis/ gzhan dag kyang sangs rgyas la skyabs su 'gro ba la dgod do zhes
23a1(mdo sde): dbugs 'byin pa rnyed par 'gyur te/ de la sangs rgyas la skyabs su 'gro ba ni de bzhin gshegs pa'i bslab pa las mi 'da' ba gang yin pa'o/ /bdag ni chos la skyabs su song gis/ gzhan dag kyang chos la skyabs su 'gro ba la dgod do zhes dbugs 'byin
23a2(mdo sde): pa rnyed par 'gyur te/ de la chos la skyabs su 'gro ba ni chos mi spong ba gang yin pa'o/ /bdag ni dge 'dun la skyabs su song gis/ gzhan dag kyang dge 'dun la skyabs su 'gro ba la dgod do zhes dbugs 'byin pa rnyed par 'gyur te/ de la dge 'dun la skyabs su
23a3(mdo sde): 'gro ba ni sangs rgyas kyi tshul khrims la lta ba gang yin pa'o/ /bdag ni nga rgyal med pa la gnas kyis/ gzhan dag kyang nga rgyal med pa la dgod do zhes dbugs 'byin pa rnyed par 'gyur te/ de la nga rgyal med pa ni sems can la shin tu gus pa gang yin pa'o/ /bdag
23a4(mdo sde): ni khon du 'dzin pa med pa la gnas kyis/ gzhan dag kyang khon du 'dzin pa med pa la dgod do zhes dbugs 'byin pa rnyed par 'gyur te/ de la khon du 'dzin pa med pa ni sems kyi yongs su gdung ba nye bar zhi ba gang yin pa ste/ 'jam dpal dbugs 'byin pa rnyed pa lnga po de
23a5(mdo sde): dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni tshul 'chos pa med pa
23a6(mdo sde): la gnas kyis/ gzhan dag kyang tshul 'chos pa med pa la dgod do zhes dbugs 'byin pa rnyed par 'gyur te/ de la tshul 'chos pa med pa ni zang zing med pa'i sems kyis gzhan la phan 'dogs pa gang yin pa'o/ /bdag ni kha gsag med pa la gnas kyis/ gzhan dag
23a7(mdo sde): kyang kha gsag med pa la dgod do zhes dbugs 'byin pa rnyed par 'gyur te/ de la kha gsag med pa ni sems can yongs su smin par byed pas yongs su len pa gtong ba gang yin pa'o/ /bdag ni thob kyis 'jal ba med pa la gnas kyis/ gzhan dag kyang thob kyis
23b1(mdo sde): 'jal ba med pa la dgod do zhes dbugs 'byin pa rnyed par 'gyur te/ de la thob kyis 'jal ba med pa ni 'phags pa'i rigs yang dag par blangs pa yongs su rdzogs par byed cing sbyangs pa'i yon tan dang yo byad bsnyungs pa gang yin pa'o/ /bdag ni 'tsho ba yongs su
23b2(mdo sde): dag pa la gnas kyis/ gzhan dag kyang 'tsho ba yongs su dag pa la dgod do zhes dbugs 'byin pa rnyed par 'gyur te/ de la 'tsho ba yongs su dag pa ni dam pa'i chos yongs su gzung bar bya ba'i phyir sdug bsngal gyi yo byad gang mi len pa de ci yang med pa dang /
23b3(mdo sde): bde ba'i yo byad gang mi gtong ba de ci yang med pa'o/ /bdag ni gcig pur dga' ba la gnas kyis/ gzhan dag kyang gcig pur dga' ba la dgod do zhes dbugs 'byin pa rnyed par 'gyur te/ de la gcig pur dga' ba ni 'du 'dzi yongs su spong bar dga' ba gang
23b4(mdo sde): yin pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o// //bam po gsum pa/ 'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po
23b5(mdo sde): yongs su sbyong bar 'gyur te/ lnga gang zhe na/ 'di lta ste/ bdag ni chos kyi kun dga' la dga' ba la gnas kyis/ gzhan dag kyang chos kyi kun dga' la dga' ba la dgod do zhes dbugs 'byin pa rnyed par 'gyur te/ de la chos kyi kun dga' la dga' ba ni khams gsum
23b6(mdo sde): gyis mi skrag pa dang / byang chub kyi sems chud mi za ba gang yin pa'o/ /bdag ni mnar sems kyi dngos po dgu spong ba la gnas kyis/ gzhan dag kyang mnar sems kyi dngos po dgu spong ba la dgod do zhes dbugs 'byin pa rnyed par 'gyur te/ de la mnar sems
23b7(mdo sde): kyi dngos po dgu spong ba ni sems can gyi gnas dgu yongs su shes pa gang yin pa'o/ /bdag ni sems zhi ba nyid la gnas kyis/ gzhan dag kyang sems zhi ba nyid la dgod do zhes dbugs 'byin pa rnyed par 'gyur te/ de la sems zhi ba nyid ni sems kyi yongs su
24a1(mdo sde): gdung ba med pa gang yin pa'o/ /bdag ni zhi gnas kyi tshogs yongs su tshol ba la gnas kyis/ gzhan dag kyang zhi gnas kyi tshogs yongs su tshol ba la dgod do zhes dbugs 'byin pa rnyed par 'gyur te/ de la zhi gnas kyi tshogs yongs su tshol ba ni sems
24a2(mdo sde): las su rung ba gang yin pa'o/ /bdag ni tshul khrims lhod pa med pa la gnas kyis/ gzhan dag kyang tshul khrims lhod pa med pa la dgod do zhes dbugs 'byin pa rnyed par 'gyur te/ de la tshul khrims lhod pa med pa ni cho ga dang / tshul khrims dang / lta ba nyams
24a3(mdo sde): pa rnams las yang dag par 'da' ba gang yin pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa
24a4(mdo sde): dang po yongs su sbyong bar 'gyur te/ lnga gang zhe na/ 'di lta ste/ bdag ni lha dang mi la mi slu bar gnas kyis/ gzhan dag kyang lha dang mi la mi slu bar dgod do zhes dbugs 'byin pa rnyed par 'gyur te/ de la lha dang mi la mi slu ba ni byang chub kyi sems
24a5(mdo sde): yongs su mi gtong ba gang yin pa'o/ /bdag ni sbyor ba la gnas kyis/ gzhan dag kyang sbyor ba la dgod do zhes dbugs 'byin pa rnyed par 'gyur te/ de la sbyor ba ni sems can thams cad la phan pa'i dngos po sngon du 'gro ba'i rjes su bstan pa gang yin pa'o/ /
24a6(mdo sde): bdag ni sems dmu rgod ma yin pa la gnas kyis/ gzhan dag kyang sems dmu rgod ma yin pa la dgod do zhes dbugs 'byin pa rnyed par 'gyur te/ de la sems dmu rgod ma yin pa ni dul ba dang cang shes kyi sems gang yin pa'o/ /bdag ni sems can
24a7(mdo sde): thams cad kyi slob mar khas len pa la gnas kyis/ gzhan dag kyang sems can thams cad kyi slob mar khas len pa la dgod do zhes dbugs 'byin pa rnyed par 'gyur te/ de la sems can thams cad kyi slob mar khas len pa ni bya ba ci yod pa la bdag nyid
24b1(mdo sde): byed pa gang yin pa'o/ /bdag ni sbyin gnas rnams la 'dud pa dang / phyag bya ba la gnas kyis/ gzhan dag kyang sbyin gnas rnams la 'dud pa dang phyag bya ba la dgod do zhes dbugs 'byin pa rnyed par 'gyur te/ de la sbyin gnas rnams la 'dud pa dang phyag bya ba
24b2(mdo sde): ni sems can thams cad la nga rgyal med pa gang yin pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa'
24b3(mdo sde): rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni dam pa'i chos yongs su tshol ba la gnas kyis/ gzhan dag kyang dam pa'i chos yongs su tshol ba la dgod do zhes dbugs 'byin pa rnyed par 'gyur te/ de la dam pa'i chos yongs
24b4(mdo sde): su tshol ba ni sems can thams cad yongs su smin par bya ba la skyo ba med pa dang / sangs rgyas kyi zhing yongs su sbyong ba dang / tshul khrims dang thos pa'i tshogs sogs pa dang / chos yongs su tshol ba la brtson zhing sbyin pa mi len/ ser sna mi gtong / tshul khrims
24b5(mdo sde): mi len/ 'chal pa'i tshul khrims mi gtong / bzod pa mi len/ gnod sems mi gtong / brtson 'grus mi len/ le lo mi gtong / bsam gtan mi len/ rnam par rtog pa dang rnam par dpyod pa mi gtong / shes rab mi len/ 'chal pa'i shes rab mi
24b6(mdo sde): gtong / dge ba mi len cing mi dge ba mi gtong ba gang yin pa'o/ /bdag ni chos la gus pa dang bcas pa la gnas kyis/ gzhan dag kyang chos la gus pa dang bcas pa la dgod do zhes dbugs 'byin pa rnyed pa 'gyur te/ de la chos la gus pa dang bcas pa ni chos
24b7(mdo sde): rnams la nan tan byed pa gang yin pa'o/ /bdag ni chos smra ba la gus pa dang bcas pa la gnas kyis/ gzhan dag kyang chos smra ba la gus pa dang bcas pa la dgod do zhes dbugs 'byin pa rnyed par 'gyur te/ de la chos smra ba la gus pa dang bcas pa ni chos smra
25a1(mdo sde): ba la ston par 'du shes pa gang yin pa'o/ /bdag ni tshig rtsub po med pa la gnas kyis/ gzhan dag kyang tshig rtsub po med pa la dgod do zhes dbugs 'byin pa rnyed par 'gyur te/ de la tshig rtsub po med pa ni phan 'dogs pa'i tshig gang yin pa'o/ /bdag
25a2(mdo sde): ni gnod sems med pa la gnas kyis/ gzhan dag kyang gnod sems med pa la dgod do zhes dbugs 'byin pa rnyed par 'gyur te/ de la gnod sems med pa ni las bya ba la 'jug pa gang yin pa ste/ 'jam dpal dbugs 'byin pa rnyed pa lnga po de dag ni byang chub sems
25a3(mdo sde): dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni sbyin pa la gnas kyis/ gzhan dag kyang sbyin pa
25a4(mdo sde): la dgod do zhes dbugs 'byin pa rnyed par 'gyur te/ de la sbyin pa ni chos ji lta ba bzhin du ston pa gang yin pa'o/ /bdag ni snyan par smra ba la gnas kyis/ gzhan dag kyang snyan par smra ba la dgod do zhes dbugs 'byin pa rnyed par 'gyur te/ de la snyan par smra ba ni
25a5(mdo sde): zang zing med pa'i sems kyis/ chos ston pa gang yin pa'o/ /bdag ni don spyod pa la gnas kyis/ gzhan dag kyang don spyod pa la dgod do zhes dbugs 'byin pa rnyed par 'gyur te/ de la don spyod pa ni gzhan la lung 'bogs pa dang / kha ton 'don du 'jug pa la
25a6(mdo sde): skyo ba med pa gang yin pa'o/ /bdag ni don 'thun pa la gnas kyis/ gzhan dag kyang don 'thun pa la dgod do zhes dbugs 'byin pa rnyed par 'gyur te/ de la don 'thun pa ni sbyin pa byin nas theg pa chen po la dgod pa gang yin pa'o/ /bdag ni byang chub kyi sems
25a7(mdo sde): la gnas kyis/ gzhan dag kyang byang chub kyi sems la dgod do zhes dbugs 'byin pa rnyed par 'gyur te/ de la byang chub kyi sems ni sangs rgyas kyi chos thams cad chud mi za zhing gnas par bya ba'i phyir 'dun pa skyed pa dang / 'bad pa dang / brtson 'grus
25b1(mdo sde): rtsom pa dang / sems rab tu 'dzin pa dang / yang dag par 'jog pa gang yin pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa
25b2(mdo sde): lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni don so so yang dag par rig pa la gnas kyis/ gzhan dag kyang don so so yang dag par rig pa la dgod do zhes dbugs 'byin pa rnyed par 'gyur
25b3(mdo sde): te/ de la don so so yang dag par rig pa ni chos kyi tshul yang dag pa ji lta ba bzhin du rtogs pa gang yin pa'o/ /bdag ni chos so so yang dag par rig pa la gnas kyis/ gzhan dag kyang chos so so yang dag par rig pa la dgod do zhes dbugs 'byin pa rnyed par 'gyur te/
25b4(mdo sde): de la chos so so yang dag par rig pa ni sangs rgyas kyi chos thams cad la 'jug pa'i ye shes gang yin pa'o/ /bdag ni nges pa'i tshig so so yang dag par rig pa la gnas kyis/ gzhan dag kyang nges pa'i tshig so so yang dag par rig pa la dgod do zhes dbugs 'byin pa
25b5(mdo sde): rnyed par 'gyur te/ de la nges pa'i tshig so so yang dag par rig pa ni skad bsgrags pa thams cad la 'jug pa'i ye shes gang yin pa'o/ /bdag ni spobs pa so so yang dag par rig pa la gnas kyis/ gzhan dag kyang spobs pa so so yang dag par rig pa la
25b6(mdo sde): dgod do zhes dbugs 'byin pa rnyed par 'gyur te/ de la spobs pa so so yang dag par rig pa ni sangs rgyas kyi chos thams cad la tshig rab tu dbye ba la mkhas pa'i shes pa gang yin pa'o/ /bdag ni spobs pa la gnas kyis/ gzhan dag kyang spobs pa la dgod do
25b7(mdo sde): zhes dbugs 'byin pa rnyed par 'gyur te/ de la spobs pa ni sangs rgyas kyi chos thams cad la byin gyis rlob cing ston pa shes pa gang yin pa ste/ de ni tshig gcig bzung nas phyi ma'i mtha'i mu'i bskal par byin gyis rlob cing ston kyang mi ldang ba gang yin pa ste/ 'jam
26a1(mdo sde): dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/
26a2(mdo sde): lnga gang zhe na/ 'di lta ste/ bdag ni sems can yongs su smin par bya ba'i phyir sems can gyi kun nas nyon mongs pa bzod pa la gnas kyis/ gzhan dag kyang sems can yongs su smin par bya ba'i phyir sems can gyi kun nas nyon mongs pa bzod pa la dgod do zhes
26a3(mdo sde): dbugs 'byin pa rnyed par 'gyur te/ de la kun nas nyon mongs pa ni lus la gnod pa dang / sems la gnod pa gang yin pa'o/ /bdag ni phongs pa med pa la gnas kyis/ gzhan dag kyang phongs pa med pa la dgod do zhes dbugs 'byin pa rnyed par 'gyur te/
26a4(mdo sde): de la phongs pa med pa ni dge ba'i rtsa ba rnams chud mi za ba gang yin pa'o/ /bdag ni sems mi 'khrugs pa la gnas kyis/ gzhan dag kyang sems mi 'khrugs pa la dgod do zhes dbugs 'byin pa rnyed par 'gyur te/ de la sems mi 'khrugs pa ni dge ba'i
26a5(mdo sde): rtsa ba thams cad chud mi za ba gang yin pa'o/ /bdag ni brtson 'grus la gnas kyis/ gzhan dag kyang brtson 'grus la dgod do zhes dbugs 'byin pa rnyed par 'gyur te/ de la brtson 'grus ni sangs rgyas kyi chos thams cad yongs su rdzogs par byed pa dang / mi dge
26a6(mdo sde): ba'i chos thams cad spong ba gang yin pa'o/ /bdag ni sems can la dmigs pa'i byams pa la gnas kyis/ gzhan dag kyang sems can la dmigs pa'i byams pa la dgod do zhes dbugs 'byin pa rnyed par 'gyur te/ de la sems can la dmigs pa'i byams
26a7(mdo sde): pa ni sems can thams cad la sems snyoms pa gang yin pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems
26b1(mdo sde): dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni khong khro ba med pa'i sems la gnas kyis/ gzhan dag kyang khong khro ba med pa'i sems la dgod do zhes dbugs 'byin pa rnyed par 'gyur te/ de la khong khro ba med pa'i
26b2(mdo sde): sems ni sems can thams cad srung ba gang yin pa'o/ /bdag ni spong ba la gnas kyis/ gzhan dag kyang spong ba la dgod do zhes dbugs 'byin pa rnyed par 'gyur te/ de la spong ba ni dus gsum gyi chos thams cad la mnyam pa nyid du 'jug pa gang yin pa'o/ /bdag ni
26b3(mdo sde): chos la dmigs pa'i byams pa la gnas kyis/ gzhan dag kyang chos la dmigs pa'i byams pa la dgod do zhes dbugs 'byin pa rnyed par 'gyur te/ de la chos la dmigs pa'i byams pa ni chos thams cad la mi dmigs shing mi dmigs pa la yang rlom sems med pa'o/ /
26b4(mdo sde): bdag ni dang po'i bsod nams kyi tshogs la gnas kyis/ gzhan dag kyang dang po'i bsod nams kyi tshogs la dgod do zhes dbugs 'byin pa rnyed par 'gyur te/ de la dang po'i bsod nams kyi tshogs ni byang chub kyi sems mi gtong ba dang / byang chub sems dpa'i spyod pa'i
26b5(mdo sde): rjes su 'jug pa gang yin pa'o/ /de la byang chub sems dpa'i spyod pa'i rjes su 'jug pa ni sems can thams cad la sems snyoms pas yang dag par bsdus pa'i byams pa dang / ser sna'i sems tshar gcod pa dang / 'chal pa'i tshul khrims sel ba dang / gnod
26b6(mdo sde): sems spong ba dang / le lo sel ba dang / rnam par g.yeng ba kun du spyod pa med pa dang / 'chal pa'i shes rab spong ba dang / bsdu ba'i dngos po bzhis sems can yongs su smin par byed pa dang / sems can thams cad la sems sa dang mtshungs pa dang / theg
26b7(mdo sde): pa dman pa la mos pa med pa dang / snying rje chen pos sems can thams cad kyi dge ba'i rtsa ba bya ba la brtson zhing sbyin pa dang / tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa yongs su rdzogs par byed pa
27a1(mdo sde): dang / dam pa'i chos yongs su 'dzin cing shes rab kyi rtsa ba las byung ba'i bslab pa dang / bsod nams kyi tshogs dang / ye shes kyi tshogs la mngon par brtson pa gang yin pa'o/ /bdag ni ngo mtshar gyi 'du shes la gnas kyis/ gzhan dag kyang ngo
27a2(mdo sde): mtshar gyi 'du shes la dgod do zhes dbugs 'byin pa rnyed par 'gyur te/ de la ngo mtshar gyi 'du shes ni chos thams cad la gnyis su med pa'i 'du shes dang / spyod pa thams cad la bdag gir spyod par 'du shes pa ste/ 'jam dpal dbugs 'byin pa rnyed pa lnga po de dag ni
27a3(mdo sde): byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni bzod pa dang des pa la gnas
27a4(mdo sde): kyis/ gzhan dag kyang bzod pa dang des pa la dgod do zhes dbugs 'byin pa rnyed par 'gyur te/ de la bzod pa dang des pa ni ngan du brjod pa dang ngan du smras pa'i tshig gi lam la khong khro ba'i sems med pa gang yin pa'o/ /bdag ni sems zhi ba la gnas kyis/ gzhan
27a5(mdo sde): dag kyang sems zhi ba la dgod do zhes dbugs 'byin pa rnyed par 'gyur te/ de la sems zhi ba ni ltung ba gleng ba med pa'o/ /bdag ni chos thams cad dngos po med pa la gnas kyis/ gzhan dag kyang chos thams cad dngos po med pa la dgod do zhes dbugs 'byin pa rnyed
27a6(mdo sde): par 'gyur te/ de la chos thams cad dngos po med pa zhes bya ba de ni dngos po'i tshig go/ /de ci'i phyir zhe na/ dngos po'i rang bzhin las dngos po med pa gzhan ma yin te/ dngos po'i rang bzhin nyid dngos po med pa ste/ dngos po'i rang bzhin dngos po med
27a7(mdo sde): pa shes pa des chos thams cad dngos po med pa'o/ /bdag ni chos gnas pa nyid la gnas kyis/ gzhan dag kyang chos gnas pa nyid la dgod do zhes dbugs 'byin pa rnyed par 'gyur te/ de la chos gnas pa nyid ni chos thams cad g.yo ba med pa gang yin pa'o/ /
27b1(mdo sde): bdag ni chos la gnas kyis/ gzhan dag kyang chos la dgod do zhes dbugs 'byin pa rnyed par 'gyur te/ de la chos ni tha mi dad cing mi gnas pa gang yin pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /
27b2(mdo sde): 'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni ye shes kyis nyon mongs pa rnams gzhom pa yang ma yin/ ye shes kyis nyon mongs pa rnams mi gzhom pa yang ma yin no zhes
27b3(mdo sde): bya ba la zhugs kyis/ gzhan dag kyang ye shes kyis nyon mongs pa rnams gzhom pa yang ma yin/ ye shes kyis nyon mongs pa rnams mi gzhom pa yang ma yin no zhes bya ba la gzud do zhes dbugs 'byin pa rnyed par 'gyur ro/ /de ci'i phyir zhe na/ nyon mongs pa'i rang bzhin las ye shes gzhan ma yin
27b4(mdo sde): pa'i phyir te/ nyon mongs pa'i rang bzhin las ye shes gzhan med pas nyon mongs pa'i rang bzhin nyid ye shes yin te/ ye shes des ye shes de nyid btsal bar mi bya'o/ /dper na mdzub mo'i rtse mo de nyid kyis mdzub mo'i rtse mo de nyid la reg par mi rung ba de ltar ye shes de nyid kyis ye shes de nyid
27b5(mdo sde): btsal bar mi bya'o/ /bdag ni de bzhin gshegs pa rtag pa yang ma yin/ de bzhin gshegs pa mi rtag pa yang ma yin no zhes bya ba la zhugs kyis/ gzhan dag kyang de bzhin gshegs pa rtag pa yang ma yin/ de bzhin gshegs pa mi rtag pa yang ma yin no zhes bya ba
27b6(mdo sde): la gzud do zhes dbugs 'byin pa rnyed par 'gyur te/ de la de bzhin gshegs pa rtag pa yang ma yin/ mi rtag pa yang ma yin zhes bya ba ni rlom sems kyi ngo bo nyid med pa'i phyir ro/ /bdag ni de bzhin gshegs pa bsam gyis mi khyab pa'o zhes bya ba'i ye shes 'di la zhugs kyis/
27b7(mdo sde): gzhan dag kyang de bzhin gshegs pa bsam gyis mi khyab pa'o zhes bya ba'i ye shes 'di la dgod do zhes dbugs 'byin pa rnyed par 'gyur te/ de la de bzhin gshegs pa bsam gyis mi khyab pa ni sems can gdul ba ji lta ba dang / bsam pa ji lta ba de bzhin du rnam par gzhag pa las
28a1(mdo sde): mi 'da' ba gang yin pa'o/ /bdag ni gzugs mtshan nyid med do zhes bya ba la zhugs kyis/ gzhan dag kyang gzugs mtshan nyid med do zhes bya ba la gzud do zhes dbugs 'byin pa rnyed par 'gyur te/ de ci'i phyir zhe na/ gzugs ni mtshan
28a2(mdo sde): nyid med pa'i rang bzhin las gzhan ma yin pa'i phyir te/ gzugs kyi rang bzhin las mtshan nyid med pa gzhan med pas gzugs kyi rang bzhin nyid mtshan nyid med pa ste/ gzugs kyi rang bzhin gyi mtshan nyid med pa shes pa des chos thams cad mtshan nyid med
28a3(mdo sde): pa'o/ /bdag ni thabs mkhas pa la gnas kyis/ gzhan dag kyang thabs mkhas pa la dgod do zhes dbugs 'byin pa rnyed par 'gyur te/ de la thabs mkhas pa ni chos thams cad yang dag par sdud pa ste/ 'jam dpal dbugs 'byin pa rnyed pa lnga po de dag ni
28a4(mdo sde): byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni bsod nams kyi tshogs
28a5(mdo sde): mi zad pa la gnas kyis/ gzhan dag kyang bsod nams kyi tshogs mi zad pa la dgod do zhes dbugs 'byin pa rnyed par 'gyur te/ de la bsod nams kyi tshogs mi zad pa ni dge ba'i rtsa ba byang chub tu bsngos pa gang yin pa'o/ /bdag ni ye shes kyi tshogs la gnas
28a6(mdo sde): kyis/ gzhan dag kyang ye shes kyi tshogs la dgod do zhes dbugs 'byin pa rnyed par 'gyur te/ de la ye shes kyi tshogs ni stong pa nyid la mos pa gang yin pa'o/ /bdag ni shes rab kyi rtsa ba las byung ba'i las la gnas kyis/ gzhan dag kyang shes rab kyi rtsa ba
28a7(mdo sde): las byung ba'i las la dgod do zhes dbugs 'byin pa rnyed par 'gyur te/ de la shes rab kyi rtsa ba las byung ba'i las ni bdag nyid chos dkar po la gnas pa gang yin pa'o/ /yang shes rab kyi rtsa ba las byung ba'i las ni gzhan shes rab la dgod pa gang yin pa'o/ /bdag
28b1(mdo sde): ni ting nge 'dzin la gnas kyis/ gzhan dag kyang ting nge 'dzin la dgod do zhes dbugs 'byin pa rnyed par 'gyur te/ de la ting nge 'dzin ni sems med pa'i snyoms par 'jug pa gang yin pa'o/ /bdag ni so so yang dag par rtog pa la gnas kyis/ gzhan dag kyang
28b2(mdo sde): so so yang dag par rtog pa la dgod do zhes dbugs 'byin pa rnyed par 'gyur te/ de la so so yang dag par rtog pa ni las dang bya ba la 'jug pa gang yin pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong
28b3(mdo sde): bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni dbu ma'i lam shes pa la gnas kyis/ gzhan dag kyang dbu ma'i lam shes
28b4(mdo sde): pa la dgod do zhes dbugs 'byin pa rnyed par 'gyur te/ de la dbu ma'i lam ni mtha' rnam par dag pa shes pa gang yin pa'o/ /de ci'i phyir zhe na/ mtha'i rang bzhin las dbu ma'i lam gzhan ma yin pa'i phyir te/ mtha'i rang bzhin las dbu ma'i lam gzhan
28b5(mdo sde): med pas mtha'i rang bzhin nyid dbu ma'i lam mo/ /bdag ni chos thams cad rtag pa'o zhes bya ba la gnas kyis/ gzhan dag kyang chos thams cad rtag pa'o zhes bya ba la dgod do zhes dbugs 'byin pa rnyed par 'gyur te/ de la chos thams cad rtag pa ni mtha'
28b6(mdo sde): dang dbung med pa'i phyir ro/ /chos thams cad mtha' dang dbung med pa ni 'dus byas kyi rang bzhin las gzhan ma yin pa'i phyir te/ 'dus byas kyi rang bzhin las mtha' dang dbung med pa gzhan med pas 'dus byas kyi rang bzhin nyid mtha' dang dbung med pa'o/ /mtha'
28b7(mdo sde): dang dbung med pa gang yin pa de ni rtag pa brtan pa ther zug pa'o/ /bdag ni sangs rgyas la mchod pa bye brag tu mngon par 'phags pa la gnas kyis/ gzhan dag kyang sangs rgyas la mchod pa bye brag tu mngon par 'phags pa la dgod do zhes dbugs 'byin
29a1(mdo sde): pa rnyed par 'gyur te/ de la sangs rgyas la mchod pa bye brag tu mngon par 'phags pa ni theg pa chen po la mos pa'i byang chub sems dpa' la bsnyen cing bsten pa dang / bsnyen bkur byed cing rnyed pa dang bkur sti byas te/ ci nus kyis theg pa chen po yang dag
29a2(mdo sde): par skyed cing sbyin pa gang yin pa'o/ /bdag ni chos thams cad 'dus ma byas so zhes bya ba la gnas kyis/ gzhan dag kyang chos thams cad 'dus ma byas so zhes bya ba la dgod do zhes dbugs 'byin pa rnyed par 'gyur te/ de la chos thams cad 'dus ma byas zhes bya ba de ni
29a3(mdo sde): 'dus byas kyi tshig go/ /de ci'i phyir zhe na/ 'dus byas kyi rang bzhin las 'dus ma byas gzhan ma yin pa'i phyir te/ 'dus byas kyi rang bzhin las 'dus ma byas gzhan med pas 'dus byas kyi rang bzhin nyid 'dus ma byas te/ 'dus byas kyi rang bzhin 'dus ma byas
29a4(mdo sde): shes pa des chos thams cad 'dus ma byas pa'o/ /bdag ni chos thams cad stong ngo zhes bya ba la zhugs kyis/ gzhan dag kyang chos thams cad stong ngo zhes bya ba la gzud do zhes dbugs 'byin pa rnyed par 'gyur te/ de la stong pa nyid ni lta bar gyur pa gang yin pa'o/ /
29a5(mdo sde): de ci'i phyir zhe na/ stong pa nyid ni lta bar gyur pa'i rang bzhin las gzhan ma yin pa'i phyir te/ lta bar gyur pa'i rang bzhin las stong pa nyid gzhan med pas lta bar gyur pa'i rang bzhin nyid stong pa nyid do/ /lta bar gyur pa'i rang bzhin stong pa nyid shes pa des chos thams cad
29a6(mdo sde): stong ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur
29a7(mdo sde): te/ lnga gang zhe na/ 'di lta ste/ bdag ni chos thams cad mthong bar dka' ba la gnas kyis/ gzhan dag kyang chos thams cad mthong bar dka' ba la dgod do zhes dbugs 'byin pa rnyed par 'gyur te/ de la chos thams cad mthong bar dka' ba ni rgyu dang rkyen gyi rang bzhin yin
29b1(mdo sde): pa'i phyir ro/ /bdag ni chos thams cad rtogs par dka' ba la gnas kyis/ gzhan dag kyang chos thams cad rtogs par dka' ba la dgod do zhes dbugs 'byin pa rnyed par 'gyur te/ de la chos thams cad rtogs par dka' ba ni dmigs pa dang yid la byed pa'i rang
29b2(mdo sde): bzhin ma yin pa'i phyir ro/ /bdag ni chos thams cad rig par dka' ba la gnas kyis/ gzhan dag kyang chos thams cad rig par dka' ba la dgod do zhes dbugs 'byin pa rnyed par 'gyur te/ de la chos thams cad rig par dka' ba ni shes pa dang / shes bya mnyam
29b3(mdo sde): pa nyid du rtogs pa'i phyir ro/ /bdag ni chos thams cad rnyog pa med pa la gnas kyis/ gzhan dag kyang chos thams cad rnyog pa med pa la dgod do zhes dbugs 'byin pa rnyed par 'gyur te/ de la chos thams cad rnyog pa med pa ni shin tu rnam par dag pa'i phyir ro/ /
29b4(mdo sde): bdag ni chos thams cad mi zad pa la gnas kyis/ gzhan dag kyang chos thams cad mi zad pa la dgod do zhes dbugs 'byin pa rnyed par 'gyur te/ de la chos thams cad mi zad pa ni dpe dang dper bya ba'i ngo bo nyid ma yin pa'i phyir te/ 'jam dpal dbugs
29b5(mdo sde): 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/
29b6(mdo sde): bdag ni chos thams cad mi phyed pa la gnas kyis/ gzhan dag kyang chos thams cad mi phyed pa la dgod do zhes dbugs 'byin pa rnyed par 'gyur te/ de la chos mi phyed pa ni chos thams cad chos kyi dbyings dang dbyer med pa'i phyir dus gsum mnyam pa nyid du 'jug pa
29b7(mdo sde): gang yin pa'o/ /bdag ni 'phags pa'i bden pa bzhi mi phyed pa la gnas kyis/ gzhan dag kyang 'phags pa'i bden pa bzhi mi phyed pa la dgod do zhes dbugs 'byin pa rnyed par 'gyur te/ de la 'phags pa'i bden pa bzhi mi phyed pa ni nang rnam par dag pa
30a1(mdo sde): gang yin pa'o/ /bdag ni ma rig pa dang 'du byed mi phyed pa shes pa la gnas kyis/ gzhan dag kyang ma rig pa dang 'du byed mi phyed pa shes pa la dgod do zhes dbugs 'byin pa rnyed par 'gyur te/ de ci'i phyir zhe na/ ma rig pa ni 'du byed kyi rang bzhin las gzhan ma
30a2(mdo sde): yin pa'i phyir ro/ /gal te 'du byed rnams las ma rig pa gzhan yin du zin na 'du byed rnams rgyu med pa can du 'gyur ro/ /ji ste ma rig pa las 'du byed rnams gzhan ma yin na de lta na ni shin tu rnam par dag pa'i phyir rgyu dang 'bras bu 'grogs par 'gyur ro/ /bdag ni chos
30a3(mdo sde): thams cad mi rtag pa'o zhes bya ba la gnas kyis/ gzhan dag kyang chos thams cad mi rtag pa'o zhes bya ba la dgod do zhes dbugs 'byin pa rnyed par 'gyur te/ de ci'i phyir zhe na/ mi rtag pa nyid ni rtag pa'i rang bzhin las gzhan ma yin pa'i phyir te/ rtag pa'i rang bzhin las
30a4(mdo sde): mi rtag pa gzhan med pas rtag pa'i rang bzhin nyid mi rtag pa'o/ /bdag ni de bzhin gshegs pa ma skyes ma 'gags pa'o zhes bya ba la gnas kyis/ gzhan dag kyang de bzhin gshegs pa ma skyes ma 'gags pa'o zhes bya ba la dgod do zhes dbugs 'byin pa rnyed par 'gyur
30a5(mdo sde): te/ de la de bzhin gshegs pa ma skyes ma 'gags pa ste gnyen po med pa'i phyir ro/ /'di lta ste/ dper na nam mkha' ni ma skyes pa ma 'gags pa mtha' dang dbung med pa yin mod kyi/ 'on kyang dmigs pa'i dbang gis 'di ni khab kyi bu gu'o/ /'di ni bum pa'i
30a6(mdo sde): nang ngo / /'di ni nam mkha' tshad med pa'o zhes rab 'bring dang tha mar snang yang ma skyes ma 'gags pa'i phyir nam mkha' la rab 'bring dang tha ma med do/ /nam mkha' ni mi rtog rnam par mi rtog mod kyi/ 'on kyang ma 'dres pa'i chos dang ldan pa'i phyir te/ de mi rtog cing lhun gyis
30a7(mdo sde): grub par bya ba 'di lta bu 'di 'byung ngo / /'jam dpal de bzhin du de bzhin gshegs pa dgra bcom pa yang dag par rdzogs pa'i sangs rgyas kyang ma skyes ma 'gags pa mtha' dang dbung med pa yin mod kyi/ 'on kyang sems can gyi bsam pa'i dbang gis sems can gyi
30b1(mdo sde): bsam pa rab 'bring tha ma rnams la 'di ni nyan thos kyi theg pa'o/ /'di ni rang sangs rgyas kyi theg pa'o/ /'di ni sems can thams cad kyi go skabs yod pa theg pa chen po zhes bya ba tha dad pa 'byung ste/ de bzhin gshegs pa ni mi rtog rnam par mi rtog mod kyi/ 'on kyang
30b2(mdo sde): ma 'dres pa'i chos dang ldan pa'i phyir de mi rtog cing lhun gyis grub par bya ba 'di lta bu 'di 'byung ngo / /'jam dpal 'di lta ste/ dper na nyi ma'i 'od ni gnas dang dmigs pa'i dbang gis grib ma sna tshogs su 'gyur yang nyi ma'i 'od ni ma 'dres pa'i chos dang ldan pa'i phyir mi rtog rnam
30b3(mdo sde): par mi rtog go/ /'jam dpal de bzhin du de bzhin gshegs pa dgra bcom pa yang dag par rdzogs pa'i sangs rgyas kyang sems can rnams kyi bsam pa dang dmigs pa'i dbang gis ye shes tha dad pa sna tshogs su 'gyur te/ de bzhin gshegs pa ni mi rtog rnam par mi
30b4(mdo sde): rtog mod kyi/ 'on kyang ma 'dres pa'i chos dang ldan pa'i phyir de mi rtog cing lhun gyis grub par bya ba 'di lta bu 'di 'byung ngo / /'di la theg pa'am theg pa ma yin pa ni gang yang med de/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi
30b5(mdo sde): sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni sems can thams cad kyi kun nas nyon mongs pa sel
30b6(mdo sde): ba la gnas kyis/ gzhan dag kyang sems can gyi kun nas nyon mongs pa sel ba la dgod do zhes dbugs 'byin pa rnyed par 'gyur te/ de la kun nas nyon mongs pa ni lus la gnod pa dang sems la gnod pa'o/ /bdag ni chos snang ba'i sgo'i shes rab la gnas kyis/ gzhan dag
30b7(mdo sde): kyang chos snang ba'i sgo'i shes rab la dgod do zhes dbugs 'byin pa rnyed par 'gyur te/ 'jam dpal de la chos snang ba'i sgo'i shes rab ni chos bzhis 'byung bar 'gyur ro/ /bzhi gang zhe na/ 'di lta ste/ dad pa dang / bag yod pa dang / bsam pa dang / lhag
31a1(mdo sde): pa'i bsam pa ste/ 'jam dpal chos bzhi po de dag gis byang chub sems dpa' rnams kyi chos snang ba'i sgo'i shes rab 'byung bar 'gyur te/ chos snang ba'i sgo'i shes rab kyis byang chub sems dpa' rnams kyi ngan song ngan 'gro log par ltung ba thams cad gcod par
31a2(mdo sde): 'gyur ro/ /bdag ni ye shes snang ba'i sgo'i shes rab la gnas kyis/ gzhan dag kyang ye shes snang ba'i sgo'i shes rab la dgod do zhes dbugs 'byin pa rnyed par 'gyur te/ 'jam dpal de la ye shes snang ba'i sgo'i shes rab ni chos bzhis 'byung bar 'gyur ro/ /bzhi gang zhe na/
31a3(mdo sde): 'di lta ste/ bsod nams kyi tshogs dang / ye shes kyi tshogs dang / stong pa nyid la mos pa dang / sems can rnams byang chub kyi sems la gzhog pa ste/ 'jam dpal chos bzhi po de dag gis byang chub sems dpa' rnams kyi ye shes snang ba'i sgo'i shes rab 'byung bar
31a4(mdo sde): 'gyur te/ ye shes snang ba'i sgo'i shes rab kyis bdud kyi zhags pa dang / bdud kyi las thams cad gcod par 'gyur ro/ /bdag ni sbyin pa'i bsam pa mi zad par sbyor ba'i shes rab la gnas kyis/ gzhan dag kyang sbyin pa'i bsam pa mi zad par sbyor ba'i shes rab
31a5(mdo sde): la dgod do zhes dbugs 'byin pa rnyed par 'gyur te/ 'jam dpal de la sbyin pa'i bsam pa mi zad par sbyor ba'i shes rab ni byang chub sems dpa' rnams kyi sems can ser sna can yongs su smin par byed par 'gyur ba'o/ /bdag ni tshul khrims kyi bsam pa mi zad par
31a6(mdo sde): sbyor ba'i shes rab la gnas kyis/ gzhan dag kyang tshul khrims kyi bsam pa mi zad par sbyor ba'i shes rab la dgod do zhes dbugs 'byin pa rnyed par 'gyur te/ 'jam dpal de la tshul khrims kyi bsam pa mi zad par sbyor ba'i shes rab ni byang chub sems dpa' rnams
31a7(mdo sde): kyi sems can tshul khrims 'chal pa yongs su smin par byed par 'gyur ba ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag
31b1(mdo sde): byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni nang du yang dag 'jog la gnas kyis/ gzhan dag kyang nang du yang dag 'jog la dgod do zhes dbugs 'byin pa rnyed par 'gyur te/ de la nang du yang dag
31b2(mdo sde): 'jog ni lus dang sems dben zhing dge ba'i rtsa ba brtsam pa thams cad la zhum pa med pa gang yin pa'o/ /bdag ni 'dus byas kyi chos nyid la gnas kyis/ gzhan dag kyang 'dus byas kyi chos nyid la dgod do zhes dbugs 'byin pa rnyed par 'gyur te/ de la 'dus byas kyi
31b3(mdo sde): chos nyid ni chos thams cad stong pa ma yin/ mi stong pa ma yin/ sgro btags pa ma yin/ sgro ma btags pa ma yin/ lhag par byed pa ma yin/ lhag par mi byed pa ma yin/ dngos po ma yin/ dngos po med pa ma yin/ 'dus byas ma yin/ 'dus ma byas ma yin/
31b4(mdo sde): mtshan nyid ma yin/ mtshan nyid med pa ma yin/ gnas ma yin/ gnas med pa ma yin/ gnyis ma yin/ gnyis su med pa ma yin/ gdeg pa ma yin/ gzhog pa ma yin/ len pa ma yin/ gtong ba ma yin pa ste/ de ltar 'jug pa gang yin pa de ni 'dus
31b5(mdo sde): byas kyi chos nyid ces bya'o/ /bdag ni 'dus ma byas kyi chos nyid la gnas kyis/ gzhan dag kyang 'dus ma byas kyi chos nyid la dgod do zhes dbugs 'byin pa rnyed par 'gyur te/ de la 'dus ma byas kyi chos nyid ces bya ba ni chos de dag nyid la dbyer med pa/ rlom sems med pa/ sgro
31b6(mdo sde): mi 'dogs pa/ mi rtog rnam par mi rtog pa gang yin pa ste/ de ni 'dus ma byas kyi chos nyid ces bya'o/ /bdag ni yang dag par mthong ba la gnas kyis/ gzhan dag kyang yang dag par mthong ba la dgod do zhes dbugs 'byin pa rnyed par 'gyur te/ de la yang dag par
31b7(mdo sde): mthong ba ni gnyis dang gnyis su med pa la mtshan nyid med par 'jug pa gang yin pa ste/ de ci'i phyir zhe na/ gnyis kyi rang bzhin las gnyis su med pa gzhan ma yin pa'i phyir te/ gnyis kyi rang bzhin las gnyis su med pa gzhan med pas gnyis kyi rang bzhin nyid gnyis
32a1(mdo sde): su med pa ste/ de ltar 'jug pa gang yin pa de ni yang dag par mthong ba zhes bya'o/ /bdag ni zhe sdang med pa la gnas kyis/ gzhan dag kyang zhe sdang med pa la dgod do zhes dbugs 'byin pa rnyed par 'gyur te/ de la zhe sdang med pa ni sems can thams
32a2(mdo sde): cad la phan pa'i dngos po dang / las kyi bya ba la 'jug pa gang yin pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub
32a3(mdo sde): sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni pha rol tu phyin pa'i lam gyi tshul la 'jug pa la gnas kyis/ gzhan dag kyang pha rol tu phyin pa'i lam gyi tshul la 'jug pa la dgod do zhes dbugs 'byin pa rnyed par
32a4(mdo sde): 'gyur te/ de la pha rol tu phyin pa'i lam gyi tshul la 'jug pa ni thabs mkhas pas yang dag par zin pa'i shes rab gang yin pa'o/ /bdag ni sangs rgyas kyi rigs su skyes pa yin gyis/ gzhan dag kyang sangs rgyas kyi rigs su skye ba la dgod do zhes dbugs 'byin
32a5(mdo sde): pa rnyed par 'gyur te/ de la sangs rgyas kyi rigs su skye ba ni bsod nams kyi tshogs dang / ye shes kyi tshogs gang yin pa'o/ /bdag ni byang chub kyi sems la gnas kyis/ gzhan dag kyang byang chub kyi sems la dgod do zhes dbugs 'byin pa rnyed par 'gyur
32a6(mdo sde): te/ de la byang chub kyi sems ni byams pa chen po dang snying rje chen po gang yin pa ste/ de ci'i phyir zhe na/ chos thams cad kyi rjes su song ba'i phyir ro/ /bdag ni chos so so yang dag par rig pa la gnas kyis/ gzhan dag kyang chos so so yang dag par rig pa la dgod do
32a7(mdo sde): zhes dbugs 'byin pa rnyed par 'gyur te/ de la chos so so yang dag par rig pa ni chos thams cad kyi chos rab tu dbye ba bstan pa gang yin pa'o/ /bdag ni don so so yang dag par rig pa la gnas kyis/ gzhan dag kyang don so so yang dag par rig pa la dgod do zhes
32b1(mdo sde): dbugs 'byin pa rnyed par 'gyur te/ de la don so so yang dag par rig pa ni chos thams cad kyi rab tu dbye ba bstan pa gang yin pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam
32b2(mdo sde): dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni nges pa'i tshig so so yang dag par rig pa la gnas kyis/ gzhan dag kyang nges pa'i tshig so so yang dag par
32b3(mdo sde): rig pa la dgod do zhes dbugs 'byin pa rnyed par 'gyur te/ de la nges pa'i tshig so so yang dag par rig pa ni chos rnams la kun rdzob shes pa dang dbyer med pa gang yin pa'o/ /bdag ni spobs pa so so yang dag par rig pa la gnas kyis/ gzhan dag kyang
32b4(mdo sde): spobs pa so so yang dag par rig pa la dgod do zhes dbugs 'byin pa rnyed par 'gyur te/ de la spobs pa so so yang dag par rig pa ni chos thams cad kyi don dam pa la mkhas pa'i ye shes gang yin pa'o/ /bdag ni dran pa la gnas kyis/ gzhan dag kyang dran pa la dgod
32b5(mdo sde): do zhes dbugs 'byin pa rnyed par 'gyur te/ de la dran pa ni mi brjed pa'i chos nyid do/ /bdag ni blo gros la gnas kyis/ gzhan dag kyang blo gros la dgod do zhes dbugs 'byin pa rnyed par 'gyur te/ de la blo gros ni shin tu rnam par nges pa'i ye shes gang yin pa'o/ /
32b6(mdo sde): bdag ni brtan pa la gnas kyis/ gzhan dag kyang brtan pa la dgod do zhes dbugs 'byin pa rnyed par 'gyur te/ de la brtan pa ni sdom pa la spyod pa gang yin pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs
32b7(mdo sde): su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni rtogs pa la gnas kyis/ gzhan dag kyang rtogs pa la dgod do zhes
33a1(mdo sde): dbugs 'byin pa rnyed par 'gyur te/ de la rtogs pa ni mdo las 'byung ba'i dgongs pa khong du chud pa gang yin pa'o/ /bdag ni shes rab la gnas kyis/ gzhan dag kyang shes rab la dgod do zhes dbugs 'byin pa rnyed par 'gyur te/ de la shes rab ni
33a2(mdo sde): 'dus byas dang / 'dus ma byas kyi chos rnams la dbyer med par mkhas pa gang yin pa'o/ /bdag ni tshogs la gnas kyis/ gzhan dag kyang tshogs la dgod do zhes dbugs 'byin pa rnyed par 'gyur te/ de la tshogs ni pha rol tu phyin pa lnga'o/ /bdag ni yongs su
33a3(mdo sde): gcod pa la gnas kyis/ gzhan dag kyang yongs su gcod pa la dgod do zhes dbugs 'byin pa rnyed par 'gyur te/ de la yongs su gcod pa ni shes rab kyi pha rol tu phyin pa'o/ /bdag ni thabs mkhas pa la gnas kyis/ gzhan dag kyang thabs mkhas pa la dgod
33a4(mdo sde): do zhes dbugs 'byin pa rnyed par 'gyur te/ de la thabs mkhas pa ni chos thams cad yang dag par sdud pa gang yin pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan
33a5(mdo sde): yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni 'du 'dzir spyod pa la gnas kyis/ gzhan dag kyang 'du 'dzir spyod pa la dgod do zhes dbugs 'byin pa rnyed par 'gyur te/ de
33a6(mdo sde): la 'du 'dzir spyod pa ni pha rol tu phyin pa lnga gang yin pa'o/ /bdag ni 'du 'dzi med par spyod pa la gnas kyis/ gzhan dag kyang 'du 'dzi med par spyod pa la dgod do zhes dbugs 'byin pa rnyed par 'gyur te/ /de la 'du 'dzi med par spyod pa ni shes rab kyi pha rol tu phyin pa gang
33a7(mdo sde): yin pa'o/ /bdag ni zag pa dang bcas pa'i spyod pa la gnas kyis/ gzhan dag kyang zag pa dang bcas pa'i spyod pa la dgod do zhes dbugs 'byin pa rnyed par 'gyur te/ de la zag pa dang bcas pa'i spyod pa ni gang la rlom sems 'jug pa'o/ /bdag ni zag pa med
33b1(mdo sde): pa'i spyod pa la gnas kyis/ gzhan dag kyang zag pa med pa'i spyod pa la dgod do zhes dbugs 'byin pa rnyed par 'gyur te/ de la zag pa med pa'i spyod pa ni gang la rlom sems kyi rgyu ba med pa'o/ /bdag ni tshad yod par byas pa'i spyod pa la gnas kyis/ gzhan
33b2(mdo sde): dag kyang tshad yod par byas pa'i spyod pa la dgod do zhes dbugs 'byin pa rnyed par 'gyur te/ de la tshad yod par byas pa'i spyod pa ni mtshan ma'i gnas gang yin pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su
33b3(mdo sde): sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni tshad med par byas pa'i spyod pa la gnas kyis/ gzhan dag kyang tshad med
33b4(mdo sde): par byas pa'i spyod pa la dgod do zhes dbugs 'byin pa rnyed par 'gyur te/ de la tshad med par byas pa'i spyod pa ni mtshan ma med pa'i gnas gang yin pa'o/ /bdag ni tshad yod par byas pa shes pa la gnas kyis/ gzhan dag kyang tshad yod par byas pa shes pa la dgod do
33b5(mdo sde): zhes dbugs 'byin pa rnyed par 'gyur te/ de la tshad yod par byas pa shes pa ni phung po dang / khams dang / skye mched dang / rten cing 'brel par 'byung ba dang / gnas dang gnas ma yin pa rnam par dpyod pa la mkhas pa gang yin pa'o/ /bdag ni tshad med par
33b6(mdo sde): byas pa shes pa la gnas kyis/ gzhan dag kyang tshad med par byas pa shes pa la dgod do zhes dbugs 'byin pa rnyed par 'gyur te/ de la tshad med par byas pa shes pa ni gang la rlom sems kyi rgyu ba med pa'o/ /bdag ni yongs su chad pa la gnas kyis/ gzhan
33b7(mdo sde): dag kyang yongs su chad pa la dgod do zhes dbugs 'byin pa rnyed par 'gyur te/ de la yongs su chad pa ni pha rol tu phyin pa lnga'o/ /bdag ni yongs su ma chad pa la gnas kyis/ gzhan dag kyang yongs su ma chad pa la dgod do zhes dbugs 'byin pa rnyed par 'gyur te/
34a1(mdo sde): de la yongs su ma chad pa ni shes rab kyi pha rol tu phyin pa gang yin pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag
34a2(mdo sde): byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni rang gi sems 'dul ba la gnas kyis/ gzhan dag kyang rang gi sems 'dul ba la dgod do zhes dbugs 'byin pa rnyed par 'gyur te/ de la rang gi sems
34a3(mdo sde): 'dul ba ni bdag med pa'i chos la so sor rtog pa gang yin pa'o/ /bdag ni lus dang sems 'dul ba la gnas kyis/ gzhan dag kyang lus dang sems 'dul ba la dgod do zhes dbugs 'byin pa rnyed par 'gyur te/ de la lus dang sems 'dul ba ni sems can thams
34a4(mdo sde): cad smin par bya ba la yongs su mi skyo ba gang yin pa'o/ /bdag ni bsam pa rnam par sbyong ba la gnas kyis/ gzhan dag kyang bsam pa rnam par sbyong ba la dgod do zhes dbugs 'byin pa rnyed par 'gyur te/ de la bsam pa rnam par sbyong ba ni sems can thams cad la rnam
34a5(mdo sde): par dpyad pa gang yin pa'o/ /bdag ni sems can thams cad la rnam par dpyad pa la gnas kyis/ gzhan dag kyang sems can thams cad la rnam par dpyad pa la dgod do zhes dbugs 'byin pa rnyed par 'gyur te/ de la sems can thams cad la rnam par dpyad
34a6(mdo sde): pa ni sems can thams cad la sems mnyam pa nyid gang yin pa'o/ /bdag ni tshogs dag la gnas kyis/ gzhan dag kyang tshogs dag la dgod do zhes dbugs 'byin pa rnyed par 'gyur te/ de la tshogs ni pha rol tu phyin pa lnga gang yin pa ste/ 'jam dpal dbugs
34a7(mdo sde): 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/
34b1(mdo sde): bdag ni lus 'dul ba la gnas kyis/ gzhan dag kyang lus 'dul ba la dgod do zhes dbugs 'byin pa rnyed par 'gyur te/ de la lus 'dul ba ni lus kyi las kyi nyes pa rnam pa gsum yongs su spangs pa gang yin pa'o/ /bdag ni ngag 'dul ba la gnas kyis/
34b2(mdo sde): gzhan dag kyang ngag 'dul ba la dgod do zhes dbugs 'byin pa rnyed par 'gyur te/ de la ngag 'dul ba ni ngag gi las kyi nyes pa rnam pa bzhi yongs su spangs pa gang yin pa'o/ /bdag ni yid 'dul ba la gnas kyis/ gzhan dag kyang yid 'dul ba la dgod do zhes
34b3(mdo sde): dbugs 'byin pa rnyed par 'gyur te/ de la yid 'dul ba ni yid kyi las kyi nyes pa rnam pa gsum yongs su spangs pa gang yin pa'o/ /bdag ni ser sna'i sems 'dul ba la gnas kyis/ gzhan dag kyang ser sna'i sems 'dul ba la dgod do zhes dbugs 'byin pa rnyed
34b4(mdo sde): par 'gyur te/ de la ser sna'i sems 'dul ba ni bdog pa thams cad yongs su gtong ba gang yin pa'o/ /bdag ni g.yo med pa la gnas kyis/ gzhan dag kyang g.yo med pa la dgod do zhes dbugs 'byin pa rnyed par 'gyur te/ de la g.yo med pa ni sems can
34b5(mdo sde): thams cad la sems mnyam pa nyid gang yin pa'o/ /de la sems can thams cad la sems mnyam pa ni chos kyi dbyings dbyer med pa'i phyir chos thams cad tha dad pa med pa gang yin pa ste/ 'jam dpal dbugs 'byin pa rnyed pa lnga po de dag ni byang chub sems dpa'
34b6(mdo sde): rnams kyi sa dang po yongs su sbyong bar 'gyur ba'o/ / //bam po bzhi pa/ 'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni le lo'i
34b7(mdo sde): sems 'dul ba la gnas kyis/ gzhan dag kyang le lo'i sems 'dul ba la dgod do zhes dbugs 'byin pa rnyed par 'gyur te/ de la le lo'i sems 'dul ba ni dge ba'i rtsom pa thams cad la zhum pa med pa'o/ /bdag ni sangs rgyas mchod pa la gnas kyis/
35a1(mdo sde): gzhan dag kyang sangs rgyas mchod pa la dgod do zhes dbugs 'byin pa rnyed par 'gyur te/ de la sangs rgyas mchod pa ni gang byin gyis brlabs byas nas sangs rgyas 'byung bar 'gyur ba'i chos ston pa gang yin pa de dag la mchod pa gang yin pa ni de bzhin gshegs
35a2(mdo sde): pa la mchod pa'o/ /bdag ni ye shes spyod pa la gnas kyis/ gzhan dag kyang ye shes spyod pa la dgod do zhes dbugs 'byin pa rnyed par 'gyur te/ de la ye shes spyod pa ni sems can thams cad phyir mi ldog pa'i chos la rab tu dgod pa gang yin pa'o/ /bdag ni
35a3(mdo sde): ngag gi spyod pa la gnas kyis/ gzhan dag kyang ngag gi spyod pa la dgod do zhes dbugs 'byin pa rnyed par 'gyur te/ de la ngag gi spyod pa ni sems can thams cad kyi ngag gi nyes pa yongs su spyod pa gang yin pa'o/ /bdag ni sems kyi spyod pa la gnas kyis/ gzhan
35a4(mdo sde): dag kyang sems kyi spyod pa la dgod do zhes dbugs 'byin pa rnyed par 'gyur te/ de la sems kyi spyod pa ni sems can thams cad kyi sems kyi nyes pa yongs su sbyong ba gang yin pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang
35a5(mdo sde): po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni bdud kyi las sgro btags pa med pa sangs rgyas kyi phrin
35a6(mdo sde): las la gnas kyis/ gzhan dag kyang bdud kyi las sgro btags pa med pa sangs rgyas kyi phrin las la dgod do zhes dbugs 'byin pa rnyed par 'gyur te/ de la bdud kyi las sgro btags pa med pa sangs rgyas kyi phrin las ni bdud kyi las sgro btags pas sems
35a7(mdo sde): can yongs su smin par byed pa gang yin pa'o/ /bdag ni de bzhin gshegs pa rtag pa'o zhes bya bar mos pa la gnas kyis/ gzhan dag kyang de bzhin gshegs pa rtag pa'o zhes bya bar mos pa la dgod do zhes dbugs 'byin pa rnyed par 'gyur te/ de la de bzhin
35b1(mdo sde): gshegs pa rtag pa ni dbyer med pa'i phyir ro/ /bdag ni de bzhin gshegs pa ther zug go zhes bya bar mos pa la gnas kyis/ gzhan dag kyang de bzhin gshegs pa ther zug go zhes bya bar mos pa la dgod do zhes dbugs 'byin pa rnyed par 'gyur te/ de la
35b2(mdo sde): de bzhin gshegs pa ther zug ni sangs rgyas kyi mdzad pa thams cad rgyun mi gcod pa'i phyir ro/ /bdag ni de bzhin gshegs pa shis pa zhes bya bar mos pa la gnas kyis/ gzhan dag kyang de bzhin gshegs pa shis pa zhes bya bar mos pa la dgod do zhes dbugs
35b3(mdo sde): 'byin pa rnyed par 'gyur te/ de la de bzhin gshegs pa shis pa zhes bya ba ni mthong ba dang / thos pa dang / dran pa rnams don yod pa'i phyir ro/ /bdag ni de bzhin gshegs pa g.yung drung ngo zhes bya bar mos pa la gnas kyis/ gzhan dag kyang de bzhin gshegs
35b4(mdo sde): pa g.yung drung ngo zhes bya bar mos pa la dgod do zhes dbugs 'byin pa rnyed par 'gyur te/ de la de bzhin gshegs pa g.yung drung ngo zhes bya ba ni sku'i mtha' med pa'i phyir ro/ /sku'i mtha' med pa'i rnam par gzhag pa las 'das pa'i phyir te/ 'jam dpal dbugs 'byin
35b5(mdo sde): pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag
35b6(mdo sde): ni phan pa'i dngos po la gnas kyis/ gzhan dag kyang phan pa'i dngos po la dgod do zhes dbugs 'byin pa rnyed par 'gyur te/ de la phan pa'i dngos po ni sems can thams cad kyi lus dang sems kyi mi bde ba yongs su bskyab pa'i phyir de sdug bsngal gyi yo byad
35b7(mdo sde): gang ci yang mi len pa med de/ bde ba'i yo byad gang ci yang yongs su mi gtong ba med pa gang yin pa'o/ /bdag ni chos thams cad mtshan ma med pa la gnas kyis/ gzhan dag kyang chos thams cad mtshan ma med pa la dgod do zhes dbugs 'byin pa rnyed par
36a1(mdo sde): 'gyur te/ de la mtshan ma med pa ni mtshan ma med pa'i rang bzhin gang yin pa ste/ de ci'i phyir zhe na/ rlom sems ni ngo bo nyid med pa'i phyir ro/ /bdag ni sangs rgyas la skyabs su song ba yin gyis/ gzhan dag kyang sangs rgyas la skyabs su 'gro ba la
36a2(mdo sde): dgod do zhes dbugs 'byin pa rnyed par 'gyur te/ de la sangs rgyas la skyabs su 'gro ba ni sdig pa thams cad mi byed pa gang yin pa'o/ /bdag ni chos la skyabs su song ba yin gyis/ gzhan dag kyang chos la skyabs su 'gro ba la dgod do zhes dbugs 'byin pa rnyed par
36a3(mdo sde): 'gyur te/ de la chos la skyabs su 'gro ba ni rten cing 'brel bar 'byung ba la 'jug pa gang yin pa'o/ /bdag ni dge 'dun la skyabs su song ba yin gyis/ gzhan dag kyang dge 'dun la skyabs su 'gro ba la dgod do zhes dbugs 'byin pa rnyed par 'gyur te/ de la dge
36a4(mdo sde): 'dun la skyabs su 'gro ba ni rjes su chags pa dang khong khro ba spangs pa gang yin pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga
36a5(mdo sde): dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste bdag ni lus mi phyed pa la gnas kyis/ gzhan dag kyang lus mi phyed pa la dgod do zhes dbugs 'byin pa rnyed par 'gyur te/ de la lus mi byed pa ni
36a6(mdo sde): pha rol gyi gnod pa thams cad dang bral ba gang yin pa'o/ /bdag ni dad pa mi phyed pa la gnas kyis/ gzhan dag kyang dad pa mi phyed pa la dgod do zhes dbugs 'byin pa rnyed par 'gyur te/ de la dad pa mi phyed pa ni las kyi rnam par smin pa la yid ches pa gang
36a7(mdo sde): yin pa'o/ /bdag ni snyoms par 'jug pa shes pa la gnas kyis/ gzhan dag kyang snyoms par 'jug pa shes pa la dgod do zhes dbugs 'byin pa rnyed par 'gyur te/ de la snyoms par 'jug pa ni dmigs pa'i ngo bo nyid la 'jug pa gang yin pa'o/ /bdag ni
36b1(mdo sde): chos mi phyed pa la gnas kyis/ gzhan dag kyang chos mi phyed pa la dgod do zhes dbugs 'byin pa rnyed par 'gyur te/ de la chos mi phyed pa ni chos sgrub pa gang yin pa'o/ /bdag ni dge ba'i bshes gnyen mi phyed pa la gnas kyis/ gzhan dag kyang dge ba'i bshes
36b2(mdo sde): gnyen mi phyed pa la dgod do zhes dbugs 'byin pa rnyed par 'gyur te/ de la dge ba'i bshes gnyen mi phyed pa ni dge ba'i bshes gnyen mi slu ba gang yin pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs
36b3(mdo sde): su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni chos dang rjes su 'thun pa'i chos la gnas kyis/ gzhan dag kyang
36b4(mdo sde): chos dang rjes su 'thun pa'i chos la dgod do zhes dbugs 'byin pa rnyed par 'gyur te/ de la chos dang rjes su 'thun pa'i chos ni chos la yang dag pa nyid du sgrub pa gang yin pa'o/ /bdag ni ngo tsha shes pa la gnas kyis/ gzhan dag kyang ngo tsha shes pa la dgod do
36b5(mdo sde): zhes dbugs 'byin pa rnyed par 'gyur te/ de la ngo tsha shes pa ni lus dang ngag gis legs par spyad pa gang yin pa'o/ /bdag ni khrel yod pa la gnas kyis/ gzhan dag kyang khrel yod pa la dgod do zhes dbugs 'byin pa rnyed par 'gyur te/ de la khrel yod pa ni
36b6(mdo sde): yid kyi legs pa spyad pa gang yin pa'o/ /bdag ni yang dag par mthong ba la gnas kyis/ gzhan dag kyang yang dag par mthong ba la dgod do zhes dbugs 'byin pa rnyed par 'gyur te/ de la yang dag par mthong ba ni chos thams cad mtha' dang dbung med par 'jug pa
36b7(mdo sde): gang yin pa'o/ /bdag ni rjes su chags pa spong ba la gnas kyis/ gzhan dag kyang rjes su chags pa spong ba la dgod do zhes dbugs 'byin pa rnyed par 'gyur te/ de la rjes su chags pa spong ba ni ma 'ongs pa'i mi dge ba'i las mi skyed pa gang yin pa ste/ 'jam
37a1(mdo sde): dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang
37a2(mdo sde): zhe na/ 'di lta ste/ bdag ni khong khro ba spong ba la gnas kyis/ gzhan dag kyang khong khro ba spong ba la dgod do zhes dbugs 'byin pa rnyed par 'gyur te/ de la khong khro ba spong ba ni dge ba'i las skyes pa rnams chud mi gzon pa gang yin pa'o/ /bdag ni cho ga la
37a3(mdo sde): gnas kyis/ gzhan dag kyang cho ga la dgod do zhes dbugs 'byin pa rnyed par 'gyur te/ de la cho ga ni ngo tsha shes pa dang khrel yod pa gang yin pa'o/ /bdag ni bdag gi dge ba'i rtsa ba yang dag par srung ba la gnas kyis/ gzhan dag kyang rang gi dge ba'i rtsa ba
37a4(mdo sde): yang dag par srung ba la dgod do zhes dbugs 'byin pa rnyed par 'gyur te/ de la rang gi dge ba'i rtsa ba yang dag par srung ba ni las kyi bya ba la 'jug pa gang yin pa'o/ /bdag ni gzhan gyi dge ba'i rtsa ba chud mi gzon pa la gnas kyis/ gzhan dag kyang gzhan gyi dge ba'i
37a5(mdo sde): rtsa ba chud mi gzon pa la dgod do zhes dbugs 'byin pa rnyed par 'gyur te/ de la gzhan gyi dge ba'i rtsa ba chud mi gzon pa ni byams pa chen po dang snying rje chen po la gnas pa gang yin pa'o/ /bdag ni stong pa nyid la mos pa la gnas kyis/ gzhan dag kyang stong pa nyid la
37a6(mdo sde): mos pa la dgod do zhes dbugs 'byin pa rnyed par 'gyur te/ de la stong pa nyid ni lta bar gyur pa'i rang bzhin gang yin pa ste/ lta bar gyur pa'i rang bzhin las stong pa nyid gzhan ma yin te/ 'jam dpal dbugs 'byin pa rnyed pa lnga po de dag ni byang chub sems dpa'
37a7(mdo sde): rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni sgrib pa med pa'i rnam par grol ba'i
37b1(mdo sde): ye shes la gnas kyis/ gzhan dag kyang sgrib pa med pa'i rnam par grol ba'i ye shes la dgod do zhes dbugs 'byin pa rnyed par 'gyur te/ de la sgrib pa med pa'i rnam par grol ba'i ye shes ni gnyis dang gnyis su med pa rnam par dag pa gang yin pa'o/ /bdag ni chos
37b2(mdo sde): rnams rten cing mi 'byung ngo zhes bya bar mos pa la gnas kyis/ gzhan dag kyang chos rnams rten cing mi 'byung ngo zhes bya bar mos pa la dgod do zhes dbugs 'byin pa rnyed par 'gyur te/ de la chos rnams rten cing mi 'byung ba ni rkyen rnams mi skye ba'i ngo bo nyid yin pa'i phyir ro/ /
37b3(mdo sde): bdag ni chos thams cad gnas med do zhes bya bar mos pa la gnas kyis/ gzhan dag kyang chos thams cad gnas med do zhes bya bar mos pa la dgod do zhes dbugs 'byin pa rnyed par 'gyur te/ de la chos thams cad gnas med do zhes bya ba ni phyogs cha tha dad pa med
37b4(mdo sde): pa'i phyir ro/ /bdag ni sangs rgyas nam mkha' dang mtshungs so zhes bya bar mos pa la gnas kyis/ gzhan dag kyang sangs rgyas nam mkha' dang mtshungs so zhes bya bar mos pa la dgod do zhes dbugs 'byin pa rnyed par 'gyur te/ de la sangs rgyas nam mkha'
37b5(mdo sde): dang mtshungs so zhes bya ba ni tha dad pa med pa dang rten pa med pa'i phyir ro/ /bdag ni sangs rgyas sems dang / yid dang / rnam par shes pa dang bral ba'o zhes bya ba la gnas kyis/ gzhan dag kyang sangs rgyas sems dang / yid dang / rnam par shes pa dang bral ba'o
37b6(mdo sde): zhes bya ba la dgod do zhes dbugs 'byin pa rnyed par 'gyur te/ de la sangs rgyas dang / sems dang / yid dang rnam par shes pa dang bral ba'o zhes bya ba ni lhun gyis grub pa'i ye shes brnyes pa'i phyir te/ 'jam dpal dbugs 'byin pa rnyed pa lnga po de dag ni
37b7(mdo sde): byang chub sems dpa' rnams kyi sa dang po yongs su sbyong bar 'gyur ba'o/ /'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/ lnga gang zhe na/ 'di lta ste/ bdag ni sbyin pa las byung ba'i
38a1(mdo sde): bsdu ba'i dngos po la gnas kyis/ gzhan dag kyang sbyin pa las byung ba'i bsdu ba'i dngos po la dgod do zhes dbugs 'byin pa rnyed par 'gyur te/ de la sbyin pa las byung ba'i bsdu ba'i dngos po ni bsam pa dang sbyor ba'o/ /bdag ni tshul khrims las byung ba'i bsdu
38a2(mdo sde): ba'i dngos po la gnas kyis/ gzhan dag kyang tshul khrims las byung ba'i bsdu ba'i dngos po la dgod do zhes dbugs 'byin pa rnyed par 'gyur te/ de la tshul khrims las byung ba'i bsdu ba'i dngos po ni byams pa dang snying rje'o/ /bdag ni bsgoms pa las byung ba'i bsdu ba'i
38a3(mdo sde): dngos po la gnas kyis/ gzhan dag kyang bsgoms pa las byung ba'i bsdu ba'i dngos po la dgod do zhes dbugs 'byin pa rnyed par 'gyur te/ de la bsgoms pa las byung ba'i bsdu ba'i dngos po ni thabs kyis yang dag par zin pa'i shes rab bo/ /bdag ni bsam pa
38a4(mdo sde): la gnas kyis/ gzhan dag kyang bsam pa la dgod do zhes dbugs 'byin pa rnyed par 'gyur te/ de la bsam pa ni dge ba'i chos rnams la dad pa dang 'dun pa'o/ /bdag ni sbyor ba la gnas kyis/ gzhan dag kyang sbyor ba la dgod do zhes dbugs 'byin pa
38a5(mdo sde): rnyed par 'gyur te/ de la sbyor ba ni dge ba'i chos thams cad sgrub pa gang yin pa ste/ 'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/ /de nas 'jam dpal gzhon nur gyur pas bcom ldan 'das
38a6(mdo sde): kyis brjod pa mthar phyin par rig nas byang chub sems dpa' sems dpa' chen po kun tu bzang po la 'di skad ces smras so/ /kye rgyal ba'i sras sangs rgyas bcom ldan 'das rnams kyi ston pa thogs pa med pa gang yin/ sangs rgyas bcom ldan 'das rnams kyi mkhyen pa thogs
38a7(mdo sde): pa med pa gang yin/ sangs rgyas bcom ldan 'das rnams kyi sems can yongs su smin par mdzad pa khyu mchog tu gyur pa gang yin/ sangs rgyas bcom ldan 'das rnams kyi kun nas mngon du gyur pa gang yin/ sangs rgyas bcom ldan 'das rnams kyi zhing yongs su sbyong ba
38b1(mdo sde): la mi 'jigs pa gang yin/ sangs rgyas bcom ldan 'das rnams kyi sku mtha' yas pa gang yin/ sangs rgyas bcom ldan 'das rnams kyi yul gang yin/ sangs rgyas bcom ldan 'das rnams kyi lhun gyis grub pa'i ye shes gang yin/ sangs rgyas bcom ldan 'das rnams kyi
38b2(mdo sde): bsam gyis mi khyab pa gang yin/ sangs rgyas bcom ldan 'das rnams kyi kun du gzigs pa gang yin/ sangs rgyas bcom ldan 'das rnams kyi grags pa gang yin/ sangs rgyas bcom ldan 'das rnams kyi dbyer med cing mi gnas pa gang yin/ sangs rgyas bcom ldan
38b3(mdo sde): 'das rnams kyi sku thogs pa med pa gang yin/ sangs rgyas bcom ldan 'das rnams kyi spyi gtsug bltar mi mthong ba gang yin/ kye rgyal ba'i sras sangs rgyas bcom ldan 'das rnams kyi sems can yongs su smin par mdzad pa'i spyod pa'i gnas rnams gang yin/ sangs
38b4(mdo sde): rgyas bcom ldan 'das rnams kyi sems can yongs su smin par mdzad pa'i mi 'jigs pa rnams gang yin/ de skad ces smras pa dang / byang chub sems dpa' sems dpa' chen po kun tu bzang pos 'jam dpal gzhon nur gyur pa la 'di skad ces smras so/ /'jam
38b5(mdo sde): dpal chos kyi rnam grangs 'di ni mthong bar dka' ba rig par dka' ba ste/ brtag par bya ba ma yin zhing rtog ge'i spyod pa ma yin pa mos par dka' ba ste/ sangs rgyas bye ba khrag khrig brgya stong mang po la bsnyen bkur byas pa'i sems can de dag chos kyi rnam grangs
38b6(mdo sde): 'di thos par 'gyur zhing thos nas kyang mos par 'gyur ro/ /'jam dpal gyis smras pa/ kye rgyal ba'i sras dmus long la mar me mi gzugs kyi/ mig dang ldan pa rnams la mar me gzugs te/ kye rgyal ba'i sras de bzhin du byang chub sems dpa' sems
38b7(mdo sde): dpa' chen po gang dag bsod nams dang ye shes kyi tshogs dpag tu med pa bsags pa de dag gi phyir kho bo 'dri'o/ /gang dag bskal pa grangs med par sems can dmyal ba dang / dud 'gro'i skyes gnas dang / dang gshin rje'i 'jig rten du gnas
39a1(mdo sde): par 'gyur ba'i las tshe 'di nyid la myong bar 'gyur ba de dag gi phyir kho bo 'dri'o/ /gang dag mthong ba dang / thos pa dang / bsnyen bkur byas pa don yod pa de dag gi phyir kho bo 'dri yis ston cig /kye rgyal ba'i sras chos kyi rnam grangs 'di la ma mos
39a2(mdo sde): pa la bla na med pa yang dag par rdzogs pa'i byang chub mi smras/ kye rgyal ba'i sras skye bo mang po la phan pa dang / skye bo mang po la bde ba dang / 'jig rten la snying brtse ba dang / skye bo phal po che dang / lha dang mi rnams kyi don dang / phan pa dang / bde bar bya ba'i
39a3(mdo sde): phyir ston cig / de skad ces smras pa dang / byang chub sems dpa' sems dpa' chen po kun tu bzang pos 'jam dpal gzhon nur gyur pa la 'di skad ces smras so/ /'jam dpal de la ston pa thogs pa med pa ni de bzhin gshegs pa phyogs bcu'i 'jig rten gyi khams so
39a4(mdo sde): so'i gling re rer yang gser gyi kha dog gis 'dul ba'i lha dang mi rnams dang byang chub sems dpa' rnams la de bzhin gshegs pa gser gyi kha dog tu ston pa la thogs pa med do/ /nor bu rin po che'i rgyal po skar 'od kyi kha dog gis 'dul ba rnams la/ de bzhin gshegs
39a5(mdo sde): pa nor bu rin po che'i rgyal po skar 'od kyi kha dog tu ston pa la thogs pa med do/ /nor bu rin po che'i rgyal po glog gi sgron ma'i kha dog gis 'dul ba rnams la/ de bzhin gshegs pa nor bu rin po che'i rgyal po glog gi sgron ma'i kha dog tu ston pa la thogs pa med do/ /nor bu
39a6(mdo sde): rin po che'i rgyal po nyi zla mar me'i kha dog gis 'dul ba rnams la/ de bzhin gshegs pa nor bu rin po che'i rgyal po nyi zla mar me'i kha dog tu ston pa la thogs pa med do/ /nor bu rin po che'i rgyal po snang ba thams cad bsdus pa'i kha dog gis 'dul ba rnams la/ de bzhin
39a7(mdo sde): gshegs pa nor bu rin po che'i rgyal po snang ba thams cad bsdus pa'i kha dog tu ston pa la thogs pa med do/ /nor bu rin po che dbang gi rgyal po'i kha dog gis 'dul ba rnams la/ de bzhin gshegs pa nor bu rin po che dbang gi rgyal po'i kha dog tu ston pa la thogs pa med
39b1(mdo sde): do/ /nor bu rin po che'i rgyal po ze ba can gyi kha dog gis 'dul ba rnams la/ de bzhin gshegs pa nor bu rin po che'i rgyal po ze ba can gyi kha dog tu ston pa la thogs pa med do/ /nor bu rin po che'i rgyal po seng ge ral pa can gyi kha dog gis 'dul ba rnams la/ de bzhin gshegs pa nor
39b2(mdo sde): bu rin po che'i rgyal po seng ge ral pa can gyi kha dog tu ston pa la thogs pa med do/ /nor bu rin po che'i rgyal po seng ge'i rgyal mtshan gyi rtse mo'i kha dog gis 'dul ba rnams la/ de bzhin gshegs pa nor bu rin po che'i rgyal po seng ge'i rgyal mtshan gyi rtse mo'i kha dog tu ston
39b3(mdo sde): pa la thogs pa med do/ /nor bu rin po che'i rgyal po brgya byin thogs pa'i kha dog gis 'dul ba rnams la/ de bzhin gshegs pa nor bu rin po che'i rgyal po brgya byin thogs pa'i kha dog tu ston pa la thogs pa med do/ /nor bu rin po che'i rgyal po lha thams cad kyi 'od kyi
39b4(mdo sde): kha dog gis 'dul ba rnams la/ de bzhin gshegs pa nor bu rin po che'i rgyal po lha thams cad kyi 'od kyi kha dog tu ston pa la thogs pa med do/ /nor bu rin po che'i rgyal po chu dang bar byed pa'i kha dog gis 'dul ba rnams la/ de bzhin gshegs pa nor bu rin po
39b5(mdo sde): che'i rgyal po chu dang bar byed pa'i kha dog tu ston pa la thogs pa med do/ /nor bu rin po che'i rgyal po rdo rje'i 'od kyi kha dog gis 'dul ba rnams la/ de bzhin gshegs pa nor bu rin po che'i rgyal po rdo rje'i 'od kyi kha dog tu ston pa la thogs pa med do/ /nor bu rin po che'i
39b6(mdo sde): rgyal po pad ma ral gri kha dog gis 'dul ba rnams la/ de bzhin gshegs pa nor bu rin po che'i rgyal po pad ma ral gri kha dog tu ston pa la thogs pa med do/ /nor bu rin po che'i rgyal po bai dUr+ya'i kha dog gis 'dul ba rnams la/ de bzhin gshegs pa nor bu rin
39b7(mdo sde): po che'i rgyal po bai dUr+ya'i kha dog tu ston pa la thogs pa med do/ /nor bu rin po che'i rgyal po an da rnyil gyi kha dog gis 'dul ba rnams la/ de bzhin gshegs pa nor bu rin po che'i rgyal po an da rnyil gyi kha dog tu ston pa la thogs pa med do/ /nor bu rin
40a1(mdo sde): po che'i rgyal po mthon ka chen po'i kha dog gis 'dul ba rnams la/ de bzhin gshegs pa nor bu rin po che'i rgyal po mthon ka chen po'i kha dog tu ston pa la thogs pa med do/ /nor bu rin po che'i rgyal po rdo rje'i snying po'i kha dog gis
40a2(mdo sde): 'dul ba rnams la/ de bzhin gshegs pa nor bu rin po che'i rgyal po rdo rje'i snying po'i kha dog tu ston pa la thogs pa med do/ /nor bu rin po che'i rgyal po dpal gyi snying po'i kha dog gis 'dul ba rnams la/ de bzhin gshegs pa nor bu rin po che'i rgyal po dpal
40a3(mdo sde): gyi snying po'i kha dog tu ston pa la thogs pa med do/ /nor bu rin po che'i rgyal po dge ba bkod pa'i kha dog gis 'dul ba rnams la/ de bzhin gshegs pa nor bu rin po che'i rgyal po dge ba bkod pa'i kha dog tu ston pa la thogs pa med do/ /nor bu rin po che'i rgyal
40a4(mdo sde): po ma chags pa bkod pa'i snying po'i kha dog gis 'dul ba rnams la/ de bzhin gshegs pa nor bu rin po che'i rgyal po ma chags pa bkod pa'i snying po'i kha dog tu ston pa la thogs pa med do/ /nor bu rin po che'i rgyal po mu tig dkar po'i kha dog gis 'dul ba rnams
40a5(mdo sde): la/ de bzhin gshegs pa nor bu rin po che'i rgyal po mu tig dkar po'i kha dog tu ston pa la thogs pa med do/ /nor bu rin po che'i rgyal po mu tig mthon ka'i kha dog gis 'dul ba rnams la/ de bzhin gshegs pa nor bu rin po che'i rgyal po mu tig mthon ka'i kha
40a6(mdo sde): dog tu ston pa la thogs pa med do/ /nor bu rin po che'i rgyal po mu tig gser lta bu'i kha dog gis 'dul ba rnams la/ de bzhin gshegs pa nor bu rin po che'i rgyal po mu tig gser lta bu'i kha dog tu ston pa la thogs pa med do/ /nor bu rin po che'i rgyal po mu tig nam
40a7(mdo sde): mkha'i 'od kyi kha dog gis 'dul ba rnams la/ de bzhin gshegs pa nor bu rin po che'i rgyal po mu tig nam mkha'i 'od kyi kha dog tu ston pa la thogs pa med do/ /nor bu rin po che'i rgyal po bsod nams kyi tshogs rgya mtsho grangs med pa rjes su sgrog pa'i 'od kyi kha dog
40b1(mdo sde): gis 'dul ba rnams la/ de bzhin gshegs pa nor bu rin po che'i rgyal po bsod nams kyi tshogs rgya mtsho grangs med pa rjes su sgrog pa'i 'od kyi kha dog tu ston pa la thogs pa med do/ /nor bu rin po che'i rgyal po ye shes kyi tshogs rgya mtsho grangs med pa rjes su sgrog pa'i
40b2(mdo sde): kha dog gis 'dul ba rnams la/ de bzhin gshegs pa nor bu rin po che'i rgyal po ye shes kyi tshogs rgya mtsho grangs med pa rjes su sgrog pa'i kha dog tu ston pa la thogs pa med do/ /nor bu rin po che'i rgyal po pha rol tu phyin pa rgya mtsho grangs med pa rjes su sgrog pa'i kha
40b3(mdo sde): dog gis 'dul ba rnams la/ de bzhin gshegs pa nor bu rin po che'i rgyal po pha rol tu phyin pa rgya mtsho grangs med pa rjes su sgrog pa'i kha dog tu ston pa la thogs pa med do/ /nor bu rin po che'i rgyal po sa rgya mtsho grangs med pa rjes su sgrog pa'i kha dog gis 'dul ba
40b4(mdo sde): rnams la/ de bzhin gshegs pa nor bu rin po che'i rgyal po sa rgya mtsho grangs med pa rjes su sgrog pa'i kha dog tu ston pa la thogs pa med do/ /nor bu rin po che'i rgyal po gzungs rgya mtsho grangs med pa rjes su sgrog pa'i kha dog gis 'dul ba rnams la/ de bzhin
40b5(mdo sde): gshegs pa nor bu rin po che'i rgyal po gzungs rgya mtsho grangs med pa rjes su sgrog pa'i kha dog tu ston pa la thogs pa med do/ /nor bu rin po che'i rgyal po ting nge 'dzin rgya mtsho grangs med pa rjes su sgrog pa'i kha dog gis 'dul ba rnams la/ de bzhin gshegs
40b6(mdo sde): pa nor bu rin po che'i rgyal po ting nge 'dzin rgya mtsho grangs med pa rjes su sgrog pa'i kha dog tu ston pa la thogs pa med do/ /nor bu rin po che'i rgyal po rnam par thar pa rgya mtsho grangs med pa rjes su sgrog pa'i kha dog gis 'dul ba rnams la/ de bzhin gshegs pa
40b7(mdo sde): nor bu rin po che'i rgyal po rnam par thar pa rgya mtsho grangs med pa rjes su sgrog pa'i kha dog tu ston pa la thogs pa med do/ /nor bu rin po che'i rgyal po so so yang dag par rig pa rgya mtsho grangs med pa rjes su sgrog pa'i kha dog gis 'dul ba rnams la/ de bzhin
41a1(mdo sde): gshegs pa nor bu rin po che'i rgyal po so so yang dag pa'i rig pa rgya mtsho grangs med pa rjes su sgrog pa'i kha dog tu ston pa la thogs pa med do/ /nor bu rin po che'i rgyal po mngon par shes pa rgya mtsho grangs med pa rjes su sgrog pa'i kha dog gis 'dul ba
41a2(mdo sde): rnams la/ de bzhin gshegs pa nor bu rin po che'i rgyal po mngon par shes pa rgya mtsho grangs med pa rjes su sgrog pa'i kha dog tu ston pa la thogs pa med do/ /nor bu rin po che'i rgyal po smon lam rgya mtsho grangs med pa rjes su sgrog pa'i kha dog gis 'dul ba rnams la/ de
41a3(mdo sde): bzhin gshegs pa nor bu rin po che'i rgyal po smon lam rgya mtsho grangs med pa rjes su sgrog pa'i kha dog tu ston pa la thogs pa med do/ /nor bu rin po che'i rgyal po brtson 'grus rtsom pa rgya mtsho grangs med pa rjes su sgrog pa'i kha dog gis 'dul ba rnams la/ de bzhin gshegs
41a4(mdo sde): pa nor bu rin po che'i rgyal po brtson 'grus rtsom pa rgya mtsho grangs med pa rjes su sgrog pa'i kha dog tu ston pa la thogs pa med do/ /nor bu rin po che'i rgyal po dbugs 'byin pa rnyed pa rgya mtsho grangs med pa rjes su sgrog pa'i kha dog gis 'dul ba rnams la/ de bzhin gshegs
41a5(mdo sde): pa nor bu rin po che'i rgyal po dbugs 'byin pa rnyed pa rgya mtsho grangs med pa rjes su sgrog pa'i kha dog tu ston pa la thogs pa med do/ /nor bu rin po che'i rgyal po byang chub sems dpa' la 'jug pa rgya mtsho grangs med pa rjes su sgrog pa'i kha dog gis 'dul ba rnams la/ de bzhin
41a6(mdo sde): gshegs pa nor bu rin po che'i rgyal po byang chub sems dpa' la 'jug pa rgya mtsho grangs med pa rjes su sgrog pa'i kha dog tu ston pa la thogs pa med do/ /nor bu rin po che'i rgyal po de bzhin gshegs pa la 'jug pa rgya mtsho grangs med pa rjes su sgrog pa'i kha dog gis 'dul
41a7(mdo sde): ba rnams la/ de bzhin gshegs pa nor bu rin po che'i rgyal po de bzhin gshegs pa la 'jug pa rgya mtsho grangs med pa rjes su sgrog pa'i kha dog tu ston pa la thogs pa med do/ /nor bu rin po che'i rgyal po sems can gyi bsam pa dang spyod pa la 'jug pa rgya mtsho grangs
41b1(mdo sde): med pa rjes su sgrog pa'i kha dog gis 'dul ba rnams la/ de bzhin gshegs pa nor bu rin po che'i rgyal po sems can gyi bsam pa dang spyod pa la 'jug pa rgya mtsho grangs med pa rjes su sgrog pa'i kha dog tu ston pa la thogs pa med do/ /nor bu rin po che'i rgyal po 'jig rten
41b2(mdo sde): gyi khams la 'jug pa rgya mtsho grangs med pa rjes su sgrog pa'i kha dog gis 'dul ba rnams la/ de bzhin gshegs pa nor bu rin po che'i rgyal po 'jig rten gyi khams la 'jug pa rgya mtsho grangs med pa rjes su sgrog pa'i kha dog tu ston pa la thogs pa med do/ /nor bu rin po
41b3(mdo sde): che'i rgyal po bskal pa la 'jug pa rgya mtsho grangs med pa rjes su sgrog pa'i kha dog gis 'dul ba rnams la/ de bzhin gshegs pa nor bu rin po che'i rgyal po bskal pa la 'jug pa rgya mtsho grangs med pa rjes su sgrog pa'i kha dog tu ston pa la thogs pa med do/ /nor bu rin
41b4(mdo sde): po che'i rgyal po dus gsum la 'jug pa rgya mtsho grangs med pa rjes su sgrog pa'i kha dog gis 'dul ba rnams la/ de bzhin gshegs pa nor bu rin po che'i rgyal po dus gsum la 'jug pa rgya mtsho grangs med pa rjes su sgrog pa'i kha dog tu ston pa la thogs pa med do/ /
41b5(mdo sde): nor bu rin po che'i rgyal po dus gsum bstan pa rgya mtsho grangs med pa rjes su sgrog pa'i kha dog gis 'dul ba rnams la/ de bzhin gshegs pa nor bu rin po che'i rgyal po dus gsum bstan pa rgya mtsho grangs med pa rjes su sgrog pa'i kha dog tu ston pa la thogs pa med do/ /
41b6(mdo sde): nor bu rin po che'i rgyal po mi skyo bar sems bskyed pa rgya mtsho grangs med pa rjes su sgrog pa'i kha dog gis 'dul ba rnams la/ de bzhin gshegs pa nor bu rin po che'i rgyal po mi skyo bar sems bskyed pa rgya mtsho grangs med pa rjes su sgrog pa'i kha dog tu ston pa
41b7(mdo sde): la thogs pa med do/ /nor bu rin po che'i rgyal po dbyer med pa'i ye shes rgya mtsho grangs med pa rjes su sgrog pa'i kha dog gis 'dul ba rnams la/ de bzhin gshegs pa nor bu rin po che'i rgyal po dbyer med pa'i ye shes rgya mtsho grangs med pa rjes su sgrog pa'i
42a1(mdo sde): kha dog tu ston pa la thogs pa med do/ /de ci'i phyir zhe na/ ma 'dres pa'i chos dang ldan pa'i phyir ro/ /'jam dpal 'di lta ste dper na/ nor bu rin po che bai dUr+ya la dngos po'i dbang gis bya ba rnam pa sna tshogs mtha' yas pa 'byung ste/ nor bu rin po che
42a2(mdo sde): bai dUr+ya ni mi rtog rnam par mi rtog mod kyis/ 'on kyang ma 'dres pa'i chos dang ldan pa'i phyir de mi rtog cing lhun gyis grub par bya ba 'di lta bu 'di dag 'byung ngo / /'jam dpal de bzhin du de bzhin gshegs pa dgra bcom pa yang dag par rdzogs pa'i sangs rgyas kyang sems
42a3(mdo sde): can yongs su smin par bya ba'i dbang gis kha dog rnam pa tha dad pa'i mdzad pa 'byung ste/ de bzhin gshegs pa ni mi rtog rnam par mi rtog mod kyi/ 'on kyang ma 'dres pa'i chos dang ldan pa'i phyir mdzad pa 'di lta bu 'di dag 'byung ste/ 'jam dpal 'di ni sangs rgyas bcom
42a4(mdo sde): ldan 'das rnams kyi ston pa thogs pa med pa'o/ /'jam dpal de la de bzhin gshegs pa'i mkhyen pa thogs pa med pa ni phyogs bcu'i 'jig rten gyi khams rab 'byam thams cad kyi 'jig rten gyi khams re re dang / gling re re dang / rdul phra rab kyi rdul re re dang /
42a5(mdo sde): 'jig rten gyi khams thams cad kyi rdul snyed kyi 'jig rten gyi khams rgya mtshor 'jug pa rnams la mkhyen pa la thogs pa med do/ /'jig rten gyi khams re re dag gling re re dang / rdul phra rab kyi rdul re re la skad cig skad cig la zhing thams cad kyi rdul snyed kyi bsod nams kyi
42a6(mdo sde): tshogs rgya mtsho grangs med pa'i bye brag bstan pa gzhan dang gzhan dag mkhyen pa la thogs pa med do/ /de bzhin du skad cig skad cig la zhing thams cad kyi rdul snyed kyi ye shes kyi tshogs rgya mtsho grangs med pa'i bye brag bstan pa gzhan dang gzhan dag mkhyen pa la thogs pa
42a7(mdo sde): med do/ /de bzhin du skad cig skad cig la zhing thams cad kyi rdul snyed kyi pha rol tu phyin pa rgya mtsho grangs med pa'i bye brag bstan pa gzhan dang gzhan dag mkhyen pa la thogs pa med do/ /de bzhin du skad cig skad cig la zhing thams cad kyi rdul snyed kyi rgya mtsho grangs med pa'i
42b1(mdo sde): bye brag bstan pa gzhan dang gzhan dag mkhyen pa la thogs pa med do/ /de bzhin du skad cig skad cig la zhing thams cad kyi rdul snyed kyi gzungs rgya mtsho grangs med pa'i bye brag bstan pa gzhan dang gzhan dag mkhyen pa la thogs pa med do/ /de bzhin du skad cig skad cig la zhing
42b2(mdo sde): thams cad kyi rdul snyed kyi ting nge 'dzin rgya mtsho grangs med pa'i bye brag bstan pa gzhan dang gzhan dag mkhyen pa la thogs pa med do/ /de bzhin du skad cig skad cig la zhing thams cad kyi rdul snyed kyi rnam par thar pa rgya mtsho grangs med pa'i bye brag bstan pa gzhan dang gzhan dag mkhyen pa la
42b3(mdo sde): thogs pa med do/ /de bzhin du skad cig skad cig la zhing thams cad kyi rdul snyed kyi so so yang dag par rig pa rgya mtsho grangs med pa'i bye brag bstan pa gzhan dang gzhan dag mkhyen pa la thogs pa med do/ /de bzhin du skad cig skad cig la zhing thams cad kyi rdul snyed kyi mngon
42b4(mdo sde): par shes pa rgya mtsho grangs med pa'i bye brag bstan pa gzhan dang gzhan dag mkhyen pa la thogs pa med do/ /de bzhin du skad cig skad cig la zhing thams cad kyi rdul snyed kyi smon lam rgya mtsho grangs med pa'i bye brag bstan pa gzhan dang gzhan dag mkhyen pa la thogs pa med
42b5(mdo sde): do/ /de bzhin du skad cig skad cig la zhing thams cad kyi rdul snyed kyi brtson 'grus rtsom pa rgya mtsho grangs med pa'i bye brag bstan pa gzhan dang gzhan dag mkhyen pa la thogs pa med do/ /de bzhin du skad cig skad cig la zhing thams cad kyi rdul snyed kyi dbugs 'byin pa rnyed pa
42b6(mdo sde): rgya mtsho grangs med pa'i bye brag bstan pa gzhan dang gzhan dag mkhyen pa la thogs pa med do/ /de bzhin du skad cig skad cig la zhing thams cad kyi rdul snyed kyi byang chub sems dpa' la 'jug pa rgya mtsho grangs med pa'i bye brag bstan pa gzhan dang gzhan dag mkhyen
42b7(mdo sde): pa la thogs pa med do/ /de bzhin du skad cig skad cig la zhing thams cad kyi rdul snyed kyi de bzhin gshegs pa la 'jug pa rgya mtsho grangs med pa'i bye brag bstan pa gzhan dang gzhan dag mkhyen pa la thogs pa med do/ /de bzhin du skad cig skad cig la zhing thams
43a1(mdo sde): cad kyi rdul snyed kyi zhing thams cad la 'jug pa rgya mtsho grangs med pa'i bye brag bstan pa gzhan dang gzhan dag mkhyen pa la thogs pa med do/ /de bzhin du skad cig skad cig la zhing thams cad kyi rdul snyed kyi sems can gyi bsam pa dang spyod pa la 'jug pa
43a2(mdo sde): rgya mtsho grangs med pa'i bye brag bstan pa gzhan dang gzhan dag mkhyen pa la thogs pa med do/ /de bzhin du skad cig skad cig la zhing thams cad kyi rdul snyed kyi 'jig rten gyi khams la 'jug pa rgya mtsho grangs med pa'i bye brag bstan pa gzhan dang gzhan dag mkhyen
43a3(mdo sde): pa la thogs pa med do/ /de bzhin du skad cig skad cig la zhing thams cad kyi rdul snyed kyi bskal pa la 'jug pa rgya mtsho grangs med pa'i bye brag bstan pa gzhan dang gzhan dag mkhyen pa la thogs pa med do/ /de ci'i phyir zhe na/ lhun gyis grub pa'i ye shes brnyes pa'i
43a4(mdo sde): phyir ro/ /'jam dpal 'di lta ste dper na/ brag phug gi nang nas brag cha sems can gyi sgra rnam pa mang po 'jug pas sgra skad gzhan dang gzhan dag mtha' yas pa 'byung ste brag cha ni mi rtog /rnam par mi rtog mod kyi 'on kyang ma 'dres pa'i chos dang ldan pa'i phyir de mi rtog
43a5(mdo sde): cing lhun gyis grub par bya ba 'di lta bu 'di dag 'byung ngo / /'jam dpal de bzhin du de bzhin gshegs pa la yang sems can gyi bsam pa ji lta ba dang / 'dul ba ji lta ba de dag gis de lta bu'i skad du ston pa 'byung bar shes te/ de bzhin gshegs pa ni mi rtog rnam par
43a6(mdo sde): mi rtog mod kyi/ 'on kyang ma 'dres pa'i chos dang ldan pa'i phyir de mi rtog cing lhun gyis grub par mdzad pa 'di lta bu 'di dag 'byung ngo / /'jam dpal de bzhin gshegs pa'i mkhyen pa thogs pa med pa mdor bstan pa yin te/ rgyas par ni phyi ma'i mtha'i mu'i bskal par
43a7(mdo sde): byin gyis brlabs kyang bstan par mi nus so/ /'jam dpal de la de bzhin gshegs pa'i sems can yongs su smin par mdzad pa khyu mchog tu gyur pa ni de bzhin gshegs pa'i gtsug tor phyogs bcu'i 'jig rten gyi khams rab 'byam thams cad du 'jig rten gyi khams
43b1(mdo sde): re re dang / gling re rer yang thogs pa med pa/ sgrib pa med pa/ dbyer med pa/ nam mkha' khyab par 'gengs te/ sems can yongs su smin par mdzad pa'i khyu mchog tu gyur pas phyi ma'i mtha'i mu'i bskal par byin gyis rlob pa'o/ /'jam dpal de bzhin gshegs
43b2(mdo sde): pa'i mdzod spu phyogs bcu'i 'jig rten gyi khams rab 'byam thams cad du 'jig rten gyi khams re re dang / gling re rer yang thogs pa med pa/ sgrib pa med pa/ dbyer med pa/ nam mkha' khyab par 'gengs pa/ sems can yongs su smin par mdzad pa/ khyu mchog tu gyur
43b3(mdo sde): pas phyi ma'i mtha'i mu'i bskal par byin gyis rlob pa'o/ /'jam dpal de bzhin du de bzhin gshegs pa'i mtshan re rer yang phyogs bcu'i 'jig rten gyi khams rab 'byam thams cad du 'jig rten gyi khams re re dang / gling re rer yang thogs pa med pa/ sgrib pa med
43b4(mdo sde): pa/ dbyer med pa/ nam mkha' khyab par 'gengs pa/ sems can yongs su smin par mdzad pa/ khyu mchog tu gyur pas phyi ma'i mtha'i mu'i bskal par byin gyis rlob pa'o/ /de bzhin du de bzhin gshegs pa'i dpe byad bzang po phyogs bcu'i 'jig rten gyi
43b5(mdo sde): khams rab 'byam thams cad du 'jig rten gyi khams re re dang / gling re rer yang thogs pa med pa/ sgrib pa med pa/ dbyer med pa/ nam mkha' khyab par 'gengs pa/ sems can yongs su smin par mdzad pa/ khyu mchog tu gyur pas phyi ma'i mtha'i mu'i
43b6(mdo sde): bskal par byin gyis rlob pa'o/ /de bzhin du de bzhin gshegs pa'i spu'i khung bu re rer yang thogs pa med pa/ sgrib pa med pa/ dbyer med pa/ nam mkha' khyab par 'gengs pa/ sems can yongs su smin par mdzad pa/ khyu mchog tu gyur pas phyi ma'i
43b7(mdo sde): mtha'i mu'i bskal par byin gyis rlob pa'o/ /de bzhin du de bzhin gshegs pa'i yo byad thams cad kyang phyogs bcu'i 'jig rten gyi khams rab 'byam thams cad du 'jig rten gyi khams re re dang / gling re rer yang thogs pa med pa/ sgrib pa med pa/ dbyer med pa/ nam
44a1(mdo sde): mkha' khyab par 'gengs pa/ sems can yongs su smin par mdzad pa/ khyu mchog tu gyur pas phyi ma'i mtha'i mu'i bskal par byin gyis rlob pa'o/ /de ci'i phyir zhe na/ ma 'dres pa'i chos dang ldan pa'i phyir te/ ma 'dres pa'i chos dang ldan pa ni smon
44a2(mdo sde): lam gyi stobs kyi byin gyis brlabs pa'i phyir ro/ /'jam dpal de bzhin gshegs pa'i sems can yongs su smin par mdzad pa/ khyu mchog tu gyur pa mdor bstan pa yin te/ rgyas par ni phyi ma'i mtha'i mu'i bskal par byin gyis brlabs kyang bstan par mi nus so/ /
44a3(mdo sde): 'jam dpal de la de bzhin gshegs pa'i kun nas mngon du gyur pa ni phyogs bcu'i 'jig rten gyi khams rab 'byam thams cad du 'jig rten gyi khams re re dang / gling re re dang / rdul phra rab re re la ste/ rdul phra rab kyi rdul gyi phyogs re re la byang chub sems dpa' rgya mtsho
44a4(mdo sde): 'khod pa ni rab tu mang gi / 'jig rten gyi khams lnga bcu'i rdul phra rab kyi rdul snyed kyi 'jig rten gyi khams rgya mtsho grangs med pa dag gi rdul phra rab ni ches nyung ste/ byang chub sems dpa' de dag ni sems can dang / 'jig rten gyi khams dang / gling dang / ri rab dang / ri rab
44a5(mdo sde): chen po dang / khor yug dang / khor yug chen po dang / grong dang / grong khyer dang / grong rdal dang / ljongs dang / yul 'khor dang / rgyal po'i pho brang 'khor dang / 'bab chu dang / mtshe'u dang / mtsho bran dag gang la yang gnod pa dang sgrib pa med de/ sngon
44a6(mdo sde): ji lta bar phyis kyang de bzhin du bya ba dag 'jug ste/ de bzhin gshegs pa ma 'dres pa'i chos dang ldan pa'i phyir ro/ /bsam pa ji lta ba dang / 'dul ba ji lta ba'i lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am
44a7(mdo sde): ci dang / lto 'phye chen po dang / brgya byin dang / tshangs pa dang / 'jig rten skyong ba dang / mi dang / mi ma yin pa dang / byang chub sems dpa' de dag gis kyang 'di ltar kun nas de bzhin gshegs pa gnya' shing gang tsam na bzhugs par mngon du mthong ngo / /
44b1(mdo sde): de ci'i phyir zhe na/ ma 'dres pa'i chos dang ldan pa'i phyir ro/ /'jam dpal 'di lta ste dper na/ zla ba yar gyi ngo tshes bco lnga'i nam phyed kyi dus na 'dzam bu'i gling gi skyes pa dang / bud med dang / khye'u dang / bu mo thams cad kyis zla ba'i dkyil 'khor mdun na 'dug
44b2(mdo sde): par mthong yang zla ba'i dkyil 'khor ni mi rtog / rnam par mi rtog mod kyi/ 'on kyang ma 'dres pa'i chos dang ldan pa'i phyir mi rtog cing lhun gyis grub par bya ba 'di lta bu 'di dag 'byung ngo / /'jam dpal de bzhin du de bzhin gshegs pa yang phyogs bcu'i 'jig rten
44b3(mdo sde): gyi khams rab 'byam thams cad kyi sems can bsam pa ji lta ba dang / 'dul ba ji lta ba de dag gis de bzhin gshegs pa mdun na bzhugs par mthong yang de bzhin gshegs pa ni mi rtog /rnam par mi rtog mod kyi/ 'on kyang ma 'dres pa'i chos dang ldan pa'i phyir mi
44b4(mdo sde): rtog cing lhun gyis grub par mdzad pa 'di lta bu 'di dag 'byung ngo / /'jam dpal de bzhin gshegs pa'i kun nas mngon du gyur pa mdor bstan pa yin te/ rgyas par ni phyi ma'i mtha'i mu'i bskal par byin gyis brlabs kyang bstan par mi nus so/ /'jam dpal
44b5(mdo sde): de bzhin gshegs pa'i zhing yongs su sbyong ba la mi 'jigs pa ni de bzhin gshegs pa phyogs bcu'i 'jig rten gyi khams rab 'byam thams cad kyi 'jig rten gyi khams re re dang / rdul phra rab kyi rdul re re la 'jig rten gyi khams thams cad kyi rdul snyed kyi 'jig rten gyi
44b6(mdo sde): khams rgya mtsho la 'jug go/ /de la 'jig rten gyi khams rgya mtsho la la ni bsod nams kyi tshogs rgya mtsho grangs med pa'i bye brag bstan pa'i ye shes kyis rnam par sbyong ngo / /'jig rten gyi khams rgya mtsho la la ni ye shes kyi tshogs rgya mtsho grangs med pa'i bye brag
44b7(mdo sde): bstan pa'i ye shes kyis rnam par sbyong ngo / /'jig rten gyi khams rgya mtsho la la ni pha rol tu phyin pa rgya mtsho grangs med pa'i bye brag bstan pa'i ye shes kyis rnam par sbyong ngo / /'jig rten gyi khams rgya mtsho la la ni sa rgya mtsho grangs med pa'i bye brag bstan pa'i ye
45a1(mdo sde): shes kyis rnam par sbyong ngo / /'jig rten gyi khams rgya mtsho la la ni gzungs rgya mtsho grangs med pa'i bye brag bstan pa'i ye shes kyis rnam par sbyong ngo / /'jig rten gyi khams rgya mtsho la la ni ting nge 'dzin rgya mtsho grangs med pa'i bye brag bstan pa'i ye shes
45a2(mdo sde): kyis rnam par sbyong ngo / /'jig rten gyi khams rgya mtsho la la ni rnam par thar pa rgya mtsho grangs med pa'i bye brag bstan pa'i ye shes kyis rnam par sbyong ngo / /'jig rten gyi khams rgya mtsho la la ni so so yang dag par rig pa rgya mtsho grangs med pa'i bye brag bstan pa'i ye
45a3(mdo sde): shes kyis rnam par sbyong ngo / /'jig rten gyi khams rgya mtsho la la ni mngon par shes pa rgya mtsho grangs med pa'i bye brag bstan pa'i ye shes kyis rnam par sbyong ngo / /'jig rten gyi khams rgya mtsho la la ni smon lam rgya mtsho grangs med pa'i bye brag bstan pa'i ye shes kyis
45a4(mdo sde): rnam par sbyong ngo / /'jig rten gyi khams rgya mtsho la la ni brtson 'grus rtsom pa rgya mtsho grangs med pa'i bye brag bstan pa'i ye shes kyis rnam par sbyong ngo / /'jig rten gyi khams rgya mtsho la la ni dbugs 'byin pa rnyed pa rgya mtsho grangs med pa'i bye brag bstan pa'i ye
45a5(mdo sde): shes kyis rnam par sbyong ngo / /'jig rten gyi khams rgya mtsho la la ni byang chub sems dpa' las 'jug pa rgya mtsho grangs med pa'i bye brag bstan pa'i ye shes kyis rnam par sbyong ngo / /'jig rten gyi khams rgya mtsho la la ni de bzhin gshegs pa la 'jug pa rgya mtsho grangs
45a6(mdo sde): med pa'i bye brag bstan pa'i ye shes kyis rnam par sbyong ngo / /'jig rten gyi khams rgya mtsho la la ni sems can gyis bsam pa dang spyod pa la 'jug pa rgya mtsho grangs med pa'i bye brag bstan pa'i ye shes kyis rnam par sbyong ngo / /'jig rten gyi khams rgya mtsho la la
45a7(mdo sde): ni 'jig rten gyi khams la 'jug pa rgya mtsho grangs med pa'i bye brag bstan pa'i ye shes kyis rnam par sbyong ngo / /'jig rten gyi khams rgya mtsho la la ni bskal pa la 'jug pa rgya mtsho grangs med pa'i bye brag bstan pa'i ye shes kyis rnam par sbyong ngo / /'jig rten gyi khams
45b1(mdo sde): rgya mtsho la la ni dus gsum bstan pa rgya mtsho grangs med pa'i bye brag bstan pa'i ye shes kyis rnam par sbyong ngo / /'jig rten gyi khams rgya mtsho la la ni dus gsum la 'jug pa rgya mtsho grangs med pa'i bye brag bstan pa'i ye shes kyis rnam par sbyong ngo / /'jig rten gyi khams
45b2(mdo sde): rgya mtsho la la ni mi skyo bar sems bskyed pa rgya mtsho grangs med pa'i bye brag bstan pa'i ye shes kyis rnam par sbyong ngo / /'jig rten gyi khams rgya mtsho la la ni dbyer med pa rgya mtsho grangs med pa'i bye brag bstan pa'i ye shes kyis rnam par sbyong ste/ de bzhin gshegs pa ni
45b3(mdo sde): gnas gang nas kyang mi g.yo'o/ /de ci'i phyir zhe na/ mi g.yo ba'i ye shes brnyes pa'i phyir ro/ /'jam dpal de bzhin gshegs pa'i sangs rgyas kyi zhing yongs su sbyong ba la mi 'jigs pa mdor bstan pa yin te/ rgyas par ni phyi ma'i mtha'i mu'i bskal par byin
45b4(mdo sde): gyis brlabs kyang bstan par mi nus so/ /'jam dpal de bzhin gshegs pa'i sku mtha' yas pa ni phyogs bcu'i 'jig rten gyi khams rab 'byam thams cad kyi 'jig rten gyi khams re re dang / gling re re la ste/ 'jig rten gyi khams lnga bcu'i rdul phra rab kyi rdul snyed kyi
45b5(mdo sde): 'jig rten gyi khams rgya mtsho brgya stong grangs med pa'i rdul phra rab kyi rdul rnams ni rab tu nyung gi / de bzhin gshegs pa'i byang chub sems dpa'i 'khor gyi dkyil 'khor rgya mtsho ni ches mang ngo / /'jig rten gyi khams lnga bcu'i rdul snyed kyi 'jig rten gyi khams rgya mtsho'i
45b6(mdo sde): rdul phra rab kyi rdul rnams ni rab tu nyung gi / byang chub sems dpa'i 'khor gyi dkyil 'khor re re'i byang chub sems dpa' rgya mtsho bsod nams kyi tshogs rgya mtsho grangs med pa gzhan dang gzhan gyis sangs rgyas la lta ba mngon du gyur pa thob pa dag ni ches mang ngo / /'jig
45b7(mdo sde): rten gyi khams lnga bcu'i rdul snyed kyi 'jig rten gyi khams rgya mtsho'i rdul phra rab kyi rdul rnams ni rab tu nyung gi / byang chub sems dpa'i 'khor gyi dkyil 'khor re re'i byang chub sems dpa' rgya mtsho ye shes kyi tshogs rgya mtsho grangs med pa gzhan dang gzhan gyis sangs rgyas la
46a1(mdo sde): lta ba mngon du gyur pa thob pa dag ni ches mang ngo / /'jig rten gyi khams lnga bcu'i rdul snyed kyi 'jig rten gyi khams rgya mtsho grangs med pa'i rdul phra rab kyi rdul rnams ni rab tu nyung gi /byang chub sems dpa'i 'khor gyi dkyil 'khor re re'i byang chub sems
46a2(mdo sde): dpa' rgya mtsho pha rol tu phyin pa rgya mtsho grangs med pa gzhan dang gzhan gyis sangs rgyas la lta ba mngon du gyur pa thob pa dag ni ches mang ngo / /'jig rten gyi khams lnga bcu'i rdul snyed kyi 'jig rten gyi khams rgya mtsho grangs med pa'i rdul phra rab kyi rdul rnams ni rab tu nyung gi /byang
46a3(mdo sde): chub sems dpa'i 'khor gyi dkyil 'khor re re'i byang chub sems dpa' rgya mtshos rgya mtsho grangs med pa gzhan dang gzhan gyis sangs rgyas la lta ba mngon du gyur pa thob pa dag ni ches mang ngo / /'jig rten gyi khams lnga bcu'i rdul snyed kyi 'jig rten gyi khams rgya mtsho grangs med
46a4(mdo sde): pa'i rdul phra rab kyi rdul rnams ni rab tu nyung gi / byang chub sems dpa'i 'khor gyi dkyil 'khor re re'i byang chub sems dpa' rgya mtsho gzungs rgya mtsho grangs med pa gzhan dang gzhan gyis sangs rgyas la lta ba mngon du gyur pa thob pa dag ni ches mang ngo / /'jig rten gyi khams
46a5(mdo sde): lnga bcu'i rdul snyed kyi 'jig rten gyi khams rgya mtsho grangs med pa'i rdul phra rab kyi rdul rnams ni rab tu nyung gi / byang chub sems dpa'i 'khor gyi dkyil 'khor re re'i byang chub sems dpa' rgya mtsho ting nge 'dzin rgya mtsho grangs med pa gzhan dang gzhan gyis sangs rgyas la lta
46a6(mdo sde): ba mngon du gyur pa thob pa dag ni ches mang ngo / /'jig rten gyi khams lnga bcu'i rdul snyed kyi 'jig rten gyi khams rgya mtsho grangs med pa'i rdul phra rab kyi rdul rnams ni rab tu nyung gi /byang chub sems dpa'i 'khor gyi dkyil 'khor re re'i byang chub sems dpa'
46a7(mdo sde): rgya mtsho rnam par thar pa rgya mtsho grangs med pa gzhan dang gzhan gyis sangs rgyas la lta ba mngon du gyur pa thob pa dag ni ches mang ngo / /'jig rten gyi khams lnga bcu'i rdul snyed kyi 'jig rten gyi khams rgya mtsho grangs med pa'i rdul phra rab kyi rdul rnams ni rab tu nyung gi /
46b1(mdo sde): byang chub sems dpa'i 'khor gyi dkyil 'khor re re'i byang chub sems dpa' rgya mtsho so so yang dag par rig pa rgya mtsho grangs med pa gzhan dang gzhan gyis sangs rgyas la lta ba mngon du gyur pa thob pa dag ni ches mang ngo / /'jig rten gyi khams lnga bcu'i rdul snyed kyi 'jig rten
46b2(mdo sde): gyi khams rgya mtsho grangs med pa'i rdul phra rab kyi rdul rnams ni rab tu nyung gi / byang chub sems dpa'i 'khor gyi dkyil 'khor re re'i byang chub sems dpa' rgya mtsho mngon par shes pa rgya mtsho grangs med pa gzhan dang gzhan gyis sangs rgyas la lta ba mngon du gyur pa thob pa dag ni ches
46b3(mdo sde): mang ngo / /'jig rten gyi khams lnga bcu'i rdul snyed kyi 'jig rten gyi khams rgya mtsho grangs med pa'i rdul phra rab kyi rdul rnams ni rab tu nyung gi /byang chub sems dpa'i 'khor gyi dkyil 'khor re re'i byang chub sems dpa' rgya mtsho smon lam gyi bye brag rgya mtsho grangs med pa gzhan
46b4(mdo sde): dang gzhan gyis sangs rgyas la lta ba mngon du gyur pa thob pa dag ni ches mang ngo / /'jig rten gyi khams lnga bcu'i rdul snyed kyi 'jig rten gyi khams rgya mtsho grangs med pa'i rdul phra rab kyi rdul rnams ni rab tu nyung gi /byang chub sems dpa'i 'khor gyi dkyil 'khor re re'i byang chub
46b5(mdo sde): sems dpa' rgya mtsho bsod nams kyi tshogs kyi bye brag gzhan dang gzhan thob pa de dag bsod nams kyi tshogs kyi bye brag gzhan dang gzhan thob pa'i stobs bskyed pa'i byin gyi rlabs kyis de bzhin gshegs pa gzhan dang gzhan mthong ba dag ni ches mang ngo / /'jig rten gyi
46b6(mdo sde): khams lnga bcu'i rdul snyed kyi 'jig rten gyi khams rgya mtsho grangs med pa'i rdul phra rab kyi rdul rnams ni rab tu nyung gi / byang chub sems dpa'i 'khor gyi dkyil 'khor re re'i byang chub sems dpa' rgya mtsho ye shes kyi tshogs kyi bye brag gzhan dang gzhan thob pa de dag ye shes
46b7(mdo sde): kyi tshogs kyi bye brag gzhan dang gzhan thob pa'i stobs bskyed pa'i byin gyi rlabs kyis de bzhin gshegs pa gzhan dang gzhan mthong ba dag ni ches mang ngo / /'jig rten gyi khams lnga bcu'i rdul snyed kyi 'jig rten gyi khams rgya mtsho grangs med pa'i rdul phra rab kyi rdul rnams
47a1(mdo sde): ni rab tu nyung gi / byang chub sems dpa'i 'khor gyi dkyil 'khor re re'i byang chub sems dpa' rgya mtsho pha rol tu phyin pa'i bye brag gzhan dang gzhan thob pa de dag pha rol tu phyin pa'i bye brag gzhan dang gzhan thob pa'i stobs bskyed pa'i byin gyi rlabs kyis de bzhin
47a2(mdo sde): gshegs pa gzhan dang gzhan mthong ba dag ni ches mang ngo / /'jig rten gyi khams lnga bcu'i rdul snyed kyi 'jig rten gyi khams rgya mtsho grangs med pa'i rdul phra rab kyi rdul rnams ni rab tu nyung gi /byang chub sems dpa'i 'khor gyi dkyil 'khor re re'i byang chub sems dpa' rgya mtsho
47a3(mdo sde): sa'i bye brag gzhan dang gzhan thob pa de dag sa'i bye brag gzhan dang gzhan thob pa'i stobs bskyed pa'i byin gyi rlabs kyis de bzhin gshegs pa gzhan dang gzhan mthong ba dag ni ches mang ngo / /'jig rten gyi khams lnga bcu'i rdul snyed kyi 'jig rten gyi khams rgya mtsho grangs med pa'i
47a4(mdo sde): rdul phra rab kyi rdul rnams ni rab tu nyung gi / byang chub sems dpa'i 'khor gyi dkyil 'khor re re'i byang chub sems dpa' rgya mtsho gzungs kyi bye brag gzhan dang gzhan thob pa de dag gzungs kyi bye brag gzhan dang gzhan thob pa'i stobs bskyed pa'i byin gyi rlabs kyis de bzhin gshegs
47a5(mdo sde): pa gzhan dang gzhan mthong ba dag ni ches mang ngo / /'jig rten gyi khams lnga bcu'i rdul snyed kyi 'jig rten gyi khams rgya mtsho grangs med pa'i rdul phra rab kyi rdul rnams ni rab tu nyung gi /byang chub sems dpa'i 'khor gyi dkyil 'khor re re'i byang chub sems dpa' rgya mtsho ting nge
47a6(mdo sde): 'dzin gyi bye brag gzhan dang gzhan thob pa de dag ting nge 'dzin gyi bye brag gzhan dang gzhan thob pa'i stobs bskyed pa'i byin gyi rlabs kyis de bzhin gshegs pa gzhan dang gzhan mthong ba dag ni ches mang ngo / /'jig rten gyi khams lnga bcu'i rdul snyed kyi 'jig rten gyi
47a7(mdo sde): khams rgya mtsho grangs med pa'i rdul phra rab kyi rdul rnams ni rab tu nyung gi / byang chub sems dpa'i 'khor gyi dkyil 'khor re re'i byang chub sems dpa' rgya mtsho rnam par thar pa'i bye brag gzhan dang gzhan thob pa de dag rnam par thar pa'i bye brag gzhan dang gzhan thob pa'i
47b1(mdo sde): stobs bskyed pa'i byin gyi rlabs kyis de bzhin gshegs pa gzhan dang gzhan mthong ba dag ni ches mang ngo / /'jig rten gyi khams lnga bcu'i rdul snyed kyi 'jig rten gyi khams rgya mtsho grangs med pa'i rdul phra rab kyi rdul rnams ni rab tu nyung gi /byang chub sems dpa'i
47b2(mdo sde): ' khor gyi dkyil 'khor re re'i byang chub sems dpa' rgya mtsho so so yang dag par rig pa'i bye brag gzhan dang gzhan thob pa de dag so so yang dag par rig pa'i bye brag gzhan dang gzhan thob pa'i stobs bskyed pa'i byin gyi rlabs kyis de bzhin gshegs pa gzhan dang gzhan
47b3(mdo sde): mthong ba dag ni ches mang ngo / /'jig rten gyi khams lnga bcu'i rdul snyed kyi 'jig rten gyi khams rgya mtsho grangs med pa'i rdul phra rab kyi rdul rnams ni rab tu nyung gi /byang chub sems dpa'i 'khor gyi dkyil 'khor re re'i byang chub sems dpa' rgya mtsho mngon par shes pa'i bye brag gzhan
47b4(mdo sde): dang gzhan thob pa de dag mngon par shes pa'i bye brag gzhan dang gzhan thob pa'i stobs bskyed pa'i byin gyi rlabs kyis de bzhin gshegs pa gzhan dang gzhan mthong ba dag ni ches mang ngo / /'jig rten gyi khams lnga bcu'i rdul snyed kyi 'jig rten gyi khams rgya mtsho grangs med pa'i
47b5(mdo sde): rdul phra rab kyi rdul rnams ni rab tu nyung gi / byang chub sems dpa'i 'khor gyi dkyil 'khor re re'i byang chub sems dpa' rgya mtsho smon lam gyi bye brag gzhan dang gzhan thob pa de dag smon lam gyi bye brag gzhan dang gzhan thob pa'i stobs bskyed pa'i byin gyi rlabs kyis de bzhin
47b6(mdo sde): gshegs pa gzhan dang gzhan mthong ba dag ni ches mang ngo / /'jam dpal de bzhin du sbyar te/ rten pa rnams dang / ngo mtshar gyi 'du shes rnams dang / spyod pa rnams dang / dge ba'i bshes gnyen rnams dang / brtson 'grus rtsom pa rnams dang / dbugs
47b7(mdo sde): 'byin pa rnyed pa rnams dang / sems can yongs su smin par mdzad pa rnams dang / tshul khrims rnams dang / lung bstan pa rnams dang / byang chub sems dpa' dag la 'jug pa rnams dang / de bzhin gshegs pa la 'jug pa rnams dang / sems can gyi
48a1(mdo sde): bsam pa dang spyod pa la 'jug pa rnams dang / 'jig rten gyi khams la 'jug pa rnams dang / bskal pa la 'jug pa rnams dang / dus gsum bstan pa rnams dang / dus gsum la 'jug pa rnams dang / mi skyo ba'i sems bskyed pa rnams dang / ye
48a2(mdo sde): shes dbyer med pa rnams dang / gzungs rnams dang / sangs rgyas ston pa rnams dang / kun tu bzang po'i sems bskyed pa rnams dang / kun tu bzang po'i spyod pa'i chos rnams dang / snying rje chen po thob pa rnams dang / byang chub kyi sems kyi rkyen rnams dang /
48a3(mdo sde): dge ba'i bshes gnyen la gus par bya ba'i sems bskyed pa rnams dang / yongs su dag pa rnams dang / pha rol tu phyin pa rnams dang / ye shes rjes su rtogs pa rnams dang / so sor rtogs pa rnams dang / stobs bskyed pa rnams dang / mnyam pa nyid kyi
48a4(mdo sde): tshul gyi lam rnams dang / sangs rgyas kyi chos 'chad pa rnams dang / kun tu bzung ba rnams dang / spobs pa rnams dang / ye shes kyi dbang rnams dang / gnas med pa rnams dang / sems mnyam pa nyid dang / ye shes mngon par bsgrubs pa rnams dang /
48a5(mdo sde): sprul pa rnams dang / byin gyis brlabs pa rnams dang / dbugs 'byin pa chen po rnyed pa rnams dang / zab mo la 'jug pa rnams dang / sangs rgyas kyi chos la rten pa rnams dang / sems bskyed pa brtan pa rnams dang / the tsom thams cad gcod pa rnams dang /
48a6(mdo sde): sems bskyed pa rnams dang / bsam gyis mi khyab pa rnams dang / ltem po ngag la mkhas pa rnams dang / ye shes rnam par 'byed pa la mkhas pa rnams dang / snyoms par 'jug pa rnams dang / zad par gyi skye mched rnams dang / rnam par thar pa rnams
48a7(mdo sde): dang / mngon par shes pa rnams dang / rig pa rnams dang / rnam par grol ba rnams dang / skyed mos tshal rnams dang / rin po che bkod pa rnams dang / mi bskyod pa'i sems bskyed pa rnams dang / lhag pa'i bsam pa mi gtong ba la gnas pa rnams dang /
48b1(mdo sde): rgya mtsho lta bu'i ye shes la 'jug pa rnams dang / rin po che lta bu'i byang chub sems dpa'i gnas pa rnams dang / rdo rje lta bu'i sems bskyed pa rnams dang / theg pa chen po'i go cha rnams dang / rtsom pa chen po rnams dang / rtsom pa nyams 'og tu chud par byed pa rnams
48b2(mdo sde): dang / mi phyed pa'i dad pa rnams dang / lung bstan pa rnams dang / dge ba'i rtsa ba yongs su bsngo ba rnams dang / ye shes khong du chud pa rnams dang / sems bskyed pa rgya che ba mtha' dang dbung med pa rnams dang / gter rnams dang / sdom pa rnams dang / dbang
48b3(mdo sde): rnam par sprul pa rnams dang / zhing rnam par sprul pa rnams dang / chos rnam par sprul pa rnams dang / smon lam rnam par sprul pa rnams dang / spyod yul rnam par sprul pa rnams dang / ye shes rnam par sprul pa rnams dang / mngon par shes pa rnam par sprul pa rnams
48b4(mdo sde): dang / rdzu 'phrul rnam par sprul pa rnams dang / stobs rnam par sprul pa rnams dang / rnam par rol pa rnams dang / yul rnams dang / stobs rnams dang / mi 'jigs pa rnams dang / byang chub sems dpa'i chos ma 'dres pa rnams dang / lus rnams dang /
48b5(mdo sde): lus kyi las rnams dang / gzugs rnams dang / ngag gi las rnams dang / sems rnams dang / sems bskyed pa rnams dang / sems rgyas par byed pa rnams dang / dbang po rnams dang / bsam pa rnams dang / lhag pa'i bsam pa rnams dang / sbyor ba rnams
48b6(mdo sde): dang / mos pa rnams dang / 'jig rten gyi khams su mos pa la 'jug pa rnams dang / bag chags rnams dang / len pa rnams dang / nan tan rnams dang / 'grub pa rnams dang / sangs rgyas kyi chos la nges pa rnams dang / theg pa rnams dang / mi
48b7(mdo sde): 'gyur ba rnams dang / byang chub sems dpa'i nges pa'i chos rnams dang / nges par 'byung ba'i lam rnams dang / skyes bu dam pa'i ming thob pa rnams dang / lam rnams dang / lam gyi tshad rnams dang / lam gyi tshogs rnams dang / lam sgom pa rnams
49a1(mdo sde): dang / lam bkod pa thams cad la'ang de bzhin du brjod par bya ste/ de bzhin gshegs pa ni mi rtog /rnam par mi rtog go/ /de ci'i phyir zhe na/ lhun gyis grub pa'i ye shes brnyes pa'i phyir ro/ /'jam dpal 'di lta ste/ dper na nyi ma'i dkyil
49a2(mdo sde): 'khor ni 'dzam bu'i gling gi snod chus gang zhing sgrib pa med pa rnam par dag pa thams cad du snang ste/ nyi ma'i dkyil 'khor ni mi rtog /rnam par mi rtog mod kyi/ 'on kyang ma 'dres pa'i chos dang ldan pa'i phyir rnam par mi rtog cing lhun gyis grub par bya ba 'di lta bu 'di dag
49a3(mdo sde): kyang 'byung ngo / /'jam dpal de bzhin du de bzhin gshegs pa yang phyogs bcu'i 'jig rten gyi khams rab 'byam thams cad na/ 'jig rten gyi khams re re'i gling re rer sems can bsam pa ji lta ba dang / 'dul ba ji lta ba de dag gis cig car mthong ste/ de bzhin
49a4(mdo sde): gshegs pa ni mi rtog / rnam par mi rtog mod kyi/ 'on kyang ma 'dres pa'i chos dang ldan pa'i sku thogs pa med pa'i phyir rnam par mi rtog cing lhun gyis grub par mdzad pa 'di lta bu 'di dag kyang 'byung ngo / /'jam dpal de bzhin gshegs pa'i sku mtha' yas pa mdor
49a5(mdo sde): bstan pa yin te/ rgyas par ni phyi ma'i mtha'i mu'i bskal par byin gyis brlabs kyang bstan par mi nus so// //bam po lnga pa ste tha ma/ 'jam dpal de la de bzhin gshegs pa'i yul ni dpes bstan par bya ste/ de ci'i phyir zhe na/ skyes bu mkhas pa gang
49a6(mdo sde): dag dpe bshad pas don shes par 'gyur ba yod pa'i phyir ro/ /'jam dpal 'di lta ste dper na/ mtsho dpag tshad 'bum phrag lnga pa bya rog gis btung du rung bar mu dang kha da chad du gyur pa/ pad ma'i 'dab mas g.yogs pa zhig yod la/ de la skyes bu la la zhig gis
49a7(mdo sde): lcags kyi shing rta phang lo rtsib ma stong yod pa/ nam mkha' lding gi mgyogs pa bas kyang lhag pa'i rta de lta bur mgyogs pas shing rta drangs te/ de ltar mgyogs pa'i shing rta drangs nas phang lo la'ang chus mi reg /rta'i rmig pas kyang pad ma'i 'dab ma mi rdol ba de lta bu'i
49b1(mdo sde): shing rta des drangs pa las mtsho chen po de nas sbrul gdug pa steng du byung ste/ skad cig gang la shing rta bsgyur ba'i skad cig de la sbrul gdug pa des shing rta de lan bcur bskor te/ 'jam dpal skad cig gang gis sbrul gdug pas shing rta de lan cig bskor ba'i skad cig de la dge slong
49b2(mdo sde): kun dga' bos chos rnam pa bcu bstan pa bshad de don kyang rig par byed do/ /dge slong kun dga' bos skad cig gang la chos gcig bstan pa bshad pa'i skad cig de la dge slong shA ri'i bus chos rnam pa stong bstan pa bshad nas don kyang rig par byed do/ /dge slong shA ri'i
49b3(mdo sde): bus skad cig gang la chos gcig bstan pa bshad pa'i skad cig de la gnas brtan maud gal gyi bus 'jig rten gyi khams brgyad khri 'da'o/ /gnas brtan maud gal gyi bus skad cig gang la 'jig rten gyi khams gcig 'das pa'i skad cig de la/ de bzhin gshegs pas
49b4(mdo sde): phyogs bcu'i 'jig rten gyi khams rab 'byam thams cad kyi gling re rer dga' ldan gyi gnas na gnas pa las 'pho ba dang / skye ba dang / mngon par 'byung ba dang / dka' ba spyod pa dang / sbyor ba dang / byang chub kyi snying por bzhud pa dang / bdud 'dul ba dang / mngon
49b5(mdo sde): par rdzogs par byang chub pa dang / chos kyi 'khor lo bskor ba dang / mya ngan las 'da' ba chen po dang / chos gnas pa dang / chos nub pa dus gcig tu ston to/ /mu stegs can gyi gnas kyi spyod pa dang / skyes pa'i rabs thams cad du yang dus gcig tu snang
49b6(mdo sde): ngo / /de ci'i phyir zhe na/ mkhyen pa thogs pa med pa dang / gzigs pa thogs pa med pa dbyer med pa dang mi rten cing dbyer med pa'i phyir ro/ /'jam dpal 'di lta ste dper na/ rin po che bai dUr+ya las dngos po'i dbang gis gzhal du med pa'i bya ba dag 'byung ste/
49b7(mdo sde): bai dUr+ya ni mi rtog rnam par mi rtog mod kyi/ 'on kyang ma 'dres pa'i chos dang 'thun pa'i phyir mi rtog cing lhun gyis grub par bya ba gzhal du med pa dag 'byung ngo / /'jam dpal de bzhin du de bzhin gshegs pa dgra bcom pa yang dag par rdzogs pa'i sangs rgyas las
50a1(mdo sde): kyang sems can yongs su smin par mdzad pa'i dbang gis phyogs bcu'i 'jig rten gyi khams rab 'byam thams cad du dus gcig tu skad cig skad cig la mdzad pa gzhal du med pa dag 'byung mod kyi/ 'on kyang de bzhin gshegs pa ni mi rtog /rnam par mi rtog ste/
50a2(mdo sde): de mi rtog cing lhun gyis grub par mdzad pa 'di lta bu 'di dag 'byung ste/ ma 'dres pa'i chos dang ldan pa'i phyir ro/ /'jam dpal 'di lta ste dper na/ zla ba'i dkyil 'khor dang nyi ma'i dkyil 'khor ni 'dzam bu'i gling du snod chus bkang ba sgrib pa med pa rnam par dag pa thams
50a3(mdo sde): cad du cig car du snang yang gnas nas mi g.yo'o/ /de bzhin du de bzhin gshegs pa dgra bcom pa yang dag par rdzogs pa'i sangs rgyas kyang phyogs bcu'i 'jig rten gyi khams rab 'byam thams cad du sems can sgrib pa med pa'i rnam par dag pa de dag bsam pa ji lta ba dang / ji
50a4(mdo sde): ltar 'dul ba bzhin du de bzhin gshegs pa mthong ste/ de bzhin gshegs pa ni dga' ldan gnas nas g.yos pa yang med mod kyi/ 'on kyang phyogs bcu'i 'jig rten gyi khams rab 'byam thams cad du mdzad pa rtsom pa thams cad kyang snang ngo / /de ci'i phyir zhe na/ mi g.yo
50a5(mdo sde): ba'i ye shes brnyes pa'i phyir ro/ /'jam dpal 'di lta ste dper na/ las kyi 'bras bu rnam par smin pa rab dang / 'bring dang / tha ma'i dbang gis sems can rnams kyi 'du byed rab 'bring tha ma dag 'byung ste/ 'du byed ni mi rtog /rnam par mi rtog mod kyi/ 'on
50a6(mdo sde): kyang 'du byed de dag ma 'dres pa'i chos dang ldan pa'i phyir de mi rtog cing lhun gyis grub par bya ba de lta bu de dag 'byung ngo / /de bzhin du rnam par smin pa tha ma dang / 'bring dang / rab kyi dbang gis sems can thams cad kyis de bzhin gshegs pa tha ma dang / 'bring
50a7(mdo sde): dang / rab tu mthong ste/ de bzhin gshegs pa ni mi rtog /rnam par mi rtog mod kyi/ 'on kyang ma 'dres pa'i chos dang ldan pa'i phyir mi rtog cing lhun gyis grub par mdzad pa de lta bu de dag kyang 'byung ngo / /'jam dpal 'di lta ste dper na/ sprin las ro gcig pa'i char
50b1(mdo sde): 'bab ste/ bab nas snod kyi bye brag gis kha dog sna tshogs dang / dri sna tshogs su gyur te/ sprin ni mi rtog /rnam par mi rtog mod kyi/ 'on kyang ma 'dres pa'i chos dang ldan pa'i phyir rnam par mi rtog cing lhun gyis grub par bya ba de lta bu de dag kyang 'byung ngo / /'jam dpal
50b2(mdo sde): de bzhin du de bzhin gshegs pa'i chos kyi dbyings kyi ro gcig ste/ de sems can yongs su smin par byed pa'i dbang gis chos kyi dbyings tha dad par snang yang de bzhin gshegs pa ni mi rtog /rnam par mi rtog mod kyi/ 'on kyang ma 'dres pa'i chos dang ldan pa'i phyir rnam par mi
50b3(mdo sde): rtog cing lhun gyis grub par mdzad pa de lta bu de dag kyang 'byung ngo / /'jam dpal 'di lta ste dper na/ nor bu rin po che dbang gi rgyal po gang du 'byung ba der lcags dang lcags kyi yo byad rnams mi 'byung ngo / /de ci'i phyir zhe na/ ma 'dres pa'i chos dang ldan pa'i phyir ro/ /
50b4(mdo sde): 'jam dpal de bzhin du de bzhin gshegs pa gang du byung ba der me'i 'od rnams dang / glog gi 'od rnams mi 'byung ngo / /der nyi ma'i 'od rnams mi 'byung ngo / /der nor bu'i 'od rnams mi 'byung ngo / /der lha dang / klu dang / gnod sbyin dang / dri za dang / lha ma yin dang /
50b5(mdo sde): nam mkha' lding dang / mi 'am ci dang / lto 'phye chen po dang / brgya byin dang / tshangs pa dang / 'jig rten skyong ba'i 'od rnams mi 'byung ngo / /der rgyal po rnams kyi bka' mi 'byung ngo / /der rigs bzhi rnams mi 'byung ngo / /der mi khom par skye ba rnams mi
50b6(mdo sde): 'byung ngo / /der sems can dmyal ba dang / dud 'gro dang / dang / gshin rje'i 'jig rten du skye ba rnams mi 'byung ngo / /der mi dge ba bcu'i las kyi lam rnams mi 'byung ngo / /der nyon mongs pa thams cad mi 'byung ngo / /der 'khrug pa thams cad
50b7(mdo sde): mi 'byung ngo / /der mu stegs can spyod pa pa dang / kun tu rgyu dang / gcer bu dang / 'tsho ba pa rnams mi 'byung ste/ de bzhin gshegs pa ni mi rtog rnam par mi rtog mod kyi/ 'on kyang ma 'dres pa'i chos dang ldan zhing yul chags pa med pa'i phyir rnam par mi
51a1(mdo sde): rtog cing lhun gyis grub par mdzad pa de lta bu de dag kyang 'byung ngo / /'jam dpal de bzhin gshegs pa'i yul mdor bstan pa yin te/ rgyas par ni phyi ma'i mtha'i mu'i bskal par byin gyis brlabs kyang bstan par mi nus so/ /'jam dpal de la de bzhin
51a2(mdo sde): gshegs pa'i lhun gyis grub pa'i ye shes ni 'jam dpal 'jig rten gyi khams lnga bcu'i rdul snyed kyi 'jig rten gyi khams rgya mtsho'i rdul phra rab kyi rdul rnams ni rab tu nyung gi / phyogs bcu'i 'jig rten gyi khams re re dang / gling re rer skad cig skad cig la de bzhin gshegs
51a3(mdo sde): pa'i gzugs kyi sku kha dog dang / rnam par gnas pa dang 'jug pa dus gcig tu 'byung ba dag ni ches mang ste/ de ci'i phyir zhe na/ ma 'dres pa'i chos dang ldan pa'i phyir ro/ /'jam dpal 'jig rten gyi khams lnga bcu'i rdul snyed kyi 'jig rten gyi khams rgya mtsho grangs med
51a4(mdo sde): pa'i rdul phra rab kyi rdul rnams ni rab tu nyung gi / de bzhin gshegs pa'i ye shes lhun gyis grub pa'i phyogs bcu'i 'jig rten gyi khams re re dang / gling re rer sems can rnams dge ba'i rtsa ba gzhan dang gzhan dag rtsom par sbyor ba dang / las dang bzo'i gnas thams cad
51a5(mdo sde): la sbyor ba dag 'byung ba ni ches mang ste/ de bzhin gshegs pa ni mi rtog rnam par mi rtog mod kyi/ 'on kyang ma 'dres pa'i chos dang ldan pa'i phyir rnam par mi rtog cing lhun gyis grub par mdzad pa de lta bu de dag kyang 'byung ngo / /'jam dpal phyogs bcu'i 'jig rten gyi khams
51a6(mdo sde): rab 'byam thams cad na mu stegs can gyi gnas thams cad dang / 'jig rten pa dang / 'jig rten las 'das pa'i las bya ba thams cad gang ci 'byung ba de dag thams cad ni de bzhin gshegs pa'i lhun gyis grub pa'i ye shes kyis 'byung ngo / /de ci'i phyir zhe na/ ma 'dres
51a7(mdo sde): pa'i chos dang ldan pa'i phyir ro/ /'jam dpal 'di lta ste dper na/ sa la rten/ sa la gnas nas sa bon thams cad dang / rtswa dang shing gel pa dang / rtsi dang nags tshal thams cad 'phel zhing rgyas la yangs par 'gyur te/ sa ni mi rtog /rnam par mi rtog mod kyi/
51b1(mdo sde): 'on kyang ma 'dres pa'i chos dang ldan pa'i phyir rnam par mi rtog cing lhun gyis grub par bya ba de lta bu de dag kyang 'byung ngo / /'jam dpal de bzhin du de bzhin gshegs pa la rten/ de bzhin gshegs pa la gnas nas phyogs bcu'i 'jig rten gyi khams rab 'byam thams cad kyi mu
51b2(mdo sde): stegs can spyod pa pa dang / kun tu rgyu dang / gcer bu pa la sogs pa mu stegs can gyi gnas thams cad dang / sems can thams cad kyi 'jig rten pa dang / 'jig rten las 'das pa'i dge ba'i rtsa ba thams cad 'phel zhing rgyas pa yangs par 'gyur te/ de bzhin gshegs pa
51b3(mdo sde): ni mi rtog / rnam par mi rtog mod kyi/ 'on kyang ma 'dres pa'i chos dang ldan pa'i phyir rnam par mi rtog cing lhun gyis grub par mdzad pa de lta bu de dag kyang 'byung ngo / /'jam dpal 'di lta ste dper na/ gang dag zug rngu 'byin pa'i sman la reg pa de dag gi zug rngu thams cad 'byin te/
51b4(mdo sde): zug rngu 'byin pa'i sman ni mi rtog /rnam par mi rtog mod kyi/ 'on kyang ma 'dres pa'i chos dang ldan pa'i phyir rnam par mi rtog cing lhun gyis grub par bya ba de lta bu de dag kyang 'byung ngo / /'jam dpal de bzhin du gang dag tha na de bzhin gshegs pa ri mor bris pa'am/ glegs
51b5(mdo sde): bam la bris pa la reg kyang rung ste/ rgyu des de dag gi 'dod chags dang / zhe sdang dang / gti mug dang / nyon mongs pa thams cad kyi zug rngu 'byin te/ de bzhin gshegs pa ni mi rtog rnam par mi rtog mod kyi/ 'on kyang ma 'dres pa'i chos dang ldan pa'i phyir rnam par mi rtog
51b6(mdo sde): cing lhun gyis grub par mdzad pa de lta bu de dag kyang 'byung ngo / /'jam dpal 'di lta ste dper na/ rin po che'i rgyal po yid bzhin gyi nor bu ni sems can thams cad kyi bsam pa thams cad yongs su rdzogs par byed par 'gyur te/ yid bzhin gyi nor bu rin po che ni mi rtog /rnam
51b7(mdo sde): par mi rtog mod kyi/ 'on kyang ma 'dres pa'i chos dang ldan pa'i phyir rnam par mi rtog cing lhun gyis grub par bya ba de lta bu de dag kyang 'byung ngo / /'jam dpal de bzhin du lha dang / mi dang / lha ma yin dang / byang chub sems dpa' gang dag chos bstan pa gang 'dod
52a1(mdo sde): pa de dag de bzhin gshegs pa'i gan du 'gro zhing chos bstan pa de dag de bzhin gshegs pa las nyan kyang de bzhin gshegs pa ni mi rtog / rnam par mi rtog mod kyi/ 'on kyang ma 'dres pa'i chos dang ldan pa'i phyir rnam par mi rtog cing lhun gyis grub par mdzad pa
52a2(mdo sde): de lta bu de dag kyang 'byung ngo / /'jam dpal de bzhin gshegs pa'i lhun gyis grub pa'i ye shes mdor bstan pa yin te/ rgyas par ni phyi ma'i mtha'i mu'i bskal par byin gyis brlabs kyang bstan par mi nus so/ /'jam dpal de la de bzhin gshegs pa'i bsam gyis mi khyab pa ni
52a3(mdo sde): 'jam dpal de bzhin gshegs pa phyogs bcu'i 'jig rten gyi khams rab 'byam thams cad na 'jig rten gyi khams re re dang / rdul phra rab re re dang / 'jig rten gyi khams thams cad kyi rdul snyed kyi 'jig rten gyi khams rgya mtsho dag la 'jug ste/ 'jig rten gyi khams re re
52a4(mdo sde): dang / gling re rer yang 'jig rten gyi khams rgya mtsho grangs med pa bye ba khrag khrig brgya stong phrag lnga bcu'i rdul phra rab kyi rdul rnams ni rab tu nyung gi /de bzhin gshegs pa'i bsod nams kyi tshogs tha dad pa rgya mtsho grangs med pa'i bye brag bstan pa rnam par gzhag pa las 'das
52a5(mdo sde): pa skad cig skad cig la 'byung ba thogs pa med pa/ sgrib pa med pa/ dbyer med pa/ nam mkha'i khams rgyas par 'gengs pa/ phyi ma'i mtha'i mu'i bskal par byin gyis rlob pa dag ni ches mang ngo / /de bzhin du ye shes kyi tshogs tha dad pa rgya mtsho grangs med pa'i bye brag
52a6(mdo sde): bstan pa rnam par gzhag pa las 'das pa skad cig skad cig la 'byung ba thogs pa med pa/ sgrib pa med pa/ dbyer med pa/ ma 'dres pa/ nam mkha'i khams rgyas par 'gengs pa/ phyi ma'i mtha'i mu'i bskal par byin gyis rlob pa dag go /de bzhin du pha
52a7(mdo sde): rol tu phyin pa tha dad pa rgya mtsho grangs med pa'i bye brag bstan pa rnam par gzhag pa las 'das pa skad cig skad cig la 'byung ba thogs pa med pa/ sgrib pa med pa/ dbyer med pa/ nam mkha'i khams rgyas par 'gengs pa/ phyi ma'i mtha'i mu'i bskal par byin
52b1(mdo sde): gyis rlob pa dag go/ /de bzhin du sa rgya mtsho grangs med pa'i bye brag bstan pa rnam par gzhag pa las 'das pa skad cig skad cig la 'byung ba thogs pa med pa/ sgrib pa med pa/ dbyer med pa/ nam mkha'i khams rgyas par 'gengs pa/ phyi ma'i mtha'i mu'i bskal
52b2(mdo sde): par byin gyis rlob pa dag go/ /de bzhin du gzungs rgya mtsho grangs med pa'i bye brag bstan pa rnam par gzhag pa las 'das pa skad cig skad cig la 'byung ba thogs pa med pa/ sgrib pa med pa/ dbyer med pa/ nam mkha'i khams rgyas par 'gengs pa/ phyi ma'i mtha'i
52b3(mdo sde): mu'i bskal par byin gyis rlob pa dag go / de bzhin du ting nge 'dzin tha dad pa rgya mtsho grangs med pa'i bye brag bstan pa rnam par gzhag pa las 'das pa skad cig skad cig la 'byung ba thogs pa med pa/ sgrib pa med pa/ dbyer med pa/ nam mkha'i khams rgyas par 'gengs
52b4(mdo sde): pa/ phyi ma'i mtha'i mu'i bskal par byin gyis rlob pa dag go/ /de bzhin du rnam par thar pa tha dad pa rgya mtsho grangs med pa'i bye brag bstan pa rnam par gzhag pa las 'das pa skad cig skad cig la 'byung ba thogs pa med pa/ sgrib pa med pa/ dbyer med pa/ nam mkha'i
52b5(mdo sde): khams rgyas par 'gengs pa/ phyi ma'i mtha'i mu'i bskal par byin gyis rlob pa dag go/ /de bzhin du so so yang dag par rig pa tha dad pa rgya mtsho grangs med pa'i bye brag bstan pa rnam par gzhag pa las 'das pa skad cig skad cig las 'byung ba thogs pa med pa/ sgrib pa med
52b6(mdo sde): pa/ dbyer med pa/ nam mkha'i khams rgyas par 'gengs pa/ phyi ma'i mtha'i mu'i bskal par byin gyis rlob pa dag go/ /de bzhin du mngon par shes pa rgya mtsho grangs med pa'i bye brag bstan pa rnam par gzhag pa las 'das pa skad cig skad cig la 'byung ba thogs
52b7(mdo sde): pa med pa/ sgrib pa med pa/ dbyer med pa/ nam mkha'i khams rgyas par 'gengs pa/ phyi ma'i mtha'i mu'i bskal par byin gyis rlob pa dag go/ /de bzhin du smon lam rgya mtsho grangs med pa'i bye brag bstan pa rnam par gzhag pa las 'das pa skad cig skad
53a1(mdo sde): cig la 'byung ba thogs pa med pa/ sgrib pa med pa/ dbyer med pa/ nam mkha'i khams rgyas par 'gengs pa/ phyi ma'i mtha'i mu'i bskal par byin gyis rlob pa dag go/ /de bzhin du brtson 'grus rtsom pa rgya mtsho grangs med pa'i bye brag bstan pa rnam par
53a2(mdo sde): gzhag pa las 'das pa skad cig skad cig la 'byung ba thogs pa med pa/ sgrib pa med pa/ dbyer med pa/ nam mkha'i khams rgyas par 'gengs pa/ phyi ma'i mtha'i mu'i bskal par byin gyis rlob pa dag go/ /de bzhin du dbugs 'byin pa rnyed pa rgya mtsho grangs med pa'i
53a3(mdo sde): bye brag bstan pa rnam par gzhag pa las 'das pa skad cig skad cig la 'byung ba thogs pa med pa/ sgrib pa med pa/ dbyer med pa/ nam mkha'i khams rgyas par 'gengs pa/ phyi ma'i mtha'i mu'i bskal par byin gyis rlob pa dag go/ /de bzhin du byang chub sems
53a4(mdo sde): dpa' la 'jug pa rgya mtsho grangs med pa'i bye brag bstan pa rnam par gzhag pa las 'das pa skad cig skad cig la 'byung ba thogs pa med pa/ sgrib pa med pa/ dbyer med pa/ nam mkha'i khams rgyas par 'gengs pa/ phyi ma'i mtha'i mu'i bskal par byin gyis rlob
53a5(mdo sde): pa dag go/ /de bzhin du de bzhin gshegs pa la 'jug pa rgya mtsho grangs med pa'i bye brag bstan pa rnam par gzhag pa las 'das pa skad cig skad cig la 'byung ba thogs pa med pa/ sgrib pa med pa/ dbyer med pa/ nam mkha'i khams rgyas par 'gengs pa/ phyi ma'i
53a6(mdo sde): mtha'i mu'i bskal par byin gyis rlob pa dag go/ /de bzhin du sems can gyi bsam pa dang spyod pa la 'jug pa rgya mtsho grangs med pa'i bye brag bstan pa rnam par gzhag pa las 'das pa skad cig skad cig la 'byung ba thogs pa med pa/ sgrib pa med pa/ dbyer med
53a7(mdo sde): pa/ nam mkha'i khams rgyas par 'gengs pa/ phyi ma'i mtha'i mu'i bskal par byin gyis rlob pa dag go/ /de bzhin du 'jig rten gyi khams la 'jug pa rgya mtsho grangs med pa'i bye brag bstan pa rnam par gzhag pa las 'das pa skad cig skad cig la 'byung
53b1(mdo sde): ba thogs pa med pa/ sgrib pa med pa/ dbyer med pa/ nam mkha'i khams rgyas par 'gengs pa/ phyi ma'i mtha'i mu'i bskal par byin gyis rlob pa dag go/ /de bzhin du bskal pa la 'jug pa rgya mtsho grangs med pa'i bye brag bstan pa rnam par gzhag pa las 'das pa skad
53b2(mdo sde): cig skad cig la 'byung ba thogs pa med pa/ sgrib pa med pa/ dbyer med pa/ nam mkha'i khams rgyas par 'gengs pa/ phyi ma'i mtha'i mu'i bskal par byin gyis rlob pa dag go/ /'jam dpal phyogs bcu'i 'jig rten gyi khams rab 'byam thams cad na 'das pa dang /
53b3(mdo sde): ma 'ongs pa dang / da ltar byung ba'i 'jig rten gyi khams rgya mtsho gang dag yod pa de dag de bzhin gshegs pa'i spu'i khung bu re rer 'jig cing chags so/ /de ci'i phyir zhe na/ mtha' dang dbung med pa'i chos nyid brnyes pa'i phyir ro/ /'jam dpal de bzhin gshegs pa'i
53b4(mdo sde): bsam gyis mi khyab pa mdor bstan pa yin te/ rgyas par ni phyi ma'i mtha'i mu'i bskal par byin gyis brlabs kyang bstan par mi nus so/ /'jam dpal de la de bzhin gshegs pa'i kun tu gzigs pa ni phyogs bcu'i 'jig rten gyi khams rab 'byam thams cad kyi sems
53b5(mdo sde): can 'chi 'pho ba dang / skye ba dang / bde 'gror 'gro ba dang / ngan 'gror 'gro ba rnams de bzhin gshegs pas gzigs te/ de bzhin du gtsug tor gyis kyang gzigs so/ /de bzhin du mdzod spus kyang gzigs so/ /de bzhin du mtshan re res kyang gzigs so/ /
53b6(mdo sde): de bzhin du dpe byad bzang po re res kyang gzigs so/ /de bzhin du spu'i khung bu re res kyang gzigs so/ /de bzhin du phyogs bcu'i 'jig rten gyi khams rab 'byam thams cad na sems can 'chi 'pho ba dang / skye ba dang / bde 'gror 'gro ba dang / ngan 'gror 'gro ba
53b7(mdo sde): dag dus gcig tu gzigs so/ /'jam dpal de bzhin gshegs pa'i kun tu gzigs pa mdor bshad pa yin te/ rgyas par ni phyi ma'i mtha'i mu'i bskal par byin gyis brlabs kyang bstan par mi nus so/ /'jam dpal de la de bzhin gshegs pa'i grags pa ni 'jam
54a1(mdo sde): dpal de bzhin gshegs pa phyogs bcu'i 'jig rten gyi khams rab 'byam thams cad na 'jig rten gyi khams re re dang / gling re re dang / rdul phra rab kyi rdul re re la 'jig rten gyi khams thams cad kyi rdul snyed kyi 'jig rten gyi khams rgya mtsho dag 'jug cing sems
54a2(mdo sde): kyi skad cig sems kyi skad cig la 'jig rten gyi khams re re dang / gling re rer 'jig rten gyi khams thams cad kyi rdul snyed kyi rnam par 'phrul pa thogs pa med pa/ sgrib pa med pa/ dbyer med pa/ nam mkha'i khams rgyas par 'gengs pa thams cad 'byung ste/ sems can
54a3(mdo sde): yongs su smin par bya ba'i phyir phyi ma'i mtha'i mu'i bskal par byin gyis rlob ste/ ma 'dres pa'i chos dang ldan pa'i phyir ro/ /de bzhin du zhing rnam par 'phrul pa dang / chos rnam par 'phrul pa dang / sku rnam par 'phrul pa dang / smon lam rnam par 'phrul pa dang / spyod yul
54a4(mdo sde): rnam par 'phrul pa dang / ye shes rnam par 'phrul pa dang / mngon par shes pa rnam par 'phrul pa dang / rdzu 'phrul rnam par 'phrul pa dang / stobs rnam par 'phrul pa de lta bu la sogs pa 'jig rten gyi khams thams cad kyi rdul snyed kyi rnam par 'phrul pa thogs pa med
54a5(mdo sde): pa/ sgrib pa med pa/ dbyer med pa/ nam mkha'i khams rgyas par 'gengs pa dag skad cig skad cig la 'byung ste/ sems can yongs su smin par bya ba'i phyir phyi ma'i mtha'i mu'i bskal par byin gyis rlob po/ /de ci'i phyir zhe na/ ma 'dres pa'i chos dang ldan pa'i
54a6(mdo sde): phyir ro/ /'jam dpal de bzhin gshegs pa'i grags pa mdor bstan pa yin te/ rgyas par ni phyi ma'i mtha'i mu'i bskal par byin gyis brlabs kyang bstan par mi nus so/ /'jam dpal de la de bzhin gshegs pa'i dbyer med cing mi gnas pa ni 'jam dpal de
54a7(mdo sde): bzhin gshegs pa 'jig rten gyi khams 'di na tha dad la 'jig rten gyi khams gzhan du gnas pa ma yin no/ /de bzhin gshegs pa gling 'di na tha dad la gling gzhan du gnas pa ma yin no/ /de bzhin gshegs pa khyim 'di na tha dad la khyim gzhan du gnas pa ma yin
54b1(mdo sde): no/ /de bzhin gshegs pa lha'i ris 'di na tha dad la lha'i ris gzhan du gnas pa ma yin no/ /de bzhin gshegs pa dud 'gro'i skye gnas su skye ba 'di na tha dad la dud 'gro'i skye gnas su skye ba gzhan du gnas pa ma yin no/ /de bzhin gshegs pa kyi 'gro ba
54b2(mdo sde): 'di na tha dad la kyi 'gro ba gzhan du gnas pa ma yin no/ /de bzhin gshegs pa sems can dmyal ba'i 'gro ba 'di na tha dad la sems can dmyal ba'i 'gro ba gzhan du gnas pa ma yin no/ /de bzhin gshegs pa 'dod pa'i khams na tha dad la gzugs kyi khams su
54b3(mdo sde): gnas pa ma yin no/ /'jam dpal de bzhin gshegs pa'i dbyer med cing mi gnas pa mdor bstan pa yin te/ rgyas par ni phyi ma'i mtha'i mu'i bskal par byin gyis brlabs kyang bstan par mi nus so/ /'jam dpal de la de bzhin gshegs pa'i sku thogs pa med
54b4(mdo sde): pa ni phyogs bcu'i 'jig rten gyi khams rab 'byam dag na sangs rgyas kyi zhing gang dag yod pa de dag gi nam mkha' ci 'dra ba'i mtha' ni yod srid kyi/ dus gsum gyi phyogs mtha' yas pa dag na rgyal ba'i gtsug tor 'byung ba dang / 'jig par snang ba'i rgyal ba'i gtsug
54b5(mdo sde): tor gyi mtha' ni phyogs rnams na mi rnyed do/ /de dag gi nam mkha' ci 'dra ba'i mtha' ni yod srid kyi/ de bzhin du rgyal ba'i mdzod spu dang / de bzhin du mtshan re re dang / de bzhin du dpe byad bzang po re re dang / de bzhin du spu'i khung bu re re'i mtha' ni phyogs rnams
54b6(mdo sde): na mi rnyed do/ /lha dang / mi dang / byang chub sems dpa' gang dag chos kyi tshul bstan pa ji lta bus 'dul ba de dag gis chos kyi tshul bstan pa de 'dra ba dag 'byung bar shes te/ de la lha dang / mi dang / byang chub sems dpa' kha cig gis ni gtsug tor las
54b7(mdo sde): bsod nams kyi tshogs rgya mtsho grangs med pa'i bye brag bstan pa dag 'byung bar shes so/ /kha cig gis ni ye shes kyi tshogs rgya mtsho grangs med pa'i bye brag bstan pa dag 'byung bar shes so/ /kha cig gis ni pha rol tu phyin pa rgya mtsho grangs med pa'i bye brag bstan pa dag
55a1(mdo sde): 'byung bar shes so/ /kha cig gis ni sa rgya mtsho grangs med pa'i bye brag bstan pa dag 'byung bar shes so/ /kha cig gis ni gzungs rgya mtsho grangs med pa'i bye brag bstan pa dag 'byung bar shes so/ /kha cig gis ni ting nge 'dzin rgya mtsho grangs med pa'i bye brag
55a2(mdo sde): bstan pa dag 'byung bar shes so/ /kha cig gis ni rnam par thar pa rgya mtsho grangs med pa'i bye brag bstan pa dag 'byung bar shes so/ /kha cig gis ni so so yang dag par rig pa rgya mtsho grangs med pa'i bye brag bstan pa dag 'byung bar shes so/ /kha cig gis ni mngon par shes
55a3(mdo sde): pa rgya mtsho grangs med pa'i bye brag bstan pa dag 'byung bar shes so/ /kha cig gis ni smon lam rgya mtsho grangs med pa'i bye brag bstan pa dag 'byung bar shes so/ /kha cig gis ni brtson 'grus rtsom pa rgya mtsho grangs med pa'i bye brag bstan pa dag 'byung bar shes so/ /kha cig gis
55a4(mdo sde): ni dbugs 'byin pa rgya mtsho grangs med pa'i bye brag bstan pa dag 'byung bar shes so/ /kha cig gis ni byang chub sems dpa' la 'jug pa rgya mtsho grangs med pa'i bye brag bstan pa dag 'byung bar shes so/ /kha cig gis ni de bzhin gshegs pa la 'jug pa rgya mtsho grangs
55a5(mdo sde): med pa'i bye brag bstan pa dag 'byung bar shes so/ /kha cig gis ni sems can gyi bsam pa dang spyod pa la 'jug pa rgya mtsho grangs med pa'i bye brag bstan pa dag 'byung bar shes so/ /kha cig gis ni 'jig rten gyi khams la 'jug pa rgya mtsho grangs med pa'i bye brag
55a6(mdo sde): bstan pa dag 'byung bar shes so/ /kha cig gis ni bskal pa la 'jug pa rgya mtsho grangs med pa'i bye brag bstan pa dag 'byung bar shes so/ /kha cig gis ni dus gsum la 'jug pa rgya mtsho grangs med pa'i bye brag bstan pa dag 'byung bar shes so/ /kha cig gis ni dus
55a7(mdo sde): gsum bstan pa rgya mtsho grangs med pa'i bye brag bstan pa dag 'byung bar shes so/ /kha cig gis ni mi skyo ba'i sems bskyed pa rgya mtsho grangs med pa'i bye brag bstan pa dag 'byung bar shes so/ /lha dang / mi dang / byang chub sems dpa' kha cig gis ni gtsug tor nas
55b1(mdo sde): dbyer med pa'i ye shes rgya mtsho grangs med pa'i bye brag bstan pa dag 'byung bar shes so/ /de bzhin du lha dang / mi dang / byang chub sems dpa' bsam pa ji lta ba dang / 'dul ba ji lta ba zhing thams cad kyi rdul snyed dag gis sems kyi skad cig sems kyi skad cig la de
55b2(mdo sde): bzhin du mdzod spu dang / de bzhin du mtshan re re dang / de bzhin du dpe byad bzang po re re dang / spu'i khung bu re re nas chos tha dad pa rgya mtsho'i bye brag bstan pa dag 'byung bar shes so/ /'jam dpal de bzhin gshegs pa'i sku thogs pa med pa mdor bstan pa yin te/ rgyas
55b3(mdo sde): par ni phyi ma'i mtha'i mu'i bskal par byin gyis brlabs kyang bstan par mi nus so/ /'jam dpal de la de bzhin gshegs pa'i spyi gtsug bltar mi mthong ba ni 'jam dpal 'jig rten gyi khams lnga bcu'i rdul snyed kyi 'jig rten gyi khams rgya mtsho dag na rdul phra rab kyi rdul
55b4(mdo sde): yod pa dag ni rab tu nyung gi / de bzhin gshegs pa'i byang chub sems dpa'i 'khor gyi dkyil 'khor rgya mtsho dag ni ches mang ngo / /de la byang chub sems dpa' kha cig gi khrun ni dpag tshad tsam mo/ /byang chub sems dpa' kha cig gi khrun ni dpag tshad bcu dang /
55b5(mdo sde): nyi shu dang / sum cu dang / bzhi bcu'o/ /byang chub sems dpa' kha cig gi khrun ni dpag tshad brgya'o/ /byang chub sems dpa' kha cig gi khrun ni dpag tshad brgya phrag bcu dang / nyi shu dang / sum cu dang / bzhi bcu'o/ /'khor de nyid na byang chub sems dpa'
55b6(mdo sde): kha cig gi khrun ni dpag tshad stong ngo / /'khor de nyid na byang chub sems dpa' kha cig gi khrun ni dpag tshad stong phrag bcu dang / nyi shu dang / sum cu dang / bzhi bcu dang / lnga bcu'o/ /byang chub sems dpa' kha cig gi khrun ni dpag tshad bye ba'o/ /byang chub sems
55b7(mdo sde): dpa' kha cig gi khrun ni dpag tshad bye ba phrag bcu dang / nyi shu dang / sum cu dang / bzhi bcu dang / lnga bcu'o/ /byang chub sems dpa' kha cig gi khrun ni dpag tshad bye ba phrag brgya'o/ /byang chub sems dpa' kha cig gi khrun ni dpag tshad bye ba phrag stong ngo / /
56a1(mdo sde): byang chub sems dpa' kha cig gi khrun ni dpag tshad bye ba stong phrag bcu dang / nyi shu dang / sum cu dang / bzhi bcu dang / lnga bcu yod de/ de dag thams cad kyis phyogs bcu'i 'jig rten gyi khams rab 'byam thams cad dang / gling thams cad na dus gcig tu
56a2(mdo sde): de bzhin gshegs pa nyis 'gyur du mthong ngo / /'jam dpal gal te byang chub sems dpa' rnam par thar pa bsam gyis mi khyab pa la gnas pa gang la la zhig sems kyi skad cig sems kyi skad cig la/ 'jig rten gyi khams lnga bcu'i rdul snyed kyi gom pa 'dor bas steng gi phyogs
56a3(mdo sde): logs su song ste/ gom pa re res kyang 'jig rten gyi khams lnga bcu'i rdul snyed kyi 'jig rten gyi khams rgya mtshor song la de bzhin gshegs pa'i spyi gtsug tshol zhing / de bzhin du 'jig rten gyi khams lnga bcu'i rdul snyed kyi bskal pa rgya mtshor song yang der yang de bzhin gshegs pa
56a4(mdo sde): nyis 'gyur du mthong ngo / /de ci'i phyir zhe na/ ma 'dres pa'i chos dang ldan pa'i phyir ro/ /'jam dpal de bzhin gshegs pa'i spyi gtsug bltar mi mthong ba mdor bstan pa yin te/ rgyas par ni phyi ma'i mtha'i mu'i bskal par byin gyis brlabs kyang bstan par mi nus so/ /'jam
56a5(mdo sde): dpal de la de bzhin gshegs pa'i sems can yongs su smin par mdzad pa spyod pa'i gnas rnams ni 'jam dpal phyogs bcu'i 'jig rten gyi khams rab 'byam thams cad kyi rdul phra rab kyi rdul rnams ni rab tu nyung gi / 'jig rten gyi khams re re dang / gling re re dang / rdul phra
56a6(mdo sde): rab kyi rdul re re la de bzhin gshegs pa sems can yongs su smin par mdzad pa spyod pa'i gnas rnams ni ches mang ngo / /'jam dpal 'jig rten gyi khams re re dang / gling re re dang / rdul phra rab kyi rdul re re la de bzhin gshegs pa sems can yongs su smin par mdzad
56a7(mdo sde): pa spyod pa'i gnas ji snyed pa de bas ni/ de bzhin gshegs pa'i sku las 'od zer gyi rgya mtsho 'byung zhing byang chub sems dpa'i spyod pa rjes su sgrogs pa dag ches mang ngo / /sems kyi skad cig sems kyi skad cig la de bzhin du gtsug tor dang / mdzod spu dang / mtshan re re dang /
56b1(mdo sde): dpe byad bzang po re re dang / spu'i khung bu re re nas zhing thams cad kyi rdul snyed kyi 'od zer rgya mtsho dag 'byung ste/ de la 'od zer rgya mtsho kha cig ni bsod nams kyi tshogs rgya mtsho grangs med pa rjes su sgrog go/ /'od zer rgya mtsho kha cig ni ye shes kyi tshogs rgya mtsho grangs med pa
56b2(mdo sde): rjes su sgrog go/ /'od zer rgya mtsho kha cig ni pha rol tu phyin pa rgya mtsho grangs med pa'i rjes su sgrog go/ /'od zer rgya mtsho kha cig ni sa rgya mtsho grangs med pa rjes su sgrog go/ /'od zer rgya mtsho kha cig ni ting nge 'dzin rgya mtsho grangs med pa rjes su sgrog go/ /'od zer rgya mtsho kha cig ni rnam
56b3(mdo sde): par thar pa rgya mtsho grangs med pa rjes su sgrog go/ /'od zer rgya mtsho kha cig ni so so yang dag par rig pa rgya mtsho grangs med pa rjes su sgrog go/ /'od zer rgya mtsho kha cig ni mngon par shes pa rgya mtsho grangs med pa rjes su sgrog go/ /'od zer rgya mtsho kha cig ni smon lam rgya mtsho
56b4(mdo sde): grangs med pa rjes su sgrog go/ /'od zer rgya mtsho kha cig ni brtson 'grus rtsom pa rgya mtsho grangs med pa rjes su sgrog go/ /'od zer rgya mtsho kha cig ni dbugs 'byin pa rnyed pa rgya mtsho grangs med pa rjes su sgrog go/ /'od zer rgya mtsho kha cig ni byang chub sems dpa' la 'jug pa
56b5(mdo sde): rgya mtsho grangs med pa rjes su sgrog go/ /'od zer rgya mtsho kha cig ni de bzhin gshegs pa la 'jug pa rgya mtsho grangs med pa rjes su sgrog go/ /'od zer rgya mtsho kha cig ni sems can gyi bsam pa dang / spyod pa la 'jug pa rgya mtsho grangs med pa rjes su sgrog go/ /'od
56b6(mdo sde): zer rgya mtsho kha cig ni 'jig rten gyi khams la 'jug pa rgya mtsho grangs med pa rjes su sgrog go/ /'od zer rgya mtsho kha cig ni bskal pa la 'jug pa rgya mtsho grangs med pa rjes su sgrog go/ /'od zer rgya mtsho kha cig ni dus gsum la 'jug pa rgya mtsho grangs med pa rjes su
56b7(mdo sde): sgrog go/ /'od zer rgya mtsho kha cig ni dus gsum bstan pa rgya mtsho grangs med pa rjes su sgrog go/ /'od zer rgya mtsho kha cig ni mi skyo ba'i sems bskyed pa rgya mtsho grangs med pa rjes su sgrog go/ /'od zer rgya mtsho kha cig ni ye shes tha dad pa rgya mtsho grangs med pa
57a1(mdo sde): rjes su sgrog ste/ thogs pa med pa/ sgrib pa med pa/ dbyer med pa/ nam mkha'i khams rgyas par 'gengs pa/ phyi ma'i mtha'i mu'i bskal par byin gyis rlob po/ /'jam dpal de bzhin gshegs pa'i sems can yongs su smin par mdzad pa
57a2(mdo sde): spyod pa'i gnas rnams mdor bstan pa yin te/ rgyas par ni phyi ma'i mtha'i mu'i bskal par byin gyis brlabs kyang bstan par mi nus so/ /'jam dpal de la de bzhin gshegs pa'i sems can yongs su smin par mdzad pa la mi 'jigs pa ni/ 'jam dpal de bzhin
57a3(mdo sde): gshegs pa skad cig skad cig la phyogs bcu'i 'jig rten gyi khams rab 'byam thams cad na zhing thams cad kyi rdul snyed kyi sems can rgya mtsho dag dus gcig tu rdul gcig la yongs su smin par mdzad do/ /de la sems can rgya mtsho kha cig ni bsod nams kyi tshogs tha dad pa rgya
57a4(mdo sde): mtsho grangs med pa'i bye brag bstan pa'i ye shes kyis yongs su smin par mdzad do/ /sems can rgya mtsho kha cig ni ye shes kyi tshogs tha dad pa rgya mtsho grangs med pa'i bye brag bstan pa'i ye shes kyis yongs su smin par mdzad do/ /sems can rgya mtsho kha cig ni pha rol tu phyin pa tha dad
57a5(mdo sde): pa rgya mtsho grangs med pa'i bye brag bstan pa'i ye shes kyis yongs su smin par mdzad do/ /sems can rgya mtsho kha cig ni sa tha dad pa rgya mtsho grangs med pa'i bye brag bstan pa'i ye shes kyis yongs su smin par mdzad do/ /sems can rgya mtsho kha cig ni gzungs tha dad pa rgya mtsho grangs med
57a6(mdo sde): pa'i bye brag bstan pa'i ye shes kyis yongs su smin par mdzad do/ /sems can rgya mtsho kha cig ni ting nge 'dzin tha dad pa rgya mtsho grangs med pa'i bye brag bstan pa'i ye shes kyis yongs su smin par mdzad do/ /sems can rgya mtsho kha cig ni rnam par thar pa tha dad pa rgya mtsho grangs
57a7(mdo sde): med pa'i bye brag bstan pa'i ye shes kyis yongs su smin par mdzad do/ /sems can rgya mtsho kha cig ni so so yang dag par rig pa tha dad pa rgya mtsho grangs med pa'i bye brag bstan pa'i ye shes kyis yongs su smin par mdzad do/ /sems can rgya mtsho
57b1(mdo sde): kha cig ni mngon par shes pa tha dad pa rgya mtsho grangs med pa'i bye brag bstan pa'i ye shes kyis yongs su smin par mdzad do/ /sems can rgya mtsho kha cig ni smon lam tha dad pa rgya mtsho grangs med pa'i bye brag bstan pa'i ye shes kyis yongs su smin par mdzad do/ /
57b2(mdo sde): sems can rgya mtsho kha cig ni brtson 'grus rtsom pa tha dad pa rgya mtsho grangs med pa'i bye brag bstan pa'i ye shes kyis yongs su smin par mdzad do/ /sems can rgya mtsho kha cig ni dbugs 'byin pa rnyed pa tha dad pa rgya mtsho grangs med pa'i bye brag bstan pa'i ye shes kyis yongs su
57b3(mdo sde): smin par mdzad do/ /sems can rgya mtsho kha cig ni byang chub sems dpa' la 'jug pa tha dad pa rgya mtsho grangs med pa'i bye brag bstan pa'i ye shes kyis yongs su smin par mdzad do/ /sems can rgya mtsho kha cig ni de bzhin gshegs pa la 'jug pa tha dad pa rgya mtsho grangs med
57b4(mdo sde): pa'i bye brag bstan pa'i ye shes kyis yongs su smin par mdzad do/ /sems can rgya mtsho kha cig ni sems can gyi bsam pa dang / spyod pa la 'jug pa tha dad pa rgya mtsho grangs med pa'i bye brag bstan pa'i ye shes kyis yongs su smin par mdzad do/ /sems can rgya mtsho
57b5(mdo sde): kha cig ni 'jig rten gyi khams la 'jug pa tha dad pa rgya mtsho grangs med pa'i bye brag bstan pa'i ye shes kyis yongs su smin par mdzad do/ /sems can rgya mtsho kha cig ni bskal pa la 'jug pa tha dad pa rgya mtsho grangs med pa'i bye brag bstan pa'i ye shes kyis yongs su smin par
57b6(mdo sde): mdzad do/ /de bzhin du dus gsum la 'jug pa dang / dus gsum bstan pa dang / mi skyo ba'i sems bskyed pa dbyer med pa'i ye shes kyis yongs su smin par mdzad do/ /de bzhin du sems can rnam par sprul pa dang / zhing rnam par sprul pa dang / chos rnam
57b7(mdo sde): par sprul pa dang / lus rnam par sprul pa dang / smon lam rnam par sprul pa dang / spyod yul rnam par sprul pa dang / ye shes rnam par sprul pa dang / mngon par shes pa rnam par sprul pa dang / rdzu 'phrul rnam par sprul pa dang / stobs rnam par sprul
58a1(mdo sde): pas rnam par rol pa'i ye shes rgya mtsho grangs med pa'i bye brag bstan pa'i ye shes kyis de bzhin du skad cig skad cig la/ sems can rgya mtsho zhing thams cad kyi rdul snyed dag rdul gcig la yongs su smin par mdzad do/ /'jam dpal de bzhin gshegs
58a2(mdo sde): pa'i sems can yongs su smin par mdzad pa la mi 'jigs pa mdor bstan pa yin te/ rgyas par ni phyi ma'i mtha'i mu'i bskal par byin gyis brlabs kyang bstan par mi nus so/ /'jam dpal rigs kyi bu'am/ rigs kyi bu mo gang la la zhig gis bskal pa rgya mtsho
58a3(mdo sde): gang gA'i klung gi bye ma snyed du 'jig rten gyi khams thams cad kyi rdul snyed kyi sems can dag la nyin gcig bzhin lha'i zas ro brgya dang ldan pa byin pa dang / de bzhin du lha'i gos rnams sbyin pa byin pa bas/ rigs kyi bu'am/ rigs kyi bu mo gzhan gang zhig gis dge
58a4(mdo sde): bsnyen ston pa gzhan la mi rten pa/ dge ba bcu'i las kyi lam dang ldan pa gcig la 'di ni sangs rgyas bcom ldan 'das kyi bslab pa la bslabs pa'o snyam du bsams nas nyin gcig zan cig byin na/ 'di ni de bas ches bsod nams grangs med par skyed do/ /'jam dpal
58a5(mdo sde): rigs kyi bu 'am/ rigs kyi bu mo gang la la zhig gis bskal pa gang gA'i klung gi bye ma snyed du dge bsnyen ston pa gzhan la mi rten pa/ dge ba bcu'i las kyi lam dang ldan pa 'jig rten gyi khams thams cad kyi rdul snyed dag la nyin gcig bzhin du lha'i zas ro brgya dang
58a6(mdo sde): ldan pa byin pa dang / de bzhin du lha'i gos rnams sbyin pa byin pa bas/ rigs kyi bu'am/ rigs kyi bu mo gzhan gang zhig gis dge slong gcig la nyin gcig zan byin na/ 'di ni de bas ches bsod nams grangs med par skyed do/ /'jam dpal rigs kyi bu'am/
58a7(mdo sde): rigs kyi bu mo gang la la zhig gis bskal pa rgya mtsho gang gA'i klung gi bye ma snyed du 'jig rten gyi khams thams cad kyi rdul snyed kyi dge slong dag la nyin gcig bzhin du lha'i zas ro brgya dang ldan pa byin pa dang / de bzhin du lha'i gos rnams sbyin pa byin pa bas/ rigs kyi
58b1(mdo sde): bu'am/ rigs kyi bu mo gzhan gang zhig gis dad pas rjes su 'brang ba gcig la nyin gcig zan cig byin na/ 'di ni de bas ches bsod nams grangs med par skyed do/ /'jam dpal rigs kyi bu'am/ rigs kyi bu mo gang la la zhig gis bskal pa gang gA'i klung gi bye ma snyed
58b2(mdo sde): du 'jig rten gyi khams thams cad kyi rdul snyed kyi dad pas rjes su 'brang ba dag la nyin gcig bzhin du lha'i zhal zas ro brgya dang ldan pa byin pa dang / de bzhin du lha'i gos rnams sbyin pa byin pa bas/ rigs kyi bu'am/ rigs kyi bu mo gzhan gang zhig chos kyi rjes su 'brang
58b3(mdo sde): ba gcig la nyin gcig zan cig byin na/ 'di ni de bas ches bsod nams grangs med par skyed do/ /'jam dpal rigs kyi bu 'am/ rigs kyi bu mo gang la la zhig gis bskal pa gang gA'i klung gi bye ma snyed du 'jig rten gyi khams thams cad kyi rdul snyed kyi chos kyi
58b4(mdo sde): rjes su 'brang ba dag la nyin gcig bzhin du lha'i zhal zas ro brgya dang ldan pa byin pa dang / de bzhin du lha'i gos rnams sbyin pa byin pa bas/ 'jam dpal rigs kyi bu'am/ rigs kyi bu mo gzhan gang zhig gis brgyad pa gcig la nyin gcig zan cig byin na/ 'di ni
58b5(mdo sde): de bas ches bsod nams grangs med par skyed do/ /'jam dpal rigs kyi bu'am/ rigs kyi bu mo gang la la zhig gis bskal pa gang gA'i klung gi bye ma snyed du 'jig rten gyi khams thams cad kyi rdul snyed kyi brgyad pa dag la nyin gcig bzhin du lha'i zas ro brgya dang
58b6(mdo sde): ldan pa byin pa dang / de bzhin du lha'i gos rnams sbyin pa byin pa bas/ 'jam dpal rigs kyi bu'am/ rigs kyi bu mo gzhan gang zhig gis rgyun du zhugs pa gcig la nyin gcig zan cig byin na/ 'di ni de bas ches bsod nams grangs med par skyed do/ /
58b7(mdo sde): 'jam dpal rigs kyi bu'am/ rigs kyi bu mo gang la la zhig gis bskal pa gang gA'i klung gi bye ma snyed du 'jig rten gyi khams thams cad kyi rdul snyed kyi rgyun du zhugs pa dag la nyin gcig bzhin du lha'i zas ro brgya dang ldan pa byin pa dang / de bzhin du lha'i
59a1(mdo sde): gos rnams sbyin pa byin pa bas/ 'jam dpal rigs kyi bu'am/ rigs kyi bu mo gzhan gang zhig gis lan cig phyir 'ong ba gcig la nyin gcig zan cig byin na/ 'di ni de bas ches bsod nams grangs med par skyed do/ /'jam dpal rigs kyi
59a2(mdo sde): bu'am/ rigs kyi bu mo gang la la zhig gis bskal pa gang gA'i klung gi bye ma snyed du 'jig rten gyi khams thams cad kyi rdul snyed kyi lan cig phyir 'ong ba dag la nyin gcig bzhin du lha'i zas ro brgya dang ldan pa byin pa dang / de bzhin du lha'i gos rnams sbyin pa byin pa
59a3(mdo sde): bas/ 'jam dpal rigs kyi bu'am/ rigs kyi bu mo gzhan gang zhig gis phyir mi 'ong ba gcig la nyin gcig zan cig byin na/ 'di ni de bas ches bsod nams grangs med par skyed do/ /'jam dpal rigs kyi bu'am/ rigs kyi bu mo gang la la zhig gis
59a4(mdo sde): bskal pa gang gA'i klung gi bye ma snyed du 'jig rten gyi khams thams cad kyi rdul snyed kyi phyir mi 'ong ba dag la nyin gcig bzhin du lha'i zas ro brgya dang ldan pa byin pa dang / de bzhin du lha'i gos rnams sbyin pa byin pa bas/ 'jam dpal rigs kyi bu'am/ rigs kyi
59a5(mdo sde): bu mo gzhan gang zhig gis dgra bcom pa gcig la nyin gcig zan cig byin na/ 'di ni de bas ches bsod nams grangs med par skyed do/ /'jam dpal rigs kyi bu'am/ rigs kyi bu mo gang la la zhig gis bskal pa gang gA'i klung gi bye ma snyed du 'jig rten gyi
59a6(mdo sde): khams thams cad kyi rdul snyed kyi dgra bcom pa dag la nyin bzhin du lha'i zas ro brgya dang ldan pa byin pa dang / de bzhin du lha'i gos rnams sbyin pa byin pa bas/ 'jam dpal rigs kyi bu'am/ rigs kyi bu mo gzhan gang zhig gis rang sangs rgyas gcig la nyin gcig
59a7(mdo sde): zan cig byin na/ 'di ni de bas ches bsod nams grangs med par skyed do/ /'jam dpal rigs kyi bu'am/ rigs kyi bu mo gang la la zhig gis bskal pa gang gA'i klung gi bye ma snyed du 'jig rten gyi khams thams cad kyi rdul snyed kyi rang sangs rgyas dag la nyin gcig bzhin du lha'i
59b1(mdo sde): zas ro brgya dang ldan pa byin pa dang / de bzhin du lha'i gos rnams sbyin pa byin pa bas/ rigs kyi bu'am/ rigs kyi bu mo gzhan gang zhig gis sangs rgyas ri mor bris pa'am/ gzugs su byas pa mthong na/ 'di ni de bas ches bsod nams grangs med par skyed
59b2(mdo sde): na/ thal mo sbyor ba'am/ me tog gam/ bdug pa'am/ spos sam/ mar me 'bul ba lta ci smos te/ 'di ni de bas ches bsod nams grangs med par skyed do/ /'jam dpal rigs kyi bu'am/ rigs kyi bu mo gzhan gang la la zhig gis bskal pa gang
59b3(mdo sde): gA'i klung gi bye ma snyed du sangs rgyas bcom ldan 'das nyan thos kyi dge 'dun dang bcas pa gang gA'i klung gi bye ma snyed dag la nyin gcig bzhin du lha'i zhal zas ro brgya dang ldan pa phul ba dang / de bzhin du lha'i na bza' rnams phul pa bas/ rigs kyi bu'am/ rigs
59b4(mdo sde): kyi bu mo gzhan gang gis tha na phyugs kyi shing rta lta bus 'gro ba'i byang chub sems dpa' bsam pa phun sum tshogs pa gcig la sangs rgyas la bskyed pa'i dge ba'i rtsa ba ci yang rung bas yongs su 'dzin te/ tha na nyin gcig zan cig byin na yang 'di ni de bas ches bsod
59b5(mdo sde): nams grangs med par skyed do/ /'jam dpal rigs kyi bu'am/ rigs kyi bu mo gang la la zhig gis bskal pa gang gA'i klung gi bye ma snyed du phyugs kyi shing rta lta bus 'gro ba'i byang chub sems dpa' 'jig rten gyi khams thams cad kyi rdul snyed dag la nyin gcig
59b6(mdo sde): bzhin du lha'i zas ro brgya dang ldan pa byin pa dang / de bzhin du lha'i gos rnams sbyin pa byin pa bas/ rigs kyi bu 'am/ rigs kyi bu mo gzhan gang zhig gis glang po che'i shing rta lta bus 'gro ba'i byang chub sems dpa' gcig la sangs rgyas la bskyed pa'i dge ba'i
59b7(mdo sde): rtsa ba ci yang rung bas yongs su 'dzin te/ tha na nyin gcig zan cig byin na yang 'di ni de bas ches bsod nams grangs med par skyed do/ /'jam dpal rigs kyi bu'am/ rigs kyi bu mo gang la la zhig gis bskal pa gang gA'i klung gi bye ma snyed du glang po che'i
60a1(mdo sde): shing rta lta bus 'gro ba'i byang chub sems dpa' 'jig rten gyi khams thams cad kyi rdul snyed dag la nyin gcig bzhin du lha'i zas ro brgya dang ldan pa byin pa dang / de bzhin du lha'i gos rnams sbyin pa byin pa bas/ 'jam dpal rigs kyi bu'am/ rigs kyi
60a2(mdo sde): bu mo gzhan gang zhig gis zla ba dang nyi ma'i shing rta lta bus 'gro ba'i byang chub sems dpa' gcig la sangs rgyas la bskyed pa'i dge ba'i rtsa ba ci yang rung bas yongs su 'dzin te/ tha na nyin gcig zan cig byin na yang 'di ni de bas ches bsod nams grangs med par
60a3(mdo sde): skyed do/ /'jam dpal rigs kyi bu'am/ rigs kyi bu mo gang la la zhig gis bskal pa gang gA'i klung gi bye ma snyed du zla ba dang / nyi ma'i shing rta lta bus 'gro ba'i byang chub sems dpa' 'jig rten gyi khams thams cad kyi rdul snyed dag la nyin gcig bzhin
60a4(mdo sde): du lha'i zas ro brgya dang ldan pa byin pa dang / de bzhin du lha'i gos rnams sbyin pa byin pa bas/ 'jam dpal rigs kyi bu'am/ rigs kyi bu mo gzhan gang zhig gis nyan thos kyi rdzu 'phrul gyis 'gro ba'i byang chub sems dpa' gcig la nyin gcig zan cig byin na/
60a5(mdo sde): 'di ni de bas ches bsod nams grangs med par skyed do/ /'jam dpal rigs kyi bu'am/ rigs kyi bu mo gang la la zhig gis bskal pa gang gA'i klung gi bye ma snyed du nyan thos kyi rdzu 'phrul gyis 'gro ba'i byang chub sems dpa' 'jig rten gyi khams thams cad kyi rdul
60a6(mdo sde): snyed dag la nyin gcig bzhin du lha'i zas ro brgya dang ldan pa sbyin pa byin pa dang / de bzhin du lha'i gos rnams sbyin pa byin pa bas/ 'jam dpal rigs kyi bu'am/ rigs kyi bu mo gzhan gang zhig gis de bzhin gshegs pa'i rdzu 'phrul gyis 'gro ba'i byang chub
60a7(mdo sde): sems dpa' gcig la nyin gcig zan cig byin na/ 'di ni de bas ches bsod nams grangs med par skyed do/ /'jam dpal rigs kyi bu'am/ rigs kyi bu mo gang la la zhig gis bskal pa gang gA'i klung gi bye ma snyed du/ de bzhin gshegs pa'i rdzu 'phrul
60b1(mdo sde): gyis 'gro ba'i byang chub sems dpa' 'jig rten gyi khams thams cad kyi rdul snyed dag la nyin gcig bzhin du lha'i zas ro brgya dang ldan pa byin pa dang / de bzhin du lha'i gos rnams sbyin pa byin pa bas/ 'jam dpal rigs kyi bu'am/ rigs kyi bu mo gzhan gang zhig
60b2(mdo sde): gis chos kyi rnam grangs 'di yi ger 'dri ba dang / yi ger 'drir 'jug pa dang / klog pa 'di ni de bas ches bsod nams grangs med par skyed do/ /bzlog ste bsti stang ma byas pa'i mi dge ba'i las kyang de bzhin du brjod par bya'o/ /phyugs kyi shing rta lta bus 'gro ba
60b3(mdo sde): dang / ra'i shing rta lta bus 'gro ba dang / glang po che'i shing rta lta bus 'gro ba dang / zla ba dang nyi ma'i shing rta lta bus 'gro ba dang / nyan thos kyi rdzu 'phrul gyis 'gro ba'ang de bzhin te/ 'jam dpal rigs kyi bu dang / rigs kyi bu mo gang la la zhig gis 'jig rten
60b4(mdo sde): gyi khams thams cad kyi rdul snyed kyi nyan thos kyi rdzu 'phrul gyis 'gro ba'i byang chub sems dpa' rnams kyi dge ba'i rtsa ba rnams kyi bar chad byas pa bas/ 'jam dpal rigs kyi bu'am/ rigs kyi bu mo gzhan gang zhig gis de bzhin gshegs pa'i rdzu 'phrul gyis 'gro
60b5(mdo sde): ba'i byang chub sems dpa' gcig la tha na dud 'gro'i skye gnas su gtogs pa'i dge ba'i rtsa ba'i bar chad byed cing khro ba dang brnyas pa'i sems skyed na/ 'di ni de bas ches bsod nams ma yin pa grangs med par skyed do/ /'jam dpal rigs kyi bu'am/ rigs kyi bu
60b6(mdo sde): mo gang la la zhig gis phyogs bcu'i 'jig rten gyi khams thams cad kyi rdul snyed kyi sems can rnams kyi mig phyung nas bdog pa thams cad phrogs pa bas/ rigs kyi bu'am/ rigs kyi bu mo gzhan gang zhig gis byang chub sems dpa' la brnyas pa'i sems bskyed
60b7(mdo sde): de gshe ba dang / mi snyan par smra ba dang / rnyogs par byed na/ 'di ni de bas ches sdig pa mang du skyed do/ /'jam dpal rigs kyi bu'am/ rigs kyi bu mo gang la la zhig gis byang chub sems dpa' la rkyen ci yang rung bas brnyas pa bskyed de spyos na/ de mi dge
61a1(mdo sde): ba'i las des sems can dmyal ba ngu 'bod chen por lus dpag tshad lnga brgya par skye bar 'gyur te/ de la mgo lnga brgya yod par 'gyur ro/ /de'i mgo re re la yang kha lnga brgya lnga brgya yod par 'gyur/ de'i kha re re la yang lce lnga brgya lnga brgya yod par
61a2(mdo sde): 'gyur te/ lce re re la yang gshol lnga brgya lnga brgyas rmo bar 'gyur ro/ /'jam dpal rigs kyi bu'am/ rigs kyi bu mo gang la la zhig gis stong gsum gyi stong chen po'i 'jig rten gyi khams rnams su skyes pa'i sems can thams cad la dbyug pa dang mtshon gyis
61a3(mdo sde): bsnun te bdog pa thams cad phrogs pa bas/ rigs kyi bu'am/ rigs kyi bu mo gzhan gang zhig gis byang chub sems dpa' la brnyas pa'i sems bskyed nas khro ba dang / gnod sems dang / tha ba dang / khros pa'i sems skyed na/ 'di ni de bas ches sdig pa grangs
61a4(mdo sde): med par skyed do/ /'jam dpal rigs kyi bu'am/ rigs kyi bu mo gang la la zhig gis sdang ba'i sems kyis sems can rnams la gnod par 'dod cing / 'jig rten gyi khams gang gA'i klung gi bye ma snyed dag gi 'jig rten gyi khams re re dang / gling re re na dgra
61a5(mdo sde): bcom pa gang gA'i klung gi bye ma snyed dag gi srog gcad pa dang / rin po che'i mchod rten rin po che'i stegs bus yongs su bskor cing gdugs dang / rgyal mtshan dang / lha'i ba dan btsugs pa gang gA'i klung gi bye ma snyed dag bshig pa bas/ 'jam dpal rigs kyi bu
61a6(mdo sde): 'am/ rigs kyi bu mo gzhan gang zhig gis theg pa chen po la mos pa'i byang chub sems dpa'i theg pa chen po nyid la sgro btags te brnyas pa'i sems bskyed nas/ rkyen cis kyang rung / khro ba dang / gshe ba dang / mi snyan par zer ba dang / khyad du gsod par byed na/
61a7(mdo sde): 'di ni de bas ches sdig pa grangs med par skyed do/ /de ci'i phyir zhe na/ byang chub sems dpa' las de bzhin gshegs pa nges par 'byung ba'i phyir te/ de ni sangs rgyas kyi rigs mi gcod pa'i phyir zhugs pa yin no/ /gang byang chub sems dpa' la skur pa
61b1(mdo sde): des chos spangs pa yin no/ /chos kyang gzhan la chos yongs su 'dzin pa'i byang chub sems dpa' yang gzhan ma yin te/ byang chub sems dpa' nyid chos so/ /'jam dpal rigs kyi bu'am/ rigs kyi bu mo gang la la zhig khros nas phyogs bcu'i 'jig rten
61b2(mdo sde): gyi khams thams cad kyi sems can thams cad btson ra mun gnag dag tu bcug pa bas/ rigs kyi bu'am/ rigs kyi bu mo gang la la khros te/ byang chub sems dpa' la rgyab kyis phyogs shing 'dug nas ma rungs pa 'di mi blta'o zhes zer na/ 'di ni de bas ches sdig
61b3(mdo sde): pa grangs med par skyed do/ /'jam dpal rigs kyi bu'am/ rigs kyi bu mo gang la la zhig gis 'dzam bu'i gling gi sems can thams cad kyi bdog pa thams cad phrogs pa bas/ gzhan gang zhig gis byang chub sems dpa' ji lta bu yang rung ba la smad na/ 'di
61b4(mdo sde): ni de bas ches sdig pa grangs med par skyed do/ /'jam dpal 'di lta ste dper na/ ri'i rgyal po chen po ri rab kyis 'di lta ste/ mtho ba dang / yangs pa dang che bas ri thams cad zil gyis mnan nas lham me/ lhan ne/ lhang nge'o/ /'jam dpal de bzhin du
61b5(mdo sde): byang chub sems dpa' chos kyi rnam grangs 'di la mos pas kyang / 'di lta ste/ mtho ba dang / yangs pa dang / che bas phyogs bcu dag na byang chub sems dpa' chos kyi rnam grangs 'di la ma mos pa/ 'jig rten gyi khams thams cad kyi rdul snyed yod pa dag gi dge
61b6(mdo sde): ba'i rtsa ba pha rol tu phyin pa lnga las byung ba/ bskal pa grangs med par bsags pa zil gyis mnan nas lham me/ lhan ne/ lhang nge'o/ /'jam dpal rigs kyi bu'am/ rigs kyi bu mo gang la la zhig gis phyogs bcu'i 'jig rten gyi khams thams cad kyi sems
61b7(mdo sde): can thams cad byang chub kyi sems la bkod pa bas/ 'jam dpal rigs kyi bu'am/ rigs kyi bu mo gzhan gang zhig gis phung po med pa'i gzhi la mos na/ 'di ni de bas ches bsod nams grangs med par skyed do/ /'jam dpal gal te sems can
62a1(mdo sde): thams cad phung po med pa'i gzhi la mos par gyur pa bas/ 'jam dpal rigs kyi bu'am/ rigs kyi bu mo gzhan gang zhig gis chos kyi rnam grangs 'di la mos la/ mos nas kyang yi ger 'dri ba dang / yi ger 'drir 'jug pa dang / klog pa dang /
62a2(mdo sde): klog tu 'jug pa dang / tha na glegs bam du bris pa la mos nas 'dzin par byed cing mar me dang / me tog dang / bdug pa dang / spos dang / phreng ba dang / byug pa rnams kyis mchod par byed na/ 'di ni de bas ches bsod nams grangs med par skyed do/ /'jam
62a3(mdo sde): dpal rigs kyi bu'am/ rigs kyi bu mo gang la la zhig gis phyogs bcu'i 'jig rten gyi khams thams cad du gtogs pa'i sems can nyan thos kyi theg pa la yang dag par zhugs pa dag /nyan thos kyi theg pa la yang dag par zhugs pa re re'i dge ba'i rtsa ba gzhal du
62a4(mdo sde): med pa grangs med pa rnams dang / 'khor los sgyur ba'i rgyal por 'gyur ba'i dge ba'i rtsa ba rnams dang / lha'i 'jig rten du skye ba'i dge ba'i rtsa ba rnams chud gsan pa bas/ gzhan gang zhig gis byang chub sems dpa'i dge ba'i rtsa ba gcig chud zos par byas na/ 'di
62a5(mdo sde): ni de bas ches sdig pa grangs med par skyed na/ gshe ba dang / mi snyan par smra ba lta ci smos/ 'jam dpal rigs kyi bu'am/ rigs kyi bu mo gang la la zhig gis mchod rten gang gA'i klung gi bye ma snyed dag bshig pa dang / bsregs pa bas/ rigs kyi bu'am/
62a6(mdo sde): rigs kyi bu mo gzhan gang zhig gis theg pa chen po la mos pa'i byang chub sems dpa' la gnod sems dang / tha ba dang / khro ba'i sems bskyed de/ gshe ba dang / mi snyan par smras na/ 'di ni de bas ches sdig pa grangs med par skyed do/ /de ci'i phyir zhe na/
62a7(mdo sde): byang chub sems dpa' las sangs rgyas bcom ldan 'das rnams nges par byung la/ sangs rgyas las mchod rten rnams byung zhing / sangs rgyas las 'jig rten thams cad dang / lha'i ris thams cad kyi bde ba'i yo byad thams cad byung la/ sangs rgyas kyang
62b1(mdo sde): byang chub sems dpa' las byung bas na/ byang chub sems dpa' la bsti stang ma byas pa ni sangs rgyas thams cad la bsti stang ma byas pa yin no/ /byang chub sems dpa' la bsti stang byas pa ni sangs rgyas thams cad la bsti stang byas pa yin no/ /sangs rgyas thams cad
62b2(mdo sde): la mchod pa bla na med pas mchod pa byed 'dod pas byang chub sems dpa' rnams la mchod par bya'o/ /'jam dpal gal te grong khyer la la zhig na byang chub sems dpa' bye ba brgya'am/ bye ba stong ngam/ bye ba brgya stong ngam/ gzhal du med pa grangs med pa dag yod la/ chos
62b3(mdo sde): kyi rnam grangs 'di la ma mos na de dag gi las ni rgyal pos 'khrug par 'gyur ba'am/ chus 'khrug par 'gyur ba'i las sam/ chom rkun gyis 'khrug par 'gyur ba'i las sam/ mu ges 'khrug par 'gyur ba'i las sam/ mes 'khrug par 'gyur ba'i las
62b4(mdo sde): sam/ kla klos 'khrug par 'gyur ba'i las su 'gyur ro/ /grong khyer chen po de na chos kyi rnam grangs 'di la mos pa'i byang chub sems dpa' yod na de'i las ni bskal pa grangs med par mtshams med pa'i gnas su skye bar mi 'gyur/ grong khyer der 'khrug par
62b5(mdo sde): mi 'gyur ro/ /gal te byang chub sems dpa' de dag las rgyal pos 'khrug par 'gyur ba mi 'byung / chus 'khrug par 'gyur ba'i las mi 'byung / chom rkun gyis 'khrug par 'gyur ba'i las mi 'byung / mu ges 'khrug par 'gyur ba'i las mi 'byung / mes
62b6(mdo sde): 'khrug par 'gyur ba'i las mi 'byung / kla klos 'khrug par 'gyur ba'i las mi 'byung la/ chos kyi rnam grangs 'di la mos pa'i byang chub sems dpa'i las bskal pa rgya mtsho grangs med par sems can dmyal ba dang / dud 'gro dang / su skye bar
62b7(mdo sde): 'gyur ba yod na der 'khrug par 'gyur ro/ /de ci'i phyir zhe na/ de'i las bskal pa grangs med/ brjod du med par mtshams med par skye bar 'gyur ba dang / de'i las bskal pa bcu dang / nyi shu dang / sum cur ngan song myong bar 'gyur ba yang tshe 'di la myong
63a1(mdo sde): ste/ 'khrug pas byang bar 'gyur ro/ /de ci'i phyir zhe na/ bsod nams chen po'i tshogs bsags pa'i phyir ro/ /'jam dpal 'di lta ste dper na/ rgyar dpag tshad brgya pa'i rdzing yan lag brgyad dang ldan pa'i chus gang la dug srang stong yang mi gdug
63a2(mdo sde): par 'gyur ro/ /de ci'i phyir zhe na/ chu'i phung po chen pos rab tu phye ba'i phyir ro/ /de bzhin du bskal pa grangs med par sems can dmyal ba dang / dud 'gro dang / kyi nang du gnas par 'gyur ba'i las rab tu mang ba yang rnam par smin par mi 'gyur
63a3(mdo sde): ro/ /de ci'i phyir zhe na/ bsod nams kyi tshogs chen po bsags pa'i phyir ro/ /bcom ldan 'das kyis de skad ces bka' stsal nas/ dge slong de dag dang / byang chub sems dpa' phyogs bcu nas 'dus pa dpag tu med grangs med pa rnams dang / lha dang /
63a4(mdo sde): mi dang / lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa dad pa'i stobs bskyed pa la 'jug pa'i phyag rgya zhes bya ba theg pa chen po'i mdo rdzogs so// //rgya gar gyi mkhan
63a5(mdo sde): po su ren+d+ra bo d+hi dang / zhu chen gyi lots+tsha ba ban de ye shes sdes bsgyur cing zhus te gtan la phab pa// @##/ /rgya gar skad du/ Ar+ya ni ya ta a ni ya ta ga ti mu drA a ba tA ra nA ma ma hA yA na sU tra/
63a6(mdo sde): bod skad du/ 'phags pa nges pa dang ma nges par 'gro ba'i phyag rgya la 'jug pa zhes bya ba theg pa chen po'i mdo/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das rgyal po'i
63a7(mdo sde): khab na bya rgod kyi phung po'i ri la dge slong stong nyis brgya lnga bcu'i dge slong gi dge 'dun chen po dang / byang chub sems dpa' bye ba khrag khrig 'bum phrag drug cu la 'di lta ste/ 'jam dpal gzhon nur gyur pa dang / spyan ras gzigs dbang phyug dang / mthu chen thob
63b1(mdo sde): dang / sman gyi rgyal po dang / sman gyi yang dag 'phags dang / mchod rten mngon par bsgrags pa'i sgra skad rgyal po dang / de dag la sogs pa byang chub sems dpa' bye ba khrag khrig 'bum phrag drug cu thams cad kyang rab tu zhi ba rnam par nges pa'i cho 'phrul gyi ting nge 'dzin
63b2(mdo sde): la gnas pa/ zab cing brtan pa'i chu'i rgya mtsho'i dus rlabs kyi ting nge 'dzin thob pa/ dbang bskur ba'i gzungs thob pa/ sangs rgyas kyi sku mdog mtha' yas pa yongs su 'grub pa'i gzungs thob pa sha stag dang thabs cig tu bzhugs te/ de nas bcom ldan 'das la
63b3(mdo sde): 'jam dpal gzhon nur gyur pas 'di skad ces gsol to/ /bcom ldan 'das phyag rgya gang gis byang chub sems dpa' 'di dag ni bla na med pa yang dag par rdzogs pa'i byang chub tu ma nges te/ bla na med pa'i ye shes kyi lam las phyir ldog par 'gyur ba'o/ /
63b4(mdo sde): byang chub sems dpa' 'di dag ni bla na med pa yang dag par rdzogs pa'i byang chub tu nges te/ bla na med pa'i ye shes kyi lam las phyir mi ldog pa'o zhes bgyi bar bdag gis 'tshal bar 'gyur ba byang chub sems dpa' rnams kyi nges pa dang ma nges par 'gro ba'i phyag
63b5(mdo sde): rgya la 'jug pa zhes bgyi ba'i chos kyi rnam grangs bstan du gsol/ de skad ces gsol pa dang / bcom ldan 'das kyis 'jam dpal gzhon nur gyur pa la 'di skad ces bka' stsal to/ /'jam dpal byang chub sems dpa' rnams kyi 'gro ba ni lnga po 'di dag
63b6(mdo sde): yin te/ lnga gang zhe na/ 'di lta ste/ phyugs kyi shing rtas 'gro ba lta bu dang / glang po che'i shing rtas 'gro ba lta bu dang / zla ba dang nyi mas 'gro ba lta bu dang / nyan thos kyi rdzu 'phrul gyis 'gro ba lta bu dang / de bzhin gshegs pa'i rdzu 'phrul gyis 'gro ba
63b7(mdo sde): lta bu ste/ 'jam dpal lnga po de dag ni byang chub sems dpa' rnams kyi 'gro ba yin no/ /'jam dpal de la byang chub sems dpa' gnyis ni bla na med pa yang dag par rdzogs pa'i byang chub tu ma nges pa'i 'gro ba pa yin no/ /byang chub sems dpa' gsum ni bla
64a1(mdo sde): na med pa yang dag par rdzogs pa'i byang chub tu nges pa'i 'gro ba pa yin no/ /'jam dpal gyis gsol pa/ bcom ldan 'das byang chub sems dpa' bla na med pa yang dag par rdzogs pa'i byang chub tu ma nges pa'i 'gro ba pa bla na med pa'i ye shes
64a2(mdo sde): kyi lam las slar ldog pa dag gang lags/ bcom ldan 'das kyis bka' stsal pa/ 'jam dpal byang chub sems dpa' phyugs kyi shing rtas 'gro ba lta bu dang / glang po che'i shing rtas 'gro ba lta bu yin te/ 'jam dpal byang chub sems dpa' 'di gnyis ni
64a3(mdo sde): bla na med pa yang dag par rdzogs pa'i byang chub tu ma nges te/ bla na med pa'i ye shes kyi lam las phyir ldog pa yin no/ /'jam dpal byang chub sems dpa' zla ba dang nyi mas 'gro ba lta bu pa dang / byang chub sems dpa' nyan thos kyi rdzu 'phrul gyis 'gro ba lta bu
64a4(mdo sde): pa dang / byang chub sems dpa' de bzhin gshegs pa'i rdzu 'phrul gyis 'gro ba lta bu pa 'di gsum ni bla na med pa yang dag par rdzogs pa'i byang chub tu nges te/ bla na med pa'i ye shes kyi lam las phyir mi ldog pa yin no/ /'jam dpal ji ltar byang chub
64a5(mdo sde): sems dpa' phyugs kyi shing rtas 'gro ba lta bu pa yin par rig par bya zhe na/ 'jam dpal 'di lta ste dper na/ skyes bu la la zhig sangs rgyas kyi zhing lnga brgya'i rdul phra rab kyi rdul snyed kyi 'jig rten gyi khams rnams 'da' bar 'dod la/ der yang de'i bya ba dang /
64a6(mdo sde): bya ba chen po dang / don dang / don chen po dang / ched che ba dang / ched che rab cig yod nas de 'di snyam du sems te/ bdag gis bzhon pa ji lta bu zhig gis 'jig rten gyi khams de dag 'da' bar bya snyam mo/ /de yang 'di snyam du dpyod de/ ma la bdag phyugs kyi shing
64a7(mdo sde): rta la zhon la 'jig rten gyi khams de dag 'da' bar bya gor ma chag snyam ste/ 'jam dpal mi de phyugs kyi shing rta la zhon te lam der zhugs nas/ de yun ring zhing dus ring mo zhig na dpag tshad brgyar phyin pa las/ de rlung gi dkyil 'khor chen pos de nas bzlog nas dpag
64b1(mdo sde): tshad brgyad cur phyir ded de phul na 'jam dpal 'di ji snyam du sems mi des bskal pa gcig gam/ bskal pa brgya'am/ bskal pa stong ngam/ bskal pa bye ba phrag 'bum mam/ bskal pa brjod du med pa'i yang brjod du med pas kyang 'jig rten gyi khams de dag 'da' ba'am/
64b2(mdo sde): 'jig rten gyi khams gcig kyang 'da' bar nus sam/ 'jam dpal gyis gsol pa/ bcom ldan 'das de ni gnas ma mchis so/ /bcom ldan 'das de ni skabs ma mchis te/ phyugs kyi shing rta la 'tshal ba'i mi des bskal pa gcig gam/ bskal pa brgya'am/
64b3(mdo sde): bskal pa stong ngam/ bskal pa bye ba phrag 'bum mam/ bskal pa brjod du med pa'i yang brjod du med pas kyang 'jig rten gyi khams gcig kyang 'da' bar nus pa de ni gnas ma mchis lags so/ /bcom ldan 'das kyis bka' stsal pa/ 'jam dpal de bzhin
64b4(mdo sde): du rigs kyi bu'am/ rigs kyi bu mo gang la la zhig bla na med pa yang dag par rdzogs pa'i byang chub tu sems bskyed la theg pa chen po mi 'dzin mi klog par nyan thos kyi theg pa pa rnams dang lhan cig gnas te/ nyan thos kyi theg pa pa dag la snyen cing sten la bsnyen bkur byed
64b5(mdo sde): cing de dag dang lhan cig tu 'dris par byed la kun tu spyod cing longs spyod par byed la/ kun dga' ra ba'am/ gtsug lag khang ngam/ 'chag sar spyod yul 'thun par gnas par byed/ nyan thos kyi theg pa klog cing kha ton byed/ dpyod cing khong du chud par byed la gzhan dag
64b6(mdo sde): kyang klog tu 'jug pa nas khong du chud pa'i bar du byed na/ de nyan thos kyi theg pa 'dzin pa'i dge ba'i rtsa ba bskyed pa mngon par 'du byed pa des shes rab rtul por 'gyur te/ bla na med pa'i ye shes kyi lam las phyir 'dren cing phyir zlog go/ /byang chub sems dpa' de'i
64b7(mdo sde): byang chub kyi sems bsgoms pa las byung ba'i shes rab kyi dbang po shes rab kyi mig gang yin pa de yang de nyan thos kyi theg pa 'dzin cing 'chang ba'i dge ba'i rtsa ba bskyed pa mngon par 'du byed pa des rtul por byed cing nyams par byed do/ /'jam dpal dper na mi la
65a1(mdo sde): la zhig mig nad kyis mig zums par gyur nas/ de mig dbye ba dang gzums su rung bar bya ba'i phyir zla ba gcig gi bar du dpyad byas te/ zla ba gcig lon nas mig 'byed cing 'dzums par byed pa las/ de'i dgra'am/ mi mdza' ba gzhan zhig
65a2(mdo sde): gis pi pi ling gi phye ma spar gang gis mig bkang nas de yang long bar byas pa de bzhin du/ 'jam dpal byang chub sems dpa' de'i byang chub kyi sems bsgoms pa las byung ba'i shes rab kyi dbang po shes rab kyi mig gang yin pa de yang de nyan thos kyi theg pa 'dzin
65a3(mdo sde): cing 'chang ba'i dge ba'i rtsa ba bskyed pa mngon par 'du byed pa des rtul por byed cing nyams par byed de/ 'jam dpal 'di ni byang chub sems dpa' phyugs kyi shing rtas 'gro ba lta bu pa yin par rig par bya'o/ /'jam dpal ji ltar byang chub sems dpa' glang po che'i shing rtas
65a4(mdo sde): 'gro ba lta bu pa yin par rig par bya zhe na/ 'jam dpal dper na mi la la zhig 'jig rten gyi khams de dag nyid 'da' bar 'dod la/ der yang de'i bya ba dang / bya ba chen po dang / don dang / don chen po dang / ched che ba dang / ched che rab cig yod nas de 'di snyam du sems te/
65a5(mdo sde): bdag gis bzhon pa ji lta bu zhig gis 'jig rten gyi khams de dag 'da' bar bya snyam mo/ de yang 'di snyam du spyod de/ ma la bdag glang po che'i shing rta yan lag brgyad dang ldan pa la zhon te 'jig rten gyi khams de dag 'da' bar bya gor ma chag snyam nas/ 'jam dpal mi
65a6(mdo sde): de glang po che'i shing rta yan lag brgyad dang ldan pa la zhon te lam der zhugs nas/ de lo brgyas dpag tshad nyis stong du son pa las rlung gi dkyil 'khor chen pos de nas phyir phul te bzlog na/ 'jam dpal 'di ji snyam du sems/ glang po che'i shing rta la zhon pa'i mi des
65a7(mdo sde): bskal pa gcig gam/ bskal pa brgya'am/ bskal pa stong ngam/ bskal pa bye ba phrag 'bum mam/ bskal pa brjod du med pa'i yang brjod du med pas kyang 'jig rten gyi khams gcig kyang 'da' bar nus sam/ 'jam dpal gyis gsol pa/ bcom ldan 'das de ni gnas
65b1(mdo sde): ma mchis lags so/ /bcom ldan 'das de ni skabs ma mchis te/ glang po che'i shing rta 'tshal ba'i mi des bskal pa gcig gam/ bskal pa brgya'am/ bskal pa stong ngam/ bskal pa bye ba phrag 'bum mam/ bskal pa brjod du med pa'i yang brjod du med pas kyang
65b2(mdo sde): 'jig rten gyi khams gcig kyang 'da' bar nus pa de ni gnas ma mchis lags so/ /bcom ldan 'das kyis bka' stsal pa/ 'jam dpal de bzhin du rigs kyi bu'am rigs kyi bu mo gang la la zhig bla na med pa yang dag par rdzogs pa'i byang chub tu sems bskyed la nyan thos
65b3(mdo sde): kyi theg pa pa dag dang lhan cig gnas te/ nyan thos kyi theg pa pa dag la snyen cing sten la bsnyen bkur byed cing de dag dang lhan cig tu 'dris par byed la kun spyod cing longs spyod par byed la/ kun dga' ra ba'am/ gtsug lag khang ngam/ 'chag sar spyod yul 'thun par
65b4(mdo sde): gnas par byed/ nyan thos kyi theg pa klog cing kha ton byed/ dpyod cing khong du chud par byed la gzhan dag kyang klog tu 'jug par byed cing kha ton byed du 'jug la yongs su sbyong bar byed du 'jug na de nyan thos kyi theg pa 'dzin pa'i dge ba'i rtsa ba bskyed pa mngon par 'du
65b5(mdo sde): byed pa des shes rab rtul por 'gyur te/ bla na med pa'i ye shes kyi lam las phyir 'dren cing phyir zlog go/ /byang chub sems dpa' de'i byang chub kyi sems bsgoms pa las byung ba'i dge ba'i rtsa ba bskyed pa mngon par 'du byed pa'i shes rab kyi dbang po shes rab
65b6(mdo sde): kyi mig gang yin pa de yang de'i nyan thos kyi theg pa 'dzin cing 'chang ba'i dge ba'i rtsa ba bskyed pa mngon par 'du byed pa des rtul por byed cing nyams par byed do/ /'jam dpal dper na shing gi sdong po chen po srid du dpag tshad stong pa zhig yod la/ de yang rgya
65b7(mdo sde): mtsho chen pos khyer ba las bar snang la gnas pa'i gnod sbyin dag gis de rgya mtsho chen po'i lam las phyir phul te bzlog nas/ de la lcags kyi gar bu dpag tshad lnga stong yod pa zhig btags na/ 'jam dpal 'di ji snyam du sems/ shing gi sdong po
66a1(mdo sde): chen po de rgya mtsho chen po la 'gro ba 'am/ sems can bsgral ba'i phyir spyad par nus sam/ 'jam dpal gyis gsol pa/ bcom ldan 'das de ni ma lags so/ /bcom ldan 'das kyis bka' stsal pa/ 'jam dpal de bzhin du byang chub
66a2(mdo sde): sems dpa' de'i byang chub kyi sems bsgoms pa las byung ba'i shes rab kyi shing chen po yang nyan thos kyi theg pa 'dzin pa'i dge ba'i rtsa ba bskyed pa mngon par 'du byed pa des/ thams cad mkhyen pa'i ye shes kyi rgya mtsho las phyir phul zhing bzlog ste/ thams
66a3(mdo sde): cad mkhyen pa'i ye shes kyi rgya mtshor 'gro bar yang mi 'gyur/ 'khor ba'i rgya mtsho las kyang sems can rnams sgrol mi nus te/ 'jam dpal 'di ni byang chub sems dpa' glang po che'i shing rtas 'gro ba lta bu pa yin par rig par bya'o/ /'jam dpal ji ltar
66a4(mdo sde): byang chub sems dpa' nyi ma dang zla bas 'gro ba lta bu pa yin par rig par bya zhe na/ 'jam dpal dper na mi la la zhig 'jig rten gyi khams de dag nyid 'da' bar 'dod la/ der yang de'i bya ba dang / bya ba chen po dang / don dang / don chen po dang / ched che ba dang / ched
66a5(mdo sde): che rab cig yod nas de 'di snyam du sems te/ bdag gis rdzu 'phrul ji lta bu zhig gis 'jig rten gyi khams de dag 'da' bar bya snyam mo/ /de yang 'di snyam du dpyod de/ ma la bdag gis nyi ma dang zla ba'i 'gro bas 'jig rten gyi khams de dag 'da' bar bya gor ma
66a6(mdo sde): chag snyam nas/ 'jam dpal mi de nyi ma dang zla ba'i 'gro bas lam der zhugs na/ 'jam dpal 'di ji snyam du sems/ mi des nyi ma dang zla ba'i 'gro bas 'jig rten gyi khams de dag 'da' bar nus sam/ 'jam dpal gyis gsol pa/ bcom ldan 'das rngo
66a7(mdo sde): thogs lags so/ /bde bar gshegs pa rgyud de'i lo dus ring mo zhig gis rngo thogs lags so/ /bcom ldan 'das kyis bka' stsal pa/ 'jam dpal de bzhin du rigs kyi bu'am/ rigs kyi bu mo gang la la zhig bla na med pa yang dag par rdzogs pa'i byang chub tu
66b1(mdo sde): sems bskyed la nyan thos kyi theg pa pa dag dang lhan cig tu mi gnas te/ nyan thos kyi theg pa pa dag la mi snyen cing mi sten la/ bsnyen bkur mi byed nyan thos kyi theg pa pa de dag dang lhan cig tu 'dris par mi byed/ kun tu spyod cing longs spyod par mi byed/ kun dga' ra ba
66b2(mdo sde): 'am/ gtsug lag khang ngam/ 'chag sar spyod yul 'thun par gnas par mi byed la/ nyan thos kyi theg pa klog par mi byed/ kha ton mi byed/ sems par mi byed la/ gzhan dag kyang tha na tshigs su bcad pa gcig tsam yang klog tu 'jug par mi byed/ kha
66b3(mdo sde): ton byed du 'jug par mi byed de/ de gang klog pa de yang theg pa chen po kho na klog la/ gang ston pa de yang theg pa chen po kho na ston na/ 'jam dpal 'di ni byang chub sems dpa' zla ba dang nyi ma'i 'gro ba lta bu pa yin par rig par bya'o/ /'jam dpal dper na nam mkha'
66b4(mdo sde): lding gi dbang po'i rgyal po chen po lang tsho dang / stobs dang / mthu chen po thob pa ni 'dod na ri rab kyi rtse mo nas ri rab kyi rtse mor 'gro'o/ /'jam dpal de bzhin du zla ba dang nyi ma'i 'gro ba lta bu pa'i byang chub sems dpa' tshul khrims dang / thos pa dang / bsam pa dang
66b5(mdo sde): lhag pa'i bsam pa'i stobs dang / lang tsho dang / mthu chen po thob pa yang 'dod na/ sangs rgyas kyi zhing nas sangs rgyas kyi zhing du 'gro zhing de bzhin gshegs pa'i 'khor gyi dkyil 'khor rnams su ston par byed do/ /'jam dpal ji ltar byang chub sems dpa'
66b6(mdo sde): nyan thos kyi rdzu 'phrul gyis 'gro ba lta bu pa yin par rig par bya zhe na/ 'jam dpal dper na mi la la zhig 'jig rten gyi khams de dag nyid 'da' bar 'dod la/ der yang de'i bya ba dang / bya ba chen po dang / don dang / don chen po dang / ched che ba dang / ched che
66b7(mdo sde): rab cig yod nas de 'di snyam du sems te/ bdag gis rdzu 'phrul ji lta bu zhig gis 'jig rten gyi khams de dag 'da' bar bya snyam mo/ /de yang 'di snyam du dpyod de/ ma la bdag nyan thos kyi rdzu 'phrul gyis 'jig rten gyi khams de dag 'da' bar bya'o snyam na/ 'jam
67a1(mdo sde): dpal 'di ji snyam du sems/ mi des nyan thos kyi rdzu 'phrul gyis 'jig rten gyi khams de dag 'da' bar nus sam/ 'jam dpal gyis gsol pa/ bcom ldan 'das rngo thogs lags so/ /bcom ldan 'das kyis bka' stsal pa/ 'jam dpal de
67a2(mdo sde): bzhin du rigs kyi bu'am rigs kyi bu mo gang la la zhig bla na med pa yang dag par rdzogs pa'i byang chub tu sems bskyed la/ nyan thos kyi theg pa pa dag dang lhan cig tu mi gnas/ nyan thos kyi theg pa pa dag la mi snyen mi sten cing bsnyen bkur mi byed la/ nyan thos
67a3(mdo sde): kyi theg pa pa de dag dang lhan cig tu 'dris par mi byed/ kun tu spyod cing longs spyod par mi byed/ kun dga' ra ba'am/ gtsug lag khang ngam/ 'chag sar spyod yul 'thun par gnas par mi byed la nyan thos kyi theg pa klog par mi byed/ kha ton mi byed/ dpyod
67a4(mdo sde): cing khong du chud par mi byed la/ gzhan dag kyang tha na tshigs su bcad pa gcig tsam yang klog tu 'jug par mi byed/ kha ton byed du 'jug par mi byed de/ de gang klog pa de yang theg pa chen po kho na klog la/ gang ston pa de yang theg pa chen po kho na ston
67a5(mdo sde): cing de theg pa chen po la mos pa'i byang chub sems dpa' rnams dang / theg pa chen po klog pa rnams dang / theg pa chen po yongs su 'dzin pa rnams la gus pa dang bcas/ zhe sa dang bcas par byed cing der gzhol/ der 'bab/ der bab la/ de dag dang lhan cig tu
67a6(mdo sde): gnas te/ de dag la snyen cing sten la bsnyen bkur byed/ de dag dang lhan cig tu 'dris par byed/ kun tu spyod cing longs spyod par byed/ de dag dang kun dga' ra ba'am/ gtsug lag khang ngam/ 'chag sar spyod yul 'thun par gnas par byed la/ de theg
67a7(mdo sde): pa chen po yongs su tshol zhing sdud la 'chang bar byed/ mar me dang / bdug pa dang / me tog dang / spos dang / me tog phreng dang / byug pa dag gis mchog tu gus par mchod par byed/ de theg pa chen po klog cing kha ton byed la/ dga' ba dang mchog tu dga'
67b1(mdo sde): bas lung 'bogs par byed/ ma bslabs pa'i byang chub sems dpa' rnams la brnyas pa'i sems mi skyed/ bzhin 'dzum pa dang gsong por smra la/ tshig mi brlang mi gtum mi rtsub pa dang / dga' ba dang snyan par smra zhing / de srog gi phyir yang theg pa chen po mi spong
67b2(mdo sde): la de theg pa chen po la zhugs pa'i byang chub sems dpa' rnams dang / theg pa chen po klog pa rnams dang / theg pa chen po yongs su 'dzin pa rnams la ci nus ci lcogs kyis snying nas lhag pa'i bsam pas yongs su 'dzin par byed cing / de su dang yang lhan cig 'gyed
67b3(mdo sde): pa dang rtsod par mi byed la/ de sngon ma byung ba dang ma thos pa'i mdo sde rnams tshol ba'i rang bzhin can yin zhing / gang dag las thos pa de dag la ston pa la gus pa drag po lta bu skyed par byed/ byang chub sems dpa' gzhan byang chub sems dpa'i spyod pa la ma
67b4(mdo sde): bslabs pa dag la khyad du gsod par mi byed/ nyes pa bden pa dang mi bden pas gzhan dag la gleng bar mi byed la/ nyes pa gzhan gyi 'khrul pa yang mi tshol zhing byams pa dang / snying rje dang / dga' ba dang / btang snyoms la slob pa 'di ni 'jam dpal
67b5(mdo sde): byang chub sems dpa' nyan thos kyi rdzu 'phrul gyis 'gro ba lta bu pa yin par rig par bya'o/ /'jam dpal ji ltar byang chub sems dpa' de bzhin gshegs pa'i rdzu 'phrul gyis 'gro ba lta bu pa yin par rig par bya zhe na/ 'jam dpal dper na mi la la zhig 'jig rten
67b6(mdo sde): gyi khams de dag nyid 'da' bar 'dod la/ der yang de'i bya ba dang / bya ba chen po dang / don dang / don chen po dang / ched che ba dang / ched che rab cig yod nas de 'di snyam du sems te/ bdag gis rdzu 'phrul ji lta bu zhig gis 'jig rten gyi khams de dag myur
67b7(mdo sde): du 'da' bar bya snyam mo/ /de yang 'di snyam du dpyod de/ ma la bdag gis 'jig rten gyi khams de dag 'da' bar bya ba'i phyir de bzhin gshegs pa la gsol ba gdab gor ma chag snyam nas/ 'jam dpal mi de yang de bzhin gshegs pa'i thad du song nas
68a1(mdo sde): gsol ba btab ste/ bcom ldan 'das bdag sangs rgyas kyi zhing lnga brgya'i rdul phra rab kyi rdul snyed kyi 'jig rten gyi khams 'da' bar 'tshal te/ der yang bdag gis bgyi ba dang / bgyi ba chen po dang / don dang / don chen po dang / ched che
68a2(mdo sde): ba dang / ched che rab cig mchis na/ bcom ldan 'das kyis bdag 'jig rten gyi khams de dag 'da' bar mdzad du gsol zhes byas la/ 'jam dpal de bzhin gshegs pas kyang mi de 'jig rten gyi khams de dag 'da' bar mdzad na/ 'jam dpal 'di ji snyam du
68a3(mdo sde): sems/ de bzhin gshegs pas 'jig rten gyi khams de dag myur du 'da' bar mdzad spyod dam/ 'jam dpal gyis gsol pa/ bcom ldan 'das spyod lags so/ /bde bar gshegs pa spyod lags so/ /bcom ldan 'das kyis bka' stsal pa/ 'jam
68a4(mdo sde): dpal de bzhin du rigs kyi bu'am/ rigs kyi bu mo gang la la zhig bla na med pa yang dag par rdzogs pa'i byang chub tu sems bskyed la/ nyan thos kyi theg pa pa dag dang lhan cig tu mi gnas te/ nyan thos kyi theg pa pa dag la mi snyen mi sten cing bsnyen bkur
68a5(mdo sde): mi byed la/ nyan thos kyi theg pa pa de dag dang lhan cig 'dris par mi byed/ kun tu spyod cing longs spyod par mi byed/ kun dga' ra ba'am/ gtsug lag khang ngam/ 'chag sar spyod yul 'thun par gnas par mi byed la/ nyan thos kyi theg pa klog
68a6(mdo sde): par mi byed/ kha ton mi byed/ dpyod cing khong du chud par mi byed la/ gzhan dag kyang tha na tshigs su bcad pa gcig tsam yang klog tu 'jug par mi byed/ kha ton byed du 'jug par mi byed de/ de gang klog pa de yang theg pa chen po kho na klog /gang kha
68a7(mdo sde): ton byed pa de yang theg pa chen po kho na kha ton byed/ gang ston pa de yang theg pa chen po kho na ston cing de lus dang / ngag dang / yid yongs su dag la/ tshul khrims dang ldan zhing dge ba'i chos can yin la/ gzhan dag kyang lus dang / ngag dang /
68b1(mdo sde): yid yongs su dag pa la dgod/ tshul khrims dang / dge ba'i chos can la dgod/ theg pa chen po la zhugs pa'i byang chub sems dpa' rnams dang / theg pa chen po klog pa rnams dang / theg pa chen po yongs su 'dzin pa rnams la gus pa dang bcas/ zhe sa dang
68b2(mdo sde): bcas par byed la/ der gzhol/ der 'bab/ der bab cing de dag dang lhan cig tu gnas te/ de dag la snyen cing sten la bsnyen bkur byed cing de dag dang lhan cig tu 'dris par byed/ kun tu spyod cing longs spyod par byed la/ de dag dang kun dga' ra ba'am/ gtsug
68b3(mdo sde): lag khang ngam/ 'chag sar spyod yul 'thun par gnas par byed/ de theg pa chen po yongs su tshol zhing sdud la 'chang bar byed/ mar me dang / bdug pa dang / me tog dang / spos dang / me tog phreng dang / byug pa dag gis mchog tu gus pa drag pos mchod
68b4(mdo sde): par byed de/ theg pa chen po klog cing kha ton byed la/ gzhan dag kyang dga' ba dang / mchog tu dga' ba chen po drag pos klog tu 'jug cing kha ton byed du 'jug /ma bslabs pa'i byang chub sems dpa' rnams la brnyas pa'i sems mi skyed la/ byang chub
68b5(mdo sde): sems dpa' gzhan dag kyang bslab pa de kho na la 'god par byed/ de bzhin 'dzum zhing gsong por smra la/ gzhan dag kyang bzhin 'dzum zhing gsong por smra ba la dgod/ de tshig mi brlang / mi gtum/ mi rtsub la/ gzhan dag kyang bslab pa de kho na la
68b6(mdo sde): dgod cing / de dga' ba dang snyan par smra la/ srog gi phyir yang theg pa chen po mi spong zhing / de theg pa chen po la zhugs pa'i byang chub sems dpa' rnams dang / theg pa chen po klog pa rnams dang / theg pa chen po yongs su 'dzin pa rnams la gus pa drag po dang /
68b7(mdo sde): dga' ba dang / mchog tu dga' ba chen pos sri zhu bya ba'i phyir nye bar gnas la/ gzhan dag kyang bsam pa chen po dang / lhag pa'i bsam pas bslab pa de kho na la 'god par byed/ su dang yang lhan cig 'gyed pa dang rtsod par mi byed/ de sngon ma byung ba dang /
69a1(mdo sde): ma thos pa'i mdo sde rnams gus pa drag pos don du gnyer zhing tshol ba dang / gang dag las thos pa de dag la ston pa la gus pa drag po lta bu skyed par byed la/ gzhan dag kyang bslab pa de kho na la 'god/ gzhan byang chub sems dpa'i spyod pa la ma bslabs
69a2(mdo sde): pa rnams la yang rlom sems mi byed/ nyes pa bden pa dang / mi bden pas gzhan dag la gleng bar mi byed/ nyes pa gzhan gyi 'khrul pa yang mi tshol/ gzhan dag kyang bslab pa de kho na la 'god par byed/ de byang chub sems dpa'i las chud zos pa'i sems can
69a3(mdo sde): gyi khams la rnam par lta bar byed/ gzhan dag kyang byang chub sems dpa'i las chud zos pa'i sems can gyi khams la rnam par lta ba la 'god par byed/ de byang chub sems dpa'i lam chud zos pa'i sems can gyi khams la rnam par lta bar byed la/ gzhan dag
69a4(mdo sde): kyang byang chub sems dpa'i lam chud zos pa'i sems can gyi khams la rnam par lta ba la 'god par byed/ de byang chub sems dpa'i spyod pa chud zos pa'i sems can gyi khams la rnam par lta bar byed la/ gzhan dag byang chub sems dpa'i spyod pa chud zos pa'i
69a5(mdo sde): sems can gyi khams la rnam par lta ba la 'god par byed/ de byang chub sems dpa'i rgyu chud zos pa'i sems can gyi khams la rnam par lta bar byed la/ gzhan dag kyang byang chub sems dpa'i rgyu chud zos pa'i sems can gyi khams la rnam par lta ba la 'god
69a6(mdo sde): par byed/ de byang chub sems dpa'i thabs la mkhas pa chud zos pa'i sems can gyi khams la rnam par lta bar byed la/ gzhan dag kyang byang chub sems dpa'i thabs la mkhas pa'i chud zos pa'i sems can gyi khams la rnam par lta ba la 'god par byed/
69a7(mdo sde): de byang chub sems dpa'i bya ba chud zos pa'i sems can gyi khams la rnam par lta bar byed la/ gzhan dag kyang byang chub sems dpa'i bya ba chud zos pa'i sems can gyi khams la rnam par lta ba la 'god par byed/ de byang chub sems dpa'i mngon par 'du byed
69b1(mdo sde): pa'i spyod pa'i stobs chud zos pa'i sems can gyi khams la rnam par lta bar byed la/ gzhan dag kyang byang chub sems dpa'i mngon par 'du byed pa'i spyod pa'i stobs chud zos pa'i sems can gyi khams la rnam par lta ba la 'god par byed/ de byang chub sems dpa'i spyod
69b2(mdo sde): pa'i gnas chud zos pa'i sems can gyi khams la rnam par lta bar byed la/ gzhan dag kyang byang chub sems dpa'i spyod pa'i gnas chud zos pa'i sems can gyi khams la rnam par lta ba la 'god par byed/ de byams pa dang / snying rje dang / dga' ba dang / btang snyoms chud
69b3(mdo sde): zos pa'i sems can gyi khams la rnam par lta bar byed la/ gzhan dag kyang byams pa dang / snying rje dang / dga' ba dang / btang snyoms chud zos pa'i sems can gyi khams la rnam par lta ba la 'god par byed/ de bgo bsha'i rang bzhin can yin la/ gzhan dag kyang
69b4(mdo sde): bgo bsha'i rang bzhin can la 'god par byed/ de sangs rgyas kyi chos chud zos pa'i sems can gyi khams la rnam par lta bar byed la/ gzhan dag kyang sangs rgyas kyi chos chud zos pa'i sems can gyi khams la rnam par lta ba la 'god par byed/ de dge ba'i chos la 'dun
69b5(mdo sde): pa dang bral ba'i sems can gyi khams la rnam par lta bar byed la/ gzhan dag kyang dge ba'i chos la 'dun pa dang bral ba'i sems can gyi khams la rnam par lta ba la 'god par byed/ de bcing bas bcings pa'i sems can gyi khams la rnam par lta bar byed la/ gzhan dag
69b6(mdo sde): kyang bcing bas bcings pa'i sems can gyi khams la rnam par lta ba la 'god par byed/ de yun ring po nas na ba'i sems can gyi khams la rnam par lta bar byed la/ gzhan dag kyang yun ring po nas na ba'i sems can gyi khams la rnam par lta ba la 'god par byed/
69b7(mdo sde): de sangs rgyas la dge ba'i rtsa ba bskyed pa chud zos pa'i sems can gyi khams la rnam par lta bar byed la/ gzhan dag kyang sangs rgyas la dge ba'i rtsa ba bskyed pa chud zos pa'i sems can gyi khams la rnam par lta ba la 'god par byed/ de mgon med pa'i sems
70a1(mdo sde): can gyi khams la rnam par lta bar byed la/ gzhan dag kyang mgon med pa'i sems can gyi khams la rnam par lta ba la 'god par byed/ de yun ring po nas gnyid kyis log pa'i sems can gyi khams la rnam par lta bar byed la/ gzhan
70a2(mdo sde): dag kyang yun ring po nas gnyid kyis log pa'i sems can gyi khams la rnam par lta ba la 'god par byed/ de rigs ngan du skyes pa'i sems can gyi khams la rnam par lta bar byed la/ gzhan dag kyang rigs ngan du skyes pa'i sems can gyi khams
70a3(mdo sde): la rnam par lta ba la 'god par byed/ de byang chub kyi sems chud zos pa'i sems can gyi khams la rnam par lta bar byed la/ gzhan dag kyang byang chub kyi sems chud zos pa'i sems can gyi khams la rnam par lta ba la 'god par byed/ de byang chub
70a4(mdo sde): sems dpa'i spyod pa chud zos pa'i sems can gyi khams la rnam par lta bar byed la/ gzhan dag kyang byang chub sems dpa'i spyod pa chud zos pa'i sems can gyi khams la rnam par lta ba la 'god par byed/ de chos kyi spyod pa chud zos pa'i sems can
70a5(mdo sde): gyi khams la rnam par lta bar byed la/ gzhan dag kyang chos kyi spyod pa chud zos pa'i sems can gyi khams la rnam par lta ba la 'god par byed/ de bsod nams dang ye shes kyi tshogs chud zos pa'i sems can gyi khams la rnam par lta bar byed
70a6(mdo sde): la/ gzhan dag kyang bsod nams dang ye shes kyi tshogs chud zos pa'i sems can gyi khams la rnam par lta ba la 'god par byed/ de theg pa chen po la mos pa chud zos pa'i sems can gyi khams la rnam par lta bar byed la/ gzhan dag kyang
70a7(mdo sde): theg pa chen po la mos pa chud zos pa'i sems can gyi khams la rnam par lta ba la 'god par byed/ de tshul khrims kyi sdom pa chud zos pa'i sems can gyi khams la rnam par lta bar byed la/ gzhan dag kyang tshul khrims kyi sdom pa chud zos pa'i
70b1(mdo sde): sems can gyi khams la rnam par lta ba la 'god par byed/ de chos kyi rjes su 'thun pa'i chos chud zos pa'i sems can gyi khams la rnam par lta bar byed la/ gzhan dag kyang chos kyi rjes su 'thun pa'i chos chud zos pa'i sems can gyi khams la rnam par
70b2(mdo sde): lta ba la 'god par byed/ de bzod pa dang des pa chud zos pa'i sems can gyi khams la rnam par lta bar byed la/ gzhan dag kyang bzod pa dang des pa chud zos pa'i sems can gyi khams la rnam par lta ba la 'god par byed/ de zhi gnas dang
70b3(mdo sde): lhag mthong chud zos pa'i sems can gyi khams la rnam par lta bar byed la/ gzhan dag kyang zhi gnas dang lhag mthong chud zos pa'i sems can gyi khams la rnam par lta ba la 'god par byed/ de sbyin pa dang / dul ba dang / legs par
70b4(mdo sde): sdom pa dang / des pa chud zos pa'i sems can gyi khams la rnam par lta bar byed la/ gzhan dag kyang sbyin pa dang / dul ba dang / legs par sdom pa dang / des pa chud zos pa'i sems can gyi khams la rnam par lta ba la 'god par byed/
70b5(mdo sde): de dran pa dang / blo gros dang / brtan pa dang / rtogs pa chud zos pa'i sems can gyi khams la rnam par lta bar byed la/ gzhan dag kyang dran pa dang / blo gros dang / brtan pa dang / rtogs pa chud zos pa'i sems can gyi khams la rnam par
70b6(mdo sde): lta ba la 'god par byed/ de pha rol tu phyin pa'i lam gyi tshul la 'jug pa chud zos pa'i sems can gyi khams la rnam par lta bar byed la/ gzhan dag kyang pha rol tu phyin pa'i lam gyi tshul la 'jug pa chud zos pa'i sems can gyi khams la rnam par lta ba la
70b7(mdo sde): 'god par byed/ de sangs rgyas kyi rigs su skye ba chud zos pa'i sems can gyi khams la rnam par lta bar byed la/ gzhan dag kyang sangs rgyas kyi rigs su skye ba chud zos pa'i sems can gyi khams la rnam par lta ba la 'god par byed/ de dge ba'i
71a1(mdo sde): bshes gnyen chud zos pa'i sems can gyi khams la rnam par lta bar byed la/ gzhan dag kyang dge ba'i bshes gnyen chud zos pa'i sems can gyi khams la rnam par lta ba la 'god par byed/ de sems can la phan par 'dod pa chud zos
71a2(mdo sde): pa'i sems can gyi khams la rnam par lta bar byed la/ gzhan dag kyang sems can la phan par 'dod pa chud zos pa'i sems can gyi khams la rnam par lta ba la 'god par byed/ de chos la rton pa chud zos pa'i sems can gyi khams la rnam par lta bar byed
71a3(mdo sde): la/ gzhan dag kyang chos la rton pa chud zos pa'i sems can gyi khams la rnam par lta ba la 'god par byed/ de ye shes la rton pa chud zos pa'i sems can gyi khams la rnam par lta bar byed la/ gzhan dag kyang ye shes la rton pa chud zos pa'i sems
71a4(mdo sde): can gyi khams la rnam par lta ba la 'god par byed/ de don la rton pa chud zos pa'i sems can gyi khams la rnam par lta bar byed la/ gzhan dag kyang don la rton pa chud zos pa'i sems can gyi khams la rnam par lta ba la 'god par byed/ de nges pa'i
71a5(mdo sde): don gyi mdo sde la rton pa chud zos pa'i sems can gyi khams la rnam par lta bar byed la/ gzhan dag kyang nges pa'i don gyi mdo sde la rton pa chud zos pa'i sems can gyi khams la rnam par lta ba la 'god par byed/ de yang dag par spong ba bzhi chud zos
71a6(mdo sde): pa'i sems can gyi khams la rnam par lta bar byed la/ gzhan dag kyang yang dag par spong ba bzhi chud zos pa'i sems can gyi khams la rnam par lta ba la 'god par byed/ de bden pa'i chos dang / don dang / 'dul ba smra ba la mkhas pa yin
71a7(mdo sde): la/ gzhan dag kyang bden pa'i chos dang don dang / 'dul ba smra ba la mkhas pa la 'god par byed/ de dbul po'i sems can gyi khams la rnam par lta bar byed cing gzhan dag kyang dbul po'i sems can gyi khams la rnam par lta ba la 'god par
71b1(mdo sde): byed/ de 'jig rten gyi khams thams cad byams pas khyab par byed de/ kye ma sems can 'di dag ni mgon med pa/ sems can 'di dag ni skyabs med pa/ sems can 'di dag ni dpung gnyen med pa/ sems can 'di dag ni gling med pa/ sems can 'di
71b2(mdo sde): dag ni gnas med pa/ sems can 'di dag ni skyob pa med pa yin na/ kye ma nam zhig na bdag sems can 'di dag gi mgon du 'gyur zhig gu/ skyabs su 'gyur zhig gu/ dpung gnyen du 'gyur zhig gu/ gling du 'gyur zhig gu/ gnas su 'gyur
71b3(mdo sde): zhig gu/ skyob par 'gyur zhig gu snyam pa'o/ /'jam dpal dper na bya'i rgyal po nam mkha' lding lang tsho dang / stobs dang / mthu chen po thob pa de ni 'dod na ri rab kyi rtse mo nas ri rab kyi rtse mor 'gro'o/ /'jam dpal de bzhin du de bzhin gshegs
71b4(mdo sde): pa'i rdzu 'phrul gyis 'gro ba lta bu'i byang chub sems dpa' yang dge ba'i rtsa ba'i stobs dang / mgyogs pa dang / shugs dang / rtul ba chen pos de bzhin gshegs pa'i 'khor gyi dkyil 'khor gang du skye bar 'dod pa der yang skye bar 'gyur la/ ngan song ngan
71b5(mdo sde): 'gro log par ltung bar skyes pa'i sems can thams cad kyi mgon dang skyabs dang / dpung gnyen dang / gling dang / gnas dang / skyob par yang 'gyur ba de ni 'jam dpal byang chub sems dpa' de bzhin gshegs pa'i rdzu 'phrul gyis 'gro ba lta bu pa yin par rig par bya'o/ /'jam
71b6(mdo sde): dpal rigs kyi bu'am rigs kyi bu mo gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi de bzhin gshegs pa rnams la nyin gcig bzhin du lha'i zhal zas ro brgya dang ldan pa phul zhing / lha'i na bza' dag kyang phul te de bzhin gshegs
71b7(mdo sde): pa re re la yang nyin gcig bzhin du 'jig rten gyi khams gang gA'i klung gi bye ma snyed nor bu rin po che dbang gi rgyal pos yongs su gang bar byas nas sbyin pa byin te/ de ltar sbyin pa bskal pa gang gA'i klung gi bye ma snyed du phul la/ rigs kyi bu'am rigs kyi bu mo gzhan zhig gis
72a1(mdo sde): ni sems can gcig rgyun du zhugs pa'i 'bras bu la bzhag na/ 'di ni de bas ches bsod nams grangs med pa skyed do/ /'jam dpal gal te rigs kyi bu'am/ rigs kyi bu mo gang la la zhig gis phyogs bcu'i 'jig rten gyi khams thams cad kyi rdul phra rab kyi
72a2(mdo sde): rdul snyed kyi sems can thams cad rgyun du zhugs pa'i 'bras bu la bkod la/ rigs kyi bu'am rigs kyi bu mo gzhan zhig gis ni sems can gcig lan cig phyir 'ong ba'i 'bras bu la bzhag na/ 'di ni de bas ches bsod nams grangs med pa skyed do/ /'jam dpal
72a3(mdo sde): gal te rigs kyi bu'am rigs kyi bu mo gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi sems can thams cad lan cig phyir 'ong ba'i 'bras bu la bkod la/ rigs kyi bu'am rigs kyi bu mo gzhan zhig gis ni sems
72a4(mdo sde): can gcig phyir mi 'ong ba'i 'bras bu la bzhag na/ 'di ni de bas ches bsod nams grangs med pa skyed do/ /'jam dpal rigs kyi bu'am rigs kyi bu mo gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi sems can
72a5(mdo sde): thams cad phyir mi 'ong ba'i 'bras bu la bkod la/ rigs kyi bu'am rigs kyi bu mo gzhan zhig gis ni sems can gcig dgra bcom pa nyid la bzhag na/ 'di ni de bas ches bsod nams grangs med pa skyed do/ /'jam dpal rigs kyi bu'am rigs kyi bu mo gang
72a6(mdo sde): la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi sems can thams cad dgra bcom pa nyid la bkod la/ rigs kyi bu'am rigs kyi bu mo gzhan zhig gis ni sems can gcig rang sangs rgyas nyid la bzhag na/ 'di
72a7(mdo sde): ni de bas ches bsod nams grangs med pa skyed do/ /'jam dpal rigs kyi bu'am rigs kyi bu mo gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi sems can thams cad rang sangs rgyas nyid la bkod la rigs kyi
72b1(mdo sde): bu'am rigs kyi bu mo gzhan zhig gis ni sems can gcig ra'i shing rtas 'gro ba lta bu'i byang chub kyi sems la bzhag na/ 'di ni de bas ches bsod nams grangs med pa skyed do/ /'jam dpal rigs kyi bu'am rigs kyi bu mo gang la la zhig gis phyogs bcu'i 'jig
72b2(mdo sde): rten gyi khams thams cad kyi rdul phra rab kyi rdul snyed kyi sems can thams cad ra'i shing rtas 'gro ba lta bu'i byang chub kyi sems la bkod la/ rigs kyi bu'am rigs kyi bu mo gzhan zhig gis ni sems can gcig glang po che'i shing rtas 'gro ba lta bu'i byang chub kyi sems
72b3(mdo sde): la bzhag na/ 'di ni de bas ches bsod nams grangs med pa skyed do/ /'jam dpal rigs kyi bu'am/ rigs kyi bu mo gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi sems can thams cad glang po
72b4(mdo sde): che'i shing rtas 'gro ba lta bu'i byang chub kyi sems la bkod la/ rigs kyi bu'am/ rigs kyi bu mo gzhan zhig gis ni sems can gcig zla ba dang nyi mas 'gro ba lta bu'i byang chub kyi sems la bzhag na/ 'di ni de bas ches bsod nams grangs med pa
72b5(mdo sde): skyed do/ /'jam dpal rigs kyi bu'am/ rigs kyi bu mo gang la la zhig gis/ phyogs bcu'i 'jig rten gyi khams thams cad kyi rdul phra rab kyi rdul snyed kyi sems can thams cad zla ba dang nyi mas 'gro ba lta bu'i byang chub kyi sems la bkod la/
72b6(mdo sde): rigs kyi bu'am/ rigs kyi bu mo gzhan zhig gis ni/ sems can gcig nyan thos kyi rdzu 'phrul gyis 'gro ba lta bu'i byang chub kyi sems la bzhag na/ 'di ni de bas ches bsod nams grangs med pa skyed do/ /'jam dpal rigs kyi bu'am/
72b7(mdo sde): rigs kyi bu mo gang la la zhig gis/ phyogs bcu'i 'jig rten gyi khams thams cad kyi rdul phra rab kyi rdul snyed kyi sems can thams cad nyan thos kyi rdzu 'phrul gyis 'gro ba lta bu'i byang chub kyi sems la bkod la/ rigs kyi bu'am rigs kyi bu mo gzhan zhig gis ni sems can
73a1(mdo sde): gcig de bzhin gshegs pa'i rdzu 'phrul gyis 'gro ba lta bu'i byang chub kyi sems la bzhag na/ 'di ni de bas ches bsod nams grangs med pa skyed do/ /'jam dpal rigs kyi bu'am rigs kyi bu mo gang la la zhig gis phyogs bcu'i 'jig rten gyi khams thams cad
73a2(mdo sde): kyi rdul phra rab kyi rdul snyed kyi sems can rnams la nyin gcig bzhin du lha'i zas ro brgya dang ldan pa byin zhing / lha'i gos dag kyang byin te/ de ltar sbyin pa bskal pa gang gA'i klung gi bye ma snyed du byin la/ rigs kyi bu'am rigs kyi bu mo gzhan zhig gis ni dge bsnyen dad pa
73a3(mdo sde): can gsum la skyabs su song ba/ bslab pa'i gzhi lnga dang ldan pa/ bcom ldan 'das kyi bstan pa la mngon par dga' ba/ gcig la nyin gcig zan cig byin na 'di ni de bas ches bsod nams grangs med pa skyed do/ /'jam dpal rigs kyi bu'am rigs kyi bu mo
73a4(mdo sde): gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi dge bsnyen dad pa can gsum la skyabs su song ba/ bslab pa'i gzhi lnga dang ldan pa/ bcom ldan 'das kyi bstan pa la mngon par dga' ba rnams la nyin gcig bzhin du lha'i
73a5(mdo sde): zas ro brgya dang ldan pa byin zhing / lha'i gos dag kyang byin te/ de ltar sbyin pa bskal pa gang gA'i klung gi bye ma snyed du byin la/ rigs kyi bu'am rigs kyi bu mo gzhan zhig gis ni gang zag brgyad pa la nyin gcig zan cig byin na 'di ni de bas ches bsod nams grangs med
73a6(mdo sde): par skyed do/ /'jam dpal rigs kyi bu'am rigs kyi bu mo gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi gang zag brgyad pa rnams la nyin gcig bzhin du lha'i zas ro brgya dang ldan pa byin zhing lha'i gos dag kyang byin te/ de
73a7(mdo sde): ltar sbyin pa bskal pa gang gA'i klung gi bye ma snyed du byin la/ rigs kyi bu'am rigs kyi bu mo gzhan zhig gis ni rgyun du zhugs pa gcig la nyin gcig zan cig byin na/ 'di ni de bas ches bsod nams grangs med pa skyed do/ /'jam dpal rigs kyi bu'am rigs
73b1(mdo sde): kyi bu mo gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi rgyun du zhugs pa rnams la/ nyin gcig bzhin du lha'i zas ro brgya dang ldan pa byin zhing / lha'i gos dag kyang byin te/ de ltar sbyin pa bskal pa gang gA'i klung gi bye
73b2(mdo sde): ma snyed du byin la/ rigs kyi bu'am rigs kyi bu mo gzhan zhig gis ni lan cig phyir 'ong ba gcig la nyin gcig zan cig byin na/ 'di ni de bas ches bsod nams grangs med pa skyed do/ 'jam dpal rigs kyi bu'am rigs kyi bu mo gang la la zhig gis phyogs bcu'i 'jig
73b3(mdo sde): rten gyi khams thams cad kyi rdul phra rab kyi rdul snyed kyi lan cig phyir 'ong ba rnams la nyin gcig bzhin du lha'i zas ro brgya dang ldan pa byin zhing / lha'i gos dag kyang byin te/ de ltar sbyin pa bskal pa gang gA'i klung gi bye ma snyed du byin la/ rigs kyi bu'am rigs kyi bu mo
73b4(mdo sde): gzhan zhig gis ni phyir mi 'ong ba gcig la nyin gcig zan cig byin na/ 'di ni de bas ches bsod nams grangs med pa skyed do/ /'jam dpal rigs kyi bu'am rigs kyi bu mo gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi
73b5(mdo sde): phyir mi 'ong ba rnams la nyin gcig bzhin du lha'i zas ro brgya dang ldan pa byin zhing lha'i gos dag kyang byin te/ de ltar sbyin pa bskal pa gang gA'i klung gi bye ma snyed du byin la/ rigs kyi bu'am rigs kyi bu mo gzhan zhig gis ni dgra bcom pa gcig la nyin gcig zan cig byin
73b6(mdo sde): na 'di ni de bas ches bsod nams grangs med pa skyed do/ /'jam dpal rigs kyi bu'am rigs kyi bu mo gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi dgra bcom pa rnams la nyin gcig bzhin du lha'i zas ro brgya dang ldan pa
73b7(mdo sde): byin zhing / lha'i gos dag kyang byin te/ de ltar sbyin pa bskal pa gang gA'i klung gi bye ma snyed du byin la/ rigs kyi bu'am rigs kyi bu mo gzhan zhig gis ni rang sangs rgyas gcig la nyin gcig zan cig byin na/ 'di ni de bas ches bsod nams grangs med pa
74a1(mdo sde): skyed do/ /'jam dpal rigs kyi bu'am rigs kyi bu mo gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi rang sangs rgyas rnams la nyin gcig bzhin du lha'i zas ro brgya dang ldan pa byin zhing lha'i gos dag kyang byin
74a2(mdo sde): te/ de ltar sbyin pa bskal pa gang gA'i klung gi bye ma snyed du byin la/ rigs kyi bu'am rigs kyi bu mo gzhan zhig gis ni ra'i shing rtas 'gro ba lta bu'i byang chub sems dpa' gcig la nyin gcig zan cig byin na/ 'di ni de bas ches bsod nams grangs med pa skyed do/ /de ci'i
74a3(mdo sde): phyir zhe na/ 'jam dpal byang chub sems dpa' gang gi tshe gang dang gang las brtsams te byang chub kyi sems bskyed pa de'i tshe des sems de la mi dge ba'i las ma spangs pa ci yang med la/ des sangs rgyas kyi chos gang yang ma bzung ba med pa'i phyir te/ 'jam dpal de
74a4(mdo sde): ltar na byang chub sems dpa' rnams ni yon tan bsam gyis mi khyab pa dang ldan pa yin no/ /'jam dpal dper na bya'i rgyal po ka la ping ka sgo nga'i sbubs na 'dug cing mig ma bye ba dag gis kyang sgra skad kyi gdangs zab cing snyan pas bya'i tshogs thams cad zil gyis gnon par
74a5(mdo sde): byed do/ /'jam dpal de bzhin du dang po'i sems bskyed pa'i byang chub sems dpa' ma rig pa'i sgo nga'i sbubs na 'dug cing / mig las dang nyon mongs pa'i mun pa'i rab rib kyi bris yog pa yang dge ba'i rtsa ba yongs su bsngo ba'i sbyor ba bsgrub pa'i sgra skad kyis nyan thos dang rang
74a6(mdo sde): sangs rgyas thams cad zil gyis gnon par byed do/ /'jam dpal rigs kyi bu'am rigs kyi bu mo gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi ra'i shing rtas 'gro ba lta bu pa'i byang chub sems dpa' rnams la/ nyin gcig
74a7(mdo sde): bzhin du lha'i zas ro brgya dang ldan pa byin zhing lha'i gos dag kyang byin te/ de ltar sbyin pa bskal pa gang gA'i klung gi bye ma snyed du byin la/ rigs kyi bu'am rigs kyi bu mo gzhan zhig gis ni glang po che'i shing rtas 'gro ba lta bu pa'i byang chub sems dpa' gcig la nyin gcig
74b1(mdo sde): zan cig byin na/ 'di ni de bas ches bsod nams grangs med pa skyed do/ /'jam dpal rigs kyi bu'am rigs kyi bu mo gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi glang po che'i shing rtas 'gro ba lta bu pa'i byang chub sems
74b2(mdo sde): dpa' rnams la/ nyin gcig bzhin du lha'i zas ro brgya dang ldan pa byin zhing / lha'i gos dag kyang byin te/ de ltar sbyin pa bskal pa gang gA'i klung gi bye ma snyed du byin la/ rigs kyi bu'am rigs kyi bu mo gzhan zhig gis ni zla ba dang nyi mas 'gro ba lta bu pa'i byang chub sems
74b3(mdo sde): dpa' gcig la nyin gcig zan cig byin na/ 'di ni de bas ches bsod nams grangs med pa skyed do/ /'jam dpal rigs kyi bu'am rigs kyi bu mo gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi zla ba dang nyi mas 'gro ba lta
74b4(mdo sde): bu pa'i byang chub sems dpa' rnams la nyin gcig bzhin du lha'i zas ro brgya dang ldan pa byin zhing / lha'i gos dag kyang byin te/ de ltar sbyin pa bskal pa gang gA'i klung gi bye ma snyed du byin la/ rigs kyi bu'am rigs kyi bu mo gzhan zhig gis ni nyan thos kyi rdzu 'phrul gyis 'gro
74b5(mdo sde): ba lta bu pa'i byang chub sems dpa' gcig la nyin gcig zan cig byin na/ 'di ni de bas ches bsod nams grangs med pa skyed do/ /'jam dpal rigs kyi bu'am rigs kyi bu mo gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed
74b6(mdo sde): kyi nyan thos kyi rdzu 'phrul gyis 'gro ba lta bu pa'i byang chub sems dpa' rnams la nyin gcig bzhin du lha'i zas ro brgya dang ldan pa byin zhing / lha'i gos dag kyang byin te/ de ltar sbyin pa bskal pa gang gA'i klung gi bye ma snyed du byin la/ rigs kyi bu'am rigs kyi bu mo
74b7(mdo sde): gzhan zhig gis ni de bzhin gshegs pa'i rdzu 'phrul gyis 'gro ba lta bu pa'i byang chub sems dpa' gcig la nyin gcig zan cig byin na/ 'di ni de bas ches bsod nams grangs med pa skyed do/ /'jam dpal rigs kyi bu'am rigs kyi bu mo gang la la zhig gis phyogs
75a1(mdo sde): bcu'i 'jig rten gyi khams thams cad kyi rdul phra rab kyi rdul snyed kyi de bzhin gshegs pa'i rdzu 'phrul gyis 'gro ba lta bu pa'i byang chub sems dpa' rnams la/ nyin gcig bzhin du lha'i zas ro brgya dang ldan pa byin zhing / lha'i gos dag kyang byin te/ de ltar
75a2(mdo sde): sbyin pa bskal pa gang gA'i klung gi bye ma snyed du byin la/ rigs kyi bu'am rigs kyi bu mo gzhan zhig gis ni chos kyi rnam grangs 'di thos nas mos shing yid ches par byed na/ 'di ni de bas ches bsod nams grangs med pa skyed do/ /'jam dpal rigs kyi bu'am rigs kyi bu
75a3(mdo sde): mo gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi kha zas byed du bcug la/ stong gsum gyi stong chen po bcu'i rdul phra rab kyi rdul snyed kyi rang sangs rgyas rnams kyi gnas 'dzam bu chu bo'i gser las byas la/ nor bu rin po che glog gi sgron
75a4(mdo sde): mas spras pa/ nor bu rin po che snang ba thams cad brtsegs pa'i stegs bus bskor ba/ nor bu dang / mu tig dang / rin po che'i chun pos mdzes par byas pa/ gdugs dang / rgyal mtshan dang / ba dan bsgreng ba/ nor bu rin po che dbang gi rgyal po'i dra bas bkab pa/
75a5(mdo sde): dril bu g.yer ka'i dra ba'i bla re bres pa/ tsan dan sbrul gyi snying pos byugs pa/ me tog man dA ra ba dang / man dA ra ba chen po dang / man dzu Sha ka dang / man dzu Sha ka chen po dang / sna ma'i me tog dang / klu shing gi me tog dang / ta ra ni bar na dang / go ta ra ni dang / dri
75a6(mdo sde): mchog dang / d+ha nu ska ri dang / lha'i sna ma'i me tog dang / ud pa la dang / pad ma dang / ku mu da dang / pad ma dkar po dang / me tog chen po rnams bkram pa byed du bcug ste/ rang sangs rgyas de dag la lha'i zas ro brgya dang ldan pa byin zhing lha'i gos dag kyang
75a7(mdo sde): byin te/ de ltar sbyin pa bskal pa gang gA'i klung gi bye ma snyed du byin la/ rigs kyi bu'am rigs kyi bu mo gzhan zhig gis ni sangs rgyas zhes bya ba'am/ thams cad mkhyen pa zhes bya ba'am/ 'jig rten gyi mgon po zhes bya ba'i sgra thos sam/ ri mor bris pa mthong
75b1(mdo sde): ngam/ gzugs su byas pa mthong na/ 'di ni de bas ches bsod nams grangs med pa skyed par 'gyur na/ gang sor mo bcu'i thal mo sbyar ba lta ci smos te/ 'di ni de bas ches bsod nams grangs med pa skyed do/ /gang mar me'am/ bdug pa'am/ me tog gam/ spos
75b2(mdo sde): 'bul ba lta ci smos te/ tha na de'i yon tan bsngags pa gcig tsam brjod na yang 'di ni de bas ches bsod nams mang du skyed do/ /longs spyod chen por 'grub par byed cing mthar gyis thams cad mkhyen pa nyid du 'gro bar 'gyur ro/ /'jam dpal dper na chu'i thigs pa chung
75b3(mdo sde): ngu rgya mtsho chen por song ba yang sreg pa'i bskal pa'i me ma byung gi bar du bar ma dor yongs su zad par mi 'gyur ro/ /'jam dpal de bzhin du de bzhin gshegs pa la dge ba'i rtsa ba bskyed pa ji ltar chung ba yang thams cad mkhyen pa'i ye shes kyi me ma byung gi bar du bar ma dor
75b4(mdo sde): yongs su zad pa'am/ mthar thug par mi 'gyur ro/ /'jam dpal dper na zla ba'i dkyil 'khor ni ji ltar chung yang / 'di lta ste/ bong dang / khyon dang / che bas skar ma'i tshogs thams cad zil gyis mnan nas lhang nger 'dug cing kun du lhang nger 'dug go /
75b5(mdo sde): 'jam dpal de bzhin du de bzhin gshegs pa la dge ba'i rtsa ba bskyed pa ji ltar chung ba yang 'di lta ste/ mtho ba dang / yangs pa dang / che bas dge ba'i rtsa ba thams cad zil gyis mnan nas lhang nger 'dug go/ /'jam dpal de ltar na de bzhin gshegs pa dgra bcom
75b6(mdo sde): pa yang dag par rdzogs pa'i sangs rgyas ni yon tan bsam gyis mi khyab pa dang ldan no/ /'jam dpal rigs kyi bu'am rigs kyi bu mo gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi de bzhin gshegs pa thams cad byang chub
75b7(mdo sde): sems dpa' rnams dang / nyan thos rnams dang bcas pa la nyin gcig bzhin du lha'i zhal zas ro brgya dang ldan pa phul zhing lha'i na bza' dag kyang phul te/ de ltar sbyin pa bskal pa gang gA'i klung gi bye ma snyed du byin la/ rigs kyi bu'am rigs kyi bu mo gzhan zhig
76a1(mdo sde): gis ni chos kyi rnam grangs 'di thos nas mos par byed na/ 'di ni de bas ches bsod nams grangs med pa skyed par 'gyur na/ gang yi ger 'dri ba'am/ yi ger 'drir 'jug pa'am/ ston par byed pa lta ci smos te/ 'di ni de bas sangs rgyas kyi ye shes
76a2(mdo sde): thob par 'gyur ba'i bsod nams ches mang du skyed do/ /'jam dpal rigs kyi bu'am rigs kyi bu mo gang la la zhig gis sdang ba'i sems kyis nyan thos dang / rang sangs rgyas dpag tu med pa dag gi zas dang gos bcad la/ rigs kyi bu'am rigs kyi bu mo gzhan zhig gis
76a3(mdo sde): ni khros te sdang ba'i sems kyis theg pa chen po la mos pa'i byang chub sems dpa'i zan cig phrogs sam/ zan cig gcod du bcug na 'di ni de bas ches sdig pa grangs med pa skyed do/ /de ci'i phyir zhe na/ 'jam dpal 'das pa dang / ma 'ongs pa dang / da ltar byung ba'i
76a4(mdo sde): nyan thos dang / rang sangs rgyas thams cad kyi sbyin pa dang / tshul khrims dang / bzod pa dang / brtson 'grus dang / bsam gtan dang / shes rab la sogs pa bskal pa bye ba grangs med pa nas yang dag par bsgrubs pa gang yin pa de dag thams cad ni rang gi sems kyi
76a5(mdo sde): rgyud las skyes pa'i nyon mongs pa rnams 'joms par byed par zad kyi/ byang chub sems dpa' ni tha na dud 'gro'i skye gnas su skyes pa'i sems can la kham gcig tsam yongs su btang ba yang dkon mchog gsum gyi gdung mi 'chad par 'gyur bar byed pa'i phyir ro/ /'jam
76a6(mdo sde): dpal nan gyis dper bya na/ rigs kyi bu'am rigs kyi bu mo gang la la zhig gis khros te sdang ba'i sems kyis nyan thos dang rang sangs rgyas dpag tu med pa dag gi tshul khrims kyi phung po dang / ting nge 'dzin gyi phung po dang / shes rab kyi phung po dang / rnam par grol ba'i
76a7(mdo sde): phung po dang / rnam par grol ba'i ye shes mthong ba'i phung po med par byas la/ rigs kyi bu'am rigs kyi bu mo gzhan zhig gis ni sdang ba'i sems kyis theg pa chen po la mos pa'i byang chub sems dpa'i tshul khrims tha na bslab pa gcig blangs pa tsam yang med par byas
76b1(mdo sde): na/ 'di ni de bas ches sdig pa grangs med pa skyed do/ /de ci'i phyir zhe na/ nyan thos dang / rang sangs rgyas thams cad kyi tshul khrims kyi phung po dang / ting nge 'dzin gyi phung po dang / shes rab kyi phung po dang / rnam par grol ba'i phung po dang / rnam par grol ba'i ye
76b2(mdo sde): shes mthong ba'i phung po ni rang gi sems kyi rgyud las skyes pa'i nyon mongs pa rnams 'joms par byed par zad kyi/ byang chub sems dpa' ni tha na nyi ma gcig gi bslab pa gcig las byung ba'i tshul khrims kyi phung po dang / ting nge 'dzin gyi phung po dang / shes rab kyi phung
76b3(mdo sde): po dang / rnam par grol ba'i phung po dang / rnam par grol ba'i ye shes mthong ba'i phung po thams cad ni sems can thams cad kyi nyon mongs pa thams cad 'joms par byed pa nas thams cad mkhyen pa'i ye shes kyi bar du 'thob par 'gyur ba'i phyir ro/ /'jam dpal rigs kyi bu'am
76b4(mdo sde): rigs kyi bu mo gang la la zhig gis khros te/ gnod sems kyi sems kyis phyogs bcu'i 'jig rten gyi khams thams cad kyi sems can thams cad btson rar bcug la/ rigs kyi bu'am rigs kyi bu mo gzhan zhig gis ni byang chub sems dpa' la khros te gnod sems kyi
76b5(mdo sde): sems kyis 'di dang phrad par ma gyur cig ces rgyab kyis phyogs te 'dug na/ 'di ni de bas ches sdig pa grangs med pa skyed do/ /'jam dpal rigs kyi bu'am rigs kyi bu mo gang la la zhig gis phyogs bcu'i 'jig rten gyi khams thams cad kyi sems can thams cad kyi mig
76b6(mdo sde): phyung la/ rigs kyi bu'am rigs kyi bu mo gzhan zhig gis ni khros te gnod sems kyi sems kyis byang chub sems dpa' la bltas na/ 'di ni de bas ches sdig pa grangs med pa skyed do/ /'jam dpal nan gyis dper bya na gal te phyogs bcu'i 'jig rten gyi khams
76b7(mdo sde): thams cad kyi sems can thams cad kyi mig phyung bar gyur la/ de nas rigs kyi bu'am rigs kyi bu mo gang la la zhig gis byams pa'i sems kyis mig bskyed la/ rigs kyi bu'am rigs kyi bu mo gzhan zhig gis ni theg pa chen po la mos pa'i byang chub sems dpa' la
77a1(mdo sde): dga' ba'i sems kyis bltas na/ 'di ni de bas ches bsod nams grangs med pa skyed do/ /'jam dpal rigs kyi bu'am rigs kyi bu mo gang la la zhig gis phyogs bcu'i 'jig rten gyi khams thams cad kyi sems can thams cad btson rar 'dug pa las btson
77a2(mdo sde): ra nas thar bar byas nas/ 'khor los sgyur ba'i bde ba la bkod la/ rigs kyi bu'am rigs kyi bu mo gzhan zhig gis ni theg pa chen po la mos pa'i byang chub sems dpa' la dga' ba'i sems kyis mthong bar 'dod cing / dga' ba'i sems kyis de'i bsngags pa brjod na/
77a3(mdo sde): 'di ni de bas ches bsod nams grangs med pa skyed do/ /'jam dpal byang chub sems dpa' gang la la zhig gis phyogs bcu'i 'jig rten gyi khams thams cad kyi sems can thams cad rang sangs rgyas nyid la bkod la/ byang chub sems dpa' gzhan zhig gis ni theg pa
77a4(mdo sde): chen po la mos pa'i byang chub sems dpa'i dge ba'i rtsa ba sangs rgyas la bskyed pa gcig tsam 'phel bar byas na/ 'di ni de bas ches bsod nams grangs med pa skyed do/ /'jam dpal theg pa chen po la mos pa'i byang chub sems dpa' gang la la zhig gis phyogs bcu'i 'jig
77a5(mdo sde): rten gyi khams thams cad kyi sems can thams cad byang chub kyi sems la bkod la/ theg pa chen po la mos pa'i byang chub sems dpa' gzhan zhig gis ni theg pa chen po la mos pa'i byang chub sems dpa' phung po med pa'i tshigs su bcad pa gcig tsam 'don du bcug na 'di
77a6(mdo sde): ni de bas ches bsod nams grangs med pa skyed do/ /'jam dpal nan gyis dper bya na/ rigs kyi bu'am rigs kyi bu mo gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi rang sangs rgyas rnams sems can dmyal ba dang / dud
77a7(mdo sde): 'gro dang rnams su skyes par byas la/ rigs kyi bu'am rigs kyi bu mo gang la la zhig gis ni byang chub sems dpa' gcig byang chub kyi sems las mos pa bzlog na/ 'di ni de bas ches sdig pa grangs med pa skyed do/ /'jam dpal gal te rigs kyi bu'am
77b1(mdo sde): rigs kyi bu mo gang la la zhig gis phyogs bcu'i 'jig rten gyi khams thams cad kyi sems can thams cad byang chub kyi sems las mos pa bzlog la/ rigs kyi bu'am rigs kyi bu mo gzhan zhig gis ni tha na theg pa chen po la mos pa'i byang chub sems dpa' gcig theg
77b2(mdo sde): pa chen po la mos pa bzlog na/ 'di ni de bas ches sdig pa grangs med pa skyed do/ /'jam dpal gal te phyogs bcu'i 'jig rten gyi khams thams cad kyi sems can thams cad sems can dmyal ba dang / dud 'gro dang / dang / gshin rje'i 'jig rten du skyes
77b3(mdo sde): par gyur la/ de nas byang chub sems dpa' gang la la zhig gis sems can de dag thams cad sems can dmyal ba dang / dud 'gro dang / gshin rje'i 'jig rten nas bton nas byang chub kyi sems la bkod la/ byang chub sems dpa' gzhan zhig gis ni sems can
77b4(mdo sde): gcig theg pa chen po la mos pa la 'jug par byed na/ 'di ni de bas ches bsod nams grangs med pa skyed do/ /'jam dpal gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi rang sangs rgyas rnams rang sangs rgyas las nyams
77b5(mdo sde): par byas la/ gcig gis ni theg pa chen po la mos pa'i byang chub sems dpa' gcig byang chub sems dpa' las nyams par byas na/ 'di ni de bas ches sdig pa grangs med pa skyed do/ /'jam dpal phyogs bcu'i 'jig rten gyi khams thams cad kyi rdul phra rab kyi
77b6(mdo sde): rdul snyed kyi rang sangs rgyas rnams kyi rnyed pa dang / bkur sti gcad pa'i phyir rnyed pa dang / bkur sti la ser sna'i sems bskyed cing phyogs dang phyogs mtshams rnams su de dag gi grags pa dang / sgra dang / tshigs su bcad pa ma yin pa bsgrags la/ rigs kyi
77b7(mdo sde): bu'am rigs kyi bu mo gzhan zhig gis ni theg pa chen po la mos pa'i byang chub sems dpa' gcig gi rnyed pa dang / bkur sti gcad pa'i phyir rnyed pa dang / bkur sti la ser sna'i sems bskyed cing bsngags pa ma yin pa bsgrags na/ 'di ni de bas ches sdig pa grangs med pa
78a1(mdo sde): skyed do/ /'jam dpal gang la la zhig gis dam pa'i chos yongs su gzung ba'i phyir theg pa chen po la mos pa'i byang chub sems dpa' la dga' ba'i sems kyis tha na chu ra'i chu tsam byin na yang las des de 'khor los sgyur ba'i rgyal srid du ma myong bar gyur na/
78a2(mdo sde): byang chub sems dpa' klog pa dang / kha ton byed pa la mos pa la lta ci smos/ bcom ldan 'das kyis de skad ces bka' stsal nas/ byang chub sems dpa' de dag dang / nyan thos de dag dang / lha dang / mi dang / lha ma yin dang / dri zar bcas pa'i 'jig
78a3(mdo sde): rten yi rangs te/ bcom ldan 'das kyis gsungs pa la mngon par bstod do// //'phags pa nges pa dang ma nges par 'gro ba'i phyag rgyal 'jug pa zhes bya ba theg pa chen po'i mdo rdzogs so// //rgya gar gyi mkhan po pradz+nyA barma dang / su ren dra bo d+hi dang /
78a4(mdo sde): zhu chen gyi lots+tsha ba ban+de ye shes sde la sogs pas bsgyur cing zhus te gtan la phab pa// @##/ /rgya gar skad du/ Ar+ya d+harma mu drA nA ma ma hA yA na sU tra/ /bod skad du/ 'phags pa chos kyi phyag rgya zhes bya ba theg pa chen po'i
78a5(mdo sde): mdo/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das mnyan yod na rgyal bu rgyal byed kyi tshal/ mgon med zas sbyin gyi kun dga' ra ba na dge slong lnga stong thams pa'i dge slong
78a6(mdo sde): gi dge 'dun chen po dang / byang chub sems dpa' sems dpa' chen po rab tu mang po dag dang thabs cig tu bzhugs te/ de nas tshe dang ldan pa shA ri'i bu bcom ldan 'das kyi mthus stan las langs te/ bla gos phrag pa gcig tu gzar nas/ pus mo g.yas pa'i lha nga
78a7(mdo sde): sa la btsugs te/ bcom ldan 'das ga la ba de logs su thal mo sbyar ba btud nas/ bcom ldan 'das la 'di skad ces gsol to/ /bcom ldan 'das rab tu byung ba rab tu byung ba zhes bgyi na/ bcom ldan 'das ji tsam gyis na legs par gsungs pa'i chos
78b1(mdo sde): 'dul ba la dge slong rab tu byung ba 'phags pa 'jig rten las 'das pa'i rdzogs par bsnyen pas rdzogs par bsnyen pa lags/ bcom ldan 'das kyis bka' stsal pa/ shA ri'i bu so so'i skye bo'i chos rnams las kyang ma 'das la/ zag pa med pa'i chos rnams kyang ma
78b2(mdo sde): thob pa de tsam gyis na dge slong legs par gsungs pa'i chos 'dul ba la rab tu byung ba 'phags pa 'jig rten las 'das pa'i rdzogs par bsnyen pas rdzogs par bsnyen pa yin te/ de ltar rab tu byung ba gang dag yin pa de dag ni yang dag par rab tu byung ba yin gyis de lta ma yin par
78b3(mdo sde): rab tu byung ba gang dag yin pa de dag ni log par rab tu byung ba yin no/ /shA ri'i bu dge slong de lta bus ni dad pas byin pa longs spyad par 'os te/ gos dang / zas dang / mal cha dang / stan dang / na ba'i gsos sman dang / sman zong rnams longs spyad par 'os so/ /shA
78b4(mdo sde): ri'i bu gzhan yang brtson pa mi gtong ba'i dge slong gang yin pa de ni gzugs gtong bar mi byed/ tshor ba dang / 'du shes dang / 'du byed rnams dang / rnam par shes pa gtong bar mi byed de/ de tsam gyis na dge slong legs par gsungs pa'i chos 'dul ba la rab tu byung
78b5(mdo sde): ba 'phags pa 'jig rten las 'das pa'i rdzogs par bsnyen pas rdzogs par bsnyen pa yin te/ de ltar rab tu byung ba gang dag yin pa de dag ni yang dag par rab tu byung ba yin gyi/ de lta ma yin par rab tu byung ba gang dag yin pa de dag ni log par rab tu byung ba yin no/ /shA ri'i
78b6(mdo sde): bu dge slong de lta bus ni dad pas byin pa longs spyad par 'os te/ gos dang / zas dang / mal cha dang / stan dang / na ba'i gsos dang / sman zong rnams longs spyad par 'os so/ /de nas tshe dang ldan pa rab 'byor gyis tshe dang ldan pa shA ri'i bu la 'di skad ces smras so/ /
78b7(mdo sde): tshe dang ldan pa shA ri'i bu/ bcom ldan 'das kyis ci la dgongs te/ so so'i skye bo'i chos rnams las kyang ma 'das la/ zag pa med pa'i chos rnams kyang ma thob pa de tsam gyis na/ dge slong legs par gsungs pa'i chos 'dul ba la rab tu byung ba 'phags pa
79a1(mdo sde): 'jig rten las 'das pa'i rdzogs par bsnyen pas rdzogs par bsnyen pa yin te/ de ltar rab tu byung ba gang dag yin pa de dag ni yang dag par rab tu byung ba yin gyi/ de lta ma yin par rab tu byung ba gang dag yin pa de dag ni log par rab tu byung ba yin no/ /shA ri'i
79a2(mdo sde): bu dge slong de lta bus ni dad pas byin pa longs spyad par 'os te/ gos dang / zas dang / mal cha dang / stan dang / na ba'i gsos sman dang / sman zong rnams longs spyad par 'os so zhes de skad bka' stsal/ shA ri'i bus smras pa/ tshe dang ldan pa rab 'byor so so'i skye
79a3(mdo sde): bo'i chos rnams ni sgyu ma lta bu ste/ de dag ni 'da' bar bya bar mi nus so/ /tshe dang ldan pa rab 'byor so so'i skye bo'i chos rnams ni yongs su ma grub pa ste/ de dag ni 'da' bar bya bar sla ba ma yin no/ /tshe dang ldan pa rab 'byor sems can gyi khams ni nang na yang mi dmigs/
79a4(mdo sde): phyi rol na yang mi dmigs/ gnyi ga med par yang mi dmigs te/ sems can gyi khams kyi rang bzhin gang yin pa dang / so so'i skye bo'i chos rnams kyi rang bzhin gang yin pa de dag ni 'da' bar bya bar sla ba ma yin no/ /tshe dang ldan pa rab 'byor bcom ldan 'das kyis
79a5(mdo sde): 'di skad du so so'i skye bo'i chos rnams las kyang ma 'das la zag pa med pa'i chos rnams kyang ma thob pa de tsam gyis na dge slong legs par gsungs pa'i chos 'dul ba la rab tu byung ba 'phags pa'i 'jig rten las 'das pa'i rdzogs par bsnyen pas rdzogs par bsnyen pa yin te/ de ltar rab tu byung ba gang dag yin pa de dag ni yang dag par rab tu byung ba yin gyi/
79a6(mdo sde): de lta ma yin par rab tu byung ba gang dag yin pa de dag ni log par rab tu byung ba yin no/ /shA ri'i bu dge slong de lta bus ni dad pas byin pa longs spyad par 'os te/ gos dang / zas
79a7(mdo sde): dang / mal cha dang / stan dang / na ba'i gsos dang / sman zong rnams longs spyad par 'os so zhes gang gsungs pa de yang tshe dang ldan pa rab 'byor gang dag gi rten tam/ gnas med pa de dag ni ji ltar thob par rung / tshe dang ldan pa rab 'byor gal te zag pa med pa'i
79b1(mdo sde): chos rnams thob tu rung na ni dmigs pa las dgra bcom pa 'byung bar 'gyur ro/ /de bzhin gshegs pa dgra bcom pa yang dag par rdzogs pa'i sangs rgyas rnams kyi chos nyid ni ltos pa med pa ste/ tshe dang ldan pa rab 'byor bcom ldan 'das kyis de la dgongs nas 'di
79b2(mdo sde): skad du so so'i skye bo'i chos rnams las kyang ma 'das la zag pa med pa'i chos rnams kyang ma thob pa de tsam gyis na dge slong legs par gsungs pa'i chos 'dul ba la rab tu byung ba 'phags pa 'jig rten las 'das pa'i rdzogs par bsnyen pas rdzogs par bsnyen pa yin te/ de ltar rab tu
79b3(mdo sde): byung ba gang dag yin pa de dag ni yang dag par rab tu byung ba yin gyi/ de ltar ma yin par rab tu byung ba gang yin pa de dag ni log par rab tu byung ba yin no/ /shA ri'i bu dge slong de lta bus ni dad pas byin pa la longs spyad par 'os te/ gos dang / zas dang / mal cha dang / stan
79b4(mdo sde): dang / na ba'i gsos sman dang / sman zong rnams longs spyad par 'os so zhes bka' stsal to/ /de nas tshe dang ldan pa rab 'byor gyis yang tshe dang ldan pa shA ri'i bu la 'di skad ces smras so/ /tshe dang ldan pa shA ri'i bu bcom ldan 'das kyis ci las dgongs te brtson pa mi
79b5(mdo sde): gtong ba'i dge slong gang yin pa de ni gzugs gtong bar mi byed/ tshor ba dang / 'du shes dang / 'du byed rnams dang / rnam par shes pa gtong bar mi byed de/ de tsam gyis na dge slong legs par gsungs pa'i chos 'dul ba la rab tu byung ba 'phags pa 'jig rten
79b6(mdo sde): las 'das pa'i rdzogs par bsnyen pas rdzogs par bsnyen pa yin te/ de ltar rab tu byung ba gang dag yin pa de dag ni yang dag par rab tu byung ba yin gyi/ de lta ma yin par rab tu byung ba gang dag yin pa de dag ni log par rab tu byung ba yin no/ /shA ri'i bu dge slong de lta
79b7(mdo sde): bus ni dad pas byin pa longs spyad par 'os te/ gos dang / zas dang / mal cha dang / stan dang / na ba'i gsos sman dang / sman zong rnams longs spyad par 'os so zhes de skad bka' stsal/ shA ri'i bus smras pa/ tshe dang ldan pa rab 'byor bcom ldan 'das
80a1(mdo sde): kyis chos nyid las dgongs nas 'di skad du/ brtson pa mi gtong ba'i dge slong gang yin pa de ni gzugs gtong bar mi byed/ tshor ba dang / 'du shes dang / 'du byed rnams dang / rnam par shes pa gtong bar mi byed ces bka' stsal to/ /tshe dang ldan pa
80a2(mdo sde): rab 'byor/ chos kyi dbyings ni nang na yang mi dmigs/ phyi rol na yang mi dmigs/ gnyi ga med par yang mi dmigs so/ /nang gdags pa ni gdags su med pa dang skye ba med pa'i gdags pa'o/ /de ltar na sems can gyi khams mnyam pa nyid kyis chos kyi
80a3(mdo sde): dbyings mnyam pa nyid do/ /chos kyi dbyings mnyam pa nyid kyis sems can gyi khams mnyam pa nyid do/ /de ltar na sems can gyi khams dang chos kyi dbyings 'di ni gnyis su med de gnyis su byar med do/ /gang la gnyis su med pa de gnyis su byar med pa de la ni gsal ba
80a4(mdo sde): yang med/ gzhag pa yang med do/ /gang la gsal ba yang med/ gzhag pa yang med pa de ni 'das pa'am 'thob par byar mi nus te/ tshe dang ldan pa rab 'byor/ bcom ldan 'das kyis de la dgongs nas 'di skad du brtson pa mi gtong ba'i dge slong gang yin pa
80a5(mdo sde): de ni gzugs gtong bar mi byed/ tshor ba dang / 'du shes dang / 'du byed rnams dang / rnam par shes pa gtong bar mi byed de/ de tsam gyis na dge slong legs par gsungs pa'i chos 'dul ba la rab tu byung ba 'phags pa 'jig rten las 'das pa'i rdzogs par
80a6(mdo sde): bsnyen pas rdzogs par bsnyen pa yin te/ de ltar rab tu byung ba gang dag yin pa de dag ni yang dag par rab tu byung ba yin gyi/ de lta ma yin par rab tu byung ba gang dag yin pa de dag ni log par rab tu byung ba yin no/ /shA ri'i bu dge slong de lta bus ni dad pas byin pa
80a7(mdo sde): longs spyad par 'os te/ gos dang / zas dang / mal cha dang / stan dang / na ba'i gsos sman dang / sman zong rnams longs spyad par 'os so zhes bka' stsal to/ /dogs pa med pa'i dge slong ni dogs pa khas mi len to/ /yi ge med cing yi ge las 'das pa'i
80b1(mdo sde): dge slong gang yin pa de ni bgrang ba las bstan par mi nus la/ de la ni 'ong ba yang med/ 'gro ba yang med/ 'greng ba yang med/ 'dug pa yang med/ nyal ba yang med do/ /rtog pa can ma yin pa'i dge slong ni brtags pa la longs spyod pa'o/ /rtog pa can gyi dge
80b2(mdo sde): slong ni ma brtags pa la longs spyod pa ste/ tshe dang ldan pa rab 'byor/ bcom ldan 'das kyis de la dgongs nas de tsam gyis na dge slong legs par gsungs pa'i chos 'dul ba la rab tu byung ba 'phags pa 'jig rten las 'das pa'i rdzogs par bsnyen pas rdzogs par bsnyen pa yin
80b3(mdo sde): te/ de ltar rab tu byung ba gang dag yin pa de dag ni yang dag par rab tu byung ba yin gyi/ de lta ma yin par rab tu byung ba gang dag yin pa de dag ni log par rab tu byung ba yin no/ /shA ri'i bu dge slong de lta bus ni dad pas byin pa longs spyad par 'os te/ gos dang / zas
80b4(mdo sde): dang / mal cha dang / stan dang / na ba'i gsos sman dang / sman zong rnams longs spyad par 'os so zhes bka' stsal to/ /de nas bcom ldan 'das kyis tshe dang ldan pa shA ri'i bu la legs so zhes bya ba byin te/ shA ri'i bu legs so legs so/ /khyod kyis ji skad bstan
80b5(mdo sde): pa bzhin du ngas de las dgongs nas bstan pa yin te/ 'di ni legs par gsungs pa'i chos 'dul ba la rab tu byung ba yin no/ /shA ri'i bu phyag rgya 'dis mngon pa'i nga rgyal can brtag par 'dod pas ni phyag rgya de'i mdun du brjod par bya'o/ /shA ri'i bu shin tu brtags pa ni
80b6(mdo sde): phyag rgya 'dis ni mngon pa'i nga rgyal can mang po brtag par nus so/ /chos kyi rnam grangs 'di bstan pa na dge slong bdun brgya len pa med par zag pa rnams las sems rnam par grol lo/ /srid pa tha ma pa'i dge slong brgya ni chos kyi rnam grangs 'di la ma zhugs shing ma rtogs la
80b7(mdo sde): ma mos nas stan las langs te dong ngo / /dge slong lnga ni spong ba byas shing bzlog pa byas nas rang gi lus dang bcas te sems can dmyal ba chen por lhung ngo / /bcom ldan 'das kyis bka' stsal pa/ shA ri'i bu ngas kye ma chos 'di ni 'jig rten thams cad dang mi 'thun no snyam ste/
81a1(mdo sde): de la dgongs nas de skad bstan mod kyi 'on kyang gang dang yang mi 'thun pa med de/ shA ri'i bu dper na mi la la zhig gnyid kyis log pa'i rmi lam du skye bo phal po che'i mdun du khyed la ngas chos bshad par bya'o/ /chos de yang 'jig rten thams cad dang mi 'thun no
81a2(mdo sde): zhes tshig tu smra na/ shA ri'i bu 'di ji snyam du sems/ chos de dang mi 'thun pa gang dag yin pa'i mi de dag yod pa yin nam/ gsol pa/ bcom ldan 'das de ni ma mchis lags so/ /bcom ldan 'das kyis bka' stsal pa/ shA ri'i bu de bzhin du nga yang kye ma chos
81a3(mdo sde): 'di ni 'jig rten thams cad dang mi 'thun no zhes de skad du yang ston la de 'jig rten de yang yang dag par ma mthong ngo / /'jig rten med pa la ni chos kyang bgrang du med do/ /'jig rten gdags pa yang med do/ /shA ri'i bu 'jig rten thams cad dang mi 'thun pa zhes bya ba ni chos
81a4(mdo sde): rnams ma 'dres shing chos rnams 'dre ba med pa la bya bar gsungs so/ /gsol pa/ bcom ldan 'das ma 'dres pa zhes bgyi ba'i tshig gi don gang lags/ bka' stsal pa/ shA ri'i bu ma 'dres pa zhes bya ba ni chos rnams ro gcig par gdags pa yin te/ gcig pu
81a5(mdo sde): kho na yang ma yin/ tha dad pa kho na yang ma yin no/ /shA ri'i bu ma 'dres pa zhes bya ba de ni stong pa nyid kyi tshig so/ /gsol pa/ bcom ldan 'das stong pa nyid ces bgyi ba'i tshig gi don gang lags/ bka' stsal pa/ shA ri'i bu stong pa nyid ces bya ba ni
81a6(mdo sde): gdags su med pa'o/ /gang gdags su med pa de ni gdags par mi nus so/ /gang gdags par mi nus pa de ni 'jig rten pa yang ma yin/ 'jig rten las 'das pa yang ma yin no/ /shA ri'i bu gang 'jig rten pa yang ma yin/ 'jig rten las 'das pa yang
81a7(mdo sde): ma yin pa de ni stong pa nyid ces bya'o/ /bcom ldan 'das kyis de skad ces bka' stsal nas/ tshe dang ldan pa shA ri'i bu dang / dge slong gi dge 'dun thams cad dang / byang chub sems dpa' sems dpa' chen po de dag dang / lha dang / mi dang / lha ma yin dang / dri zar
81b1(mdo sde): bcas pa'i 'jig rten yi rangs te/ bcom ldan 'das kyis gsungs pa la mngon par bstod do// //'phags pa chos kyi phyag rgya zhes bya ba theg pa chen po'i mdo rdzogs so// //lots+tsha ba ban de klu'i dbang po dang / lha'i zla bas bsgyur cing
81b2(mdo sde): gtan la phab pa/ @##/ /rgya gar skad du/ Ar+ya pra dI pa dA nI yaM nA ma ma hA yA na sU tra/ bod skad du/ 'phags pa mar me 'bul ba zhes bya ba theg pa chen po'i mdo/ sangs rgyas dang byang chub sems dpa' thams cad
81b3(mdo sde): la phyag 'tshal lo/ /'di skad bdag gis thos pa'i dus gcig na/ bcom ldan 'das mnyan yod na rgyal bu rgyal byed kyi tshal/ mgon med zas sbyin gyi kun dga' ra ba na bzhugs so/ /de nas bcom ldan 'das kyis tshe dang ldan pa shA ri'i bu la bka' stsal pa/
81b4(mdo sde): shA ri'i bu dpag tu med pa bzhi po 'di dag ni legs par yongs su sbyangs pa'i chos rnams dang ldan pa/ rnam par smin pa dpag tu med pa/ snang ba dpag tu med pa/ bsod nams la yang dag par gzhol ba dpag tu med pa/ gzugs dpag tu med pa/ bde ba la
81b5(mdo sde): yang dag par gzhol ba dpag tu med pa dag ste/ de dag ni tshul khrims la 'jug pa dang / ting nge 'dzin dang / shes rab dang / rnam par grol ba dang / rnam par grol ba'i ye shes mthong ba la 'jug pa dang / so so yang dag par rig pa la 'jug pa dang / len pa
81b6(mdo sde): med par zag pa zad par 'gyur ba dag go/ /bzhi gang zhe na/ shA ri'i bu 'di lta ste/ de bzhin gshegs pa dgra bcom pa yang dag par rdzogs pa'i sangs rgyas tshul khrims kyi pha rol tu phyin pa brnyes pas bsam gtan par gyur pa/ shes rab kyi pha rol tu phyin pa brnyes
81b7(mdo sde): pas shes rab dpag tu med pa dang ldan pa/ shes rab yangs pa dang ldan pa/ nges par 'byed pa'i shes rab dang ldan pa/ ji lta ba bzhin gyi shes rab dang ldan pa/ grangs med pa'i shes rab dang ldan pa/ rnam par nges pa'i shes rab dang ldan pa/ rnam par nges
82a1(mdo sde): pa gzigs pa/ mchog tu rnam par grol zhing shin tu rnam par grol ba'i thugs dang ldan pa/ g.yo ba med pa'i thugs dang ldan pa/ 'khrug pa med pa'i thugs dang ldan pa/ 'phrin las legs par mdzad pa'i thugs dang ldan pa dang / shA ri'i bu de
82a2(mdo sde): bzhin gshegs pa dgra bcom pa yang dag par rdzogs pa'i sangs rgyas ni mi dge ba'i chos thams cad spangs pa/ dge ba'i chos thams cad dang ldan pa/ spyod pa phun sum tshogs pa/ yid la mdzad pa dang ma bral ba/ bden pa ston pa/ bden pa gzigs pa/ snang
82a3(mdo sde): bar gyur pa/ dpag tu med pa/ tshogs dpag tu med pa/ zil gyis gnon pa/ zil gyis mi gnon pa'i tshul khrims dang / ting nge 'dzin dang / shes rab dang / rnam par grol ba dang / rnam par grol ba'i ye shes gzigs pa'i stobs bskyed pa brnyes pa/ stobs
82a4(mdo sde): bcu'i stobs bskyed pa brnyes pa/ mi 'jigs pa'i stobs bskyed pa brnyes pa/ sangs rgyas kyi chos kyi stobs bskyed pa brnyes pa/ byams pa chen po dang snying rje chen po'i stobs bskyed pa brnyes pa/ so so yang dag par rig pa'i stobs bskyed pa brnyes pa/ sngon gyi bsam
82a5(mdo sde): pa phun sum tshogs pa/ sngon yongs su sbyong ba mdzad pa/ shes rab rin po che dang ldan pa/ brtson pa ma bor ba/ brtson 'grus dpag tu med pa/ mya ngan dang gnod pa dang bral ba/ yongs su 'dzin pa mi mnga' ba/ thams cad gzigs pa/ thams cad mkhyen pa/
82a6(mdo sde): glang po chen po/ dpag tu med pa/ phung po mi mnga' ba/ bsod nams kyi zhing bla na med pa dang / shA ri'i bu de la de bzhin gshegs pa dgra bcom pa yang dag par rdzogs pa'i sangs rgyas bskal pa bye ba khrag khrig 'bum phrag du mar dge ba'i rtsa ba yang dag par bsgrubs pa/
82a7(mdo sde): rig pa gsum dang ldan pa/ bsod nams kyi zhing gi de bzhin gshegs pa'i mchod rten la dge slong ngam/ dge slong ma'am/ dge bsnyen nam/ dge bsnyen ma sems dang ba/ bsod nams don du gnyer ba/ bsod nams la dmigs pa/ bsod nams yo byad du
82b1(mdo sde): byed pa/ bsod nams 'dod pa/ rnal 'byor dang 'thun pa'i rjes su dran pa yid la byed pa/ sngon gyi sbyor ba phun sum tshogs pas tha na mar me'i snying po chung ngu'am ngan pa zhig 'bru mar gyis bskus sam mar gyis bskus te 'bul lam/ nges par 'bul lam/ yongs su
82b2(mdo sde): 'bul lam/ 'jog par byed pa dang / dge ba don du gnyer bas de bzhin gshegs pa dgra bcom pa yang dag par rdzogs pa'i sangs rgyas bcom ldan 'das phyi ma'i mtha'i skye ba'i 'khor ba spangs pa/ de ltar byung ba na tshul khrims dang / ting nge 'dzin dang / shes rab dang /
82b3(mdo sde): rnam par grol ba dang / rnam par grol ba'i ye shes gzigs pas bzung ba nyid yid la byed dam/ de las yon tan gang yang rung ba zhig yid la byed dam/ de bzhin gshegs pa'i phyir dang gzhi de las de bzhin gshegs pa yid la byed cing de bzhin gshegs pa dgra bcom
82b4(mdo sde): pa yang dag par rdzogs pa'i sangs rgyas nyid kyi phyir de bzhin gshegs pa la mchod pa bya bar sems bskyed de/ mar me 'di 'bar bar bya/ rab tu 'bar bar bya/ dbul bar bya/ yongs su dbul bar bya/ rab tu gzhag par bya'o snyam pa'am/ sems kyi rgyud dad par gyur
82b5(mdo sde): pas tshul khrims yongs su dag pa/ mi mnyam pa dang mnyam pa'i tshul khrims dang ldan pa/ de bzhin gshegs pa dgra bcom pa yang dag par rdzogs pa'i sangs rgyas dpag tu med pa bsod nams mang po mnga' ba'i de bzhin gshegs pa'i mchod rten la bsnyen bkur byed de/
82b6(mdo sde): de tsam mam/ tsam mam/ chung ngu zhig gam/ dan ngon tsam zhig gam/ gsog tsam zhig gam/ tha na glog gi rgyun tsam zhig kyang snang bar byed dam/ tha na them skas kyi gzhi gcig snang bar byed na yang shA ri'i bu de'i rnam par smin pa ni nyan thos rnams kyis sam/
82b7(mdo sde): rang sangs rgyas rnams kyis bstan par mi nus so/ /shA ri'i bu gzhan yang lan la ni mi re zhing dad pa dang / dga' ba dang / dang bas yongs su btang ba'i rnam par smin pa bsod nams kyi rnam par smin pa de ni de bzhin gshegs pas ston par spyod do/ /shA ri'i bu gzhan yang
83a1(mdo sde): dad pa dang ldan pa gus par gnas shing g.yo med la sgyu med pa sangs rgyas kyi yon tan la nges par sems pa'i rigs kyi bu'am/ rigs kyi bu mo dge ba'i bsam pa skyes nas mar me tsam mam/ chung ngu tsam zhig kyang snang bar byas te mar me snang bar byas
83a2(mdo sde): pa gang gis de bzhin gshegs pa'i mchod rten de'i tha na them skas tsam snang ngam/ bskor sa tsam snang ngam/ smad dam/ gdugs sam/ thams cad snang ngam/ tha na bar skabs gang yang rung ba zhig snang ba'i mar me de mod la myur du shi ste/ rlung gis bskyod pas sam/ char
83a3(mdo sde): pas sam/ mar zad pas sam/ snying po zad pas shi la/ shA ri'i bu 'di lta ste/ dper na klus dkrugs pa na sprin stug po'i dra ba 'khrigs pa las nam mkha' las glog byung nas nub na/ shA ri'i bu myur du 'byung ba'i rjes su 'brang ba de mthong bas sems can rnams kyi mig
83a4(mdo sde): thibs zhes byed pa de tsam du shA ri'i bu de bzhin gshegs pa'i mchod rten la mar me 'bul ba'i dge slong ngam/ dge slong ma'am/ dge bsnyen nam/ dge bsnyen ma'am/ de las gzhan pa sems can bslab pa'i gzhi ma blangs pa/ dge ba'i rtsa ba don du gnyer ba/ sangs rgyas dang /
83a5(mdo sde): chos dang / dge 'dun la mngon par dad pa/ bdag nyid bskyab par bya ba la gnas pa/ bsod nams 'dod pa rnams kyis ji tsam du chung ba'i mar me phul ba'i bsod nams kyi phung po ji tsam du dpag tu med pa yongs su gzung bar 'gyur ba'i rnam par smin pa ni de bzhin gshegs pas
83a6(mdo sde): mkhyen to/ /shA ri'i bu mar me 'bul ba cig phul bas mar me phul ba las mngon par grub pa'i bsod nams kyi phung po de'i rnam par smin pa ni shA ri'i bu de bzhin gshegs pa dgra bcom pa yang dag par rdzogs pa'i sangs rgyas ma gtogs par lha dang bcas/ tshangs pa dang
83a7(mdo sde): bcas pa'i 'jig rten dang / dge sbyong dang bram zer bcas pa'i skye dgus bstan par mi nus so/ /shA ri'i bu sangs rgyas bcom ldan 'das rnams kyi yul ni bsam gyis mi khyab ste/ shA ri'i bu mar me 'bul ba yongs su phul ba des bsod nams kyi phung po ji tsam du dpag tu
83b1(mdo sde): med grangs med pa yongs su bzung bar gyur pa'i don de ni de bzhin gshegs pas mkhyen te/ shA ri'i bu mar me de tsam du chung ngu phul ba'i rnam par smin pa yang dpag tu med na/ gang gis de bzhin gshegs pa yongs su mya ngan las 'das pa'i de bzhin gshegs pa'i mchod
83b2(mdo sde): rten la mchod pa khyad par can byed dam byed du 'jug ste/ spos sam/ me tog phreng ngam/ gdugs sam/ ba dan rnams sam/ gang yang rung ba'i mar me'i phreng ba rnam pa mang pos mchod pa khyad par can byed dam byed du 'jug pa lta smos kyang ci dgos/ shA ri'i bu gzhan yang
83b3(mdo sde): chos 'di bzhi ni dad pas rtogs par bya ba yin te/ bzhi gang zhe na/ sangs rgyas kyi chos rnams ni dpag tu med do snyam du dad pas rtogs par bya ba dang / dge ba'i rtsa ba ji ltar chung ngu'i rnam par smin pa yang dpag tu med par 'gyur ba dad pas rtogs par bya ba dang / dkon mchog
83b4(mdo sde): gsum la dad pa'i las mngon par 'du byed pa'i rnam par smin pa gang yin pa de ston pa mthong ba/ nyan thos khyed kyis kyang rnam pa thams cad du bsam pa'am/ yongs su bsam par mi nus na/ 'phags pa'i rigs la mi gnas pa gzhan rnams kyis las kyi rnam par smin pa
83b5(mdo sde): mngon sum du shes pa'am/ khong du chud par nus pa lta ci smos te de ni gnas med do/ /gzhan du na de ni dad pas rtogs par bya ba yin pa dang / shA ri'i bu nyan thos rnams kyis sems can thams cad kyi las kyi rnam par smin pa bsam pa'am shes par mi nus te/ shA ri'i
83b6(mdo sde): bu khyed rnams gnas 'di la bsam pa dang bral bar gyis shig / de ci'i phyir zhe na/ shA ri'i bu sems can rnams kyi las kyi rnam par smin pa bsam gyis mi khyab bo zhes de bzhin gshegs pas gsungs pa'i phyir ro/ /shA ri'i bu sngon gyi de bzhin gshegs pa dgra bcom
83b7(mdo sde): pa yang dag par rdzogs pa'i sangs rgyas rnams kyis kyang sems can rnams kyi las kyi rnam par smin pa bsam gyis mi khyab po zhes gsungs so/ /shA ri'i bu ma 'ongs pa'i de bzhin gshegs pa dgra bcom pa yang dag par rdzogs pa'i sangs rgyas rnams kyang sems can rnams kyi
84a1(mdo sde): las kyi rnam par smin pa bsam gyis mi khyab pa nyid do zhes ston par 'gyur ro/ /shA ri'i bu sems can gyi bsam pa dang / sems dang / lhag mthong yang bsam gyis mi khyab ste/ dad pas rtogs par bya ba yin no/ /shA ri'i bu 'phags pa'i rigs la gnas
84a2(mdo sde): pa khyed cag nyid kyang sems can thams cad kyi shes pa de la mig dang mkhas pa la shes pa mi 'jug na/ sems ma dul ba tshul khrims dang / ting nge 'dzin dang / shes rab dang / rnam par grol ba dang / rnam par grol ba'i ye shes mthong ba dang bral ba/ brjed ngas pa/
84a3(mdo sde): ma rig pa'i mun pas mig bsgribs pa gzhan gang dag bdag ci zhig /bdag su zhig /bdag ci 'dra ba zhig /bdag gang nas/ bdag ji tsam zhig /bdag ji lta bu zhig /bdag ldan pa'i ngang tshul can nam/ bdag mi ldan pa'i ngang tshul can nam/ bdag brjed ngas
84a4(mdo sde): pa'am/ bdag dran pa nye bar gnas pa'am/ bdag mkhas pa'i las byed pa'am/ bdag byis pa'i las byed pa'am/ bdag gang nas 'ongs/ bdag gang du 'gro zhes rang gi chos la shes pa 'jug pa yang med pa rnams lta ci smos/ shA ri'i bu byis pa so so'i skye bo ni
84a5(mdo sde): bdag la shes pa 'jug pa yang med na/ phyin ci log gi lta ba can de las kyi rnam par smin pa shes par lta ga la 'gyur te de ni gnas med do/ /shA ri'i bu de bzhin gshegs pa ni tshul khrims dang bral ba ma yin/ ting nge 'dzin dang bral ba ma yin/ shes rab dang bral ba
84a6(mdo sde): ma yin/ rnam par grol ba dang bral ba ma yin/ rnam par grol ba'i ye shes mthong ba dang bral ba ma yin/ rig pa dang bral ba ma yin no/ /shA ri'i bu de bzhin gshegs pa dgra bcom pa yang dag par rdzogs pa'i sangs rgyas ni tshul khrims dpag tu med pa'o/ /
84a7(mdo sde): tshul khrims chags pa med pa'o/ /tshul khrims bsam gyis mi khyab pa'o/ /tshul khrims gzhal du med pa'o/ /tshul khrims rdzogs pa'o/ /tshul khrims rnam par dag pa'o/ /de la las dang las kyi rnam par smin pa yang dag pa ji lta ba bzhin du rab tu mkhyen to/ /
84b1(mdo sde): shA ri'i bu ji ltar na de bzhin gshegs pa las dang las kyi rnam par smin pa yang dag pa ji lta ba bzhin du rab tu mkhyen ce na/ shA ri'i bu 'di la de bzhin gshegs pas 'di ltar rab tu mkhyen te/ sems can 'di ni dge ba'i chos rnams yongs su zad cing / mi dge ba'i chos
84b2(mdo sde): rnams kyis gang ba'o/ /sems can 'di ni dge ba'i chos rnams 'byung bar 'gyur zhing / mi dge ba'i chos rnams 'gag par 'gyur ba'o/ /sems can 'di ni mi dge ba'i chos rnams skye bar 'gyur zhing / dge ba'i chos rnams 'gag par 'gyur ba'o zhes shA ri'i bu 'jug
84b3(mdo sde): pa 'dis de bzhin gshegs pa sems can de dang de dag gi las dang las kyi rnam par smin pa sna tshogs rjes su 'jug pa rab tu mkhyen to/ /shA ri'i bu de la sems can rnams mun pa yod cing mkhas pa med de mkhyen pa de lta bu dang ldan pa/ mkhas pa de lta bu dang ldan pa des
84b4(mdo sde): sems can rnams kyi las kyi rnam par smin pa bsam gyis mi khyab pa lung ston to/ /shA ri'i bu de la gang dag dad pa de dag ni yid ches par 'gyur la gang dag ma dad cing bstan pa 'di las nyams pa de dag ni smad par 'gyur zhing rtsod par 'gyur te/ de ni de dag la yun ring por
84b5(mdo sde): mi phan pa dang / don med pa dang / sdug bsngal ba dang / log par ltung bar 'gyur ba'o/ /shA ri'i bu de la sems can gang de bzhin gshegs pa'i mchod rten la mar me 'bul ba des mar me 'bul ba yongs su phul ba dang / nges par phul ba dang / dge ba'i rtsa ba
84b6(mdo sde): bsags pa'i las mngon par 'dus byas pa dang / rnam par smin pa'i 'bras bu bde ba 'dod pa dang / dga' ba dang / mchog tu dga' ba dang ldan pa dang / dad pas yongs su phul ba bsags pas tshe 'di nyid la sems kyi nges par sems pa gsum 'thob ste/ gsum
84b7(mdo sde): gang zhe na/ de 'di snyam du sems te/ bdag gis de bzhin gshegs pa dgra bcom pa yang dag par rdzogs pa'i sangs rgyas la mchod pa byas te/ lus thob pa snying po dang snying po ma yin pa'i lus shes par byas la snying po sbyin par bya'o snyam nas longs spyod rnams la nyes
85a1(mdo sde): dmigs can du shes te/ snying po med pa'i longs spyod rnams la snying po sbyin par byed pa 'di ni shA ri'i bu de bzhin gshegs pa'i mchod rten la mchod pa byas pa'i sems kyi nges par sems pa dang po'o/ /shA ri'i bu gzhan yang de 'di snyam du sems te/ bdag
85a2(mdo sde): gis bsod nams kyi zhing bla na med pa'i yon gnas kyi sbyin pa mchog len pa po la mchod pa byas pas bdag la sems can dmyal ba'i 'jigs pa'am/ dud 'gro'i skye gnas kyi 'jigs pa'am/ gshin rje'i 'jig rten gyi 'jigs pa med do/ /bdag gi 'gro ba bde ba
85a3(mdo sde): ni lnga ste/ mtho ris 'thob pa'am/ mi 'thob pa'am/ gzugs 'thob pa'am/ longs spyod 'thob pa'am/ byang chub 'thob po snyam pa de ni shA ri'i bu de bzhin gshegs pa'i mchod rten la mchod pa bya ba'i sems kyi nges par sems pa 'thob pa gnyis pa'o/ /shA
85a4(mdo sde): ri'i bu gzhan yang de bzhin gshegs pa'i mchod rten la mar me 'bul ba yongs su phul ba la yang dag par gnas pa yin te/ gal te bdag gis sbyin pa byin no/ /bdag gis bsod nams dag kyang byas so/ /bdag gis ser sna spangs so snyam du shes shing / de 'di
85a5(mdo sde): snyam du sems te/ bdag ni sbyin pa po yin la/ bdag gis kyang sbyin pa byin no snyam du/ de ltar sems shing gtong ba la yongs su gdung ba med/ brnyas pa med de/ shA ri'i bu de ni de bzhin gshegs pa'i mchod rten la mchod pa byas pa'i sems kyi nges par sems
85a6(mdo sde): pa 'thob pa gsum pa'o/ /shA ri'i bu rigs kyi bu'am/ rigs kyi bu mo de bzhin gshegs pa'i mchod rten la mar me 'bul ba phul bas/ 'chi ba'i dus kyi tshe snang ba gsum thob ste/ gsum gang zhe na/ dge legs byas pa mngon du 'gyur te/ dran pa 'thob
85a7(mdo sde): cing dge ba rnams brjed par mi 'gyur te/ shA ri'i bu 'di ltar 'chi ba'i dus kyi tshe/ de bzhin gshegs pa la dge ba'i rtsa ba bskyed pa rnams rjes su dran pa 'di ni snang ba dang po'o/ /shA ri'i bu gzhan yang de bzhin gshegs pa'i mchod rten la mchod pa byas pa'i sems
85b1(mdo sde): can de 'chi ba'i dus kyi tshe dran par 'gyur te/ bdag gis sangs rgyas la mchod pa byas so zhes mchog tu dga' ba 'thob ste/ shA ri'i bu 'di ltar sangs rgyas rjes su dran pa dang bcas pa'i sems bskyed pa 'di ni snang ba gnyis pa'o/ /shA ri'i bu gzhan yang sems can de
85b2(mdo sde): 'chi ba'i dus kyi tshe sems can gzhan sbyin pa gtong ba mthong na/ de 'di snyam du sems te/ bdag gis mar me 'bul ba phul lo/ /phyis kyang sbyin pa byin no snyam du de gtong ba'i sems skyes shing sdug bsngal gyi tshor ba rnams kyis mi 'phrogs la/ de la chos rjes su dran
85b3(mdo sde): pa de lta bu 'byung ste/ shA ri'i bu 'di ltar/ dge ba'i rtsa ba ji lta ba bzhin du yid la byed pa 'di ni snang ba thob pa gsum pa yin no/ /shA ri'i bu gzhan yang rigs kyi bu'am rigs kyi bu mo de bzhin gshegs pa'i mchod rten la mar me dbul ba phul ba de 'chi ba'i dus kyi tshe snang ba
85b4(mdo sde): bzhi 'thob ste/ bzhi gang zhe na/ mdun na nyi ma'i dkyil 'khor 'char ba mthong ba dang / mdun na zla ba nya ba'i dkyil 'khor 'char ba mthong ba dang / lha'i 'khor gnas pa mthong ba dang / de bzhin gshegs pa dgra bcom pa yang dag par rdzogs pa'i sangs rgyas
85b5(mdo sde): byang chub kyi snying po la bzhugs shing byang chub mngon par rdzogs par sangs rgyas pa mthong ste/ de la bdag nyid gus par byed pa la gnas shing thal mo sbyar bar byas par mthong ba ste/ shA ri'i bu de bzhin gshegs pa'i mchod rten la mar me dbul ba phul bas/ 'chi
85b6(mdo sde): ba'i tshe snang ba 'di bzhi 'thob par 'gyur ro/ /bcom ldan 'das kyis de skad ces bka' stsal te/ bde bar gshegs pas de skad gsungs nas/ de bzhin du ston pas gzhan yang 'di skad ces bka' stsal to/ /mtha' yas chos bdag drang srong chen po yi/ /mchod
85b7(mdo sde): rten rnams la mkhas pa gang zhig gis/ /mar me phul ba byas pa'i las de yis/ /bde dang don dang rnyed pa mtha' yas 'thob/ /de ni 'chi khar dran pa nyams mi 'gyur/ /mar me phul ba'ang bdag nyid mthong bar 'gyur/ /zang zing med pa'i dga' ba bzhi yang 'thob/ /
86a1(mdo sde): 'chi ba'i dus tshe rmongs pa med par 'gyur/ /kun nas snang ba dag kyang des shes te/ /nyi ma dang ni zla ba'ang mthong bar 'gyur/ /bye ba khrag khrig lha rnams des mthong 'gyur/ /rmongs pa med par sangs rgyas chos kyang smra/ /de la pha ma bu dang rtsa lag dang / /
86a2(mdo sde): 'khor rnams kun gyis bskor nas ngu na yang / /de rnams la ni mngon du de mi phyogs/ /de tshe nam yang dran pa nyams mi 'gyur/ /de yi mdun na gzhal med khang mchog mthong / /'jigs med lha yi bu mo rnams kyang mthong / /skyed mos tshal bzhi shin tu brgyan sdug cing / /
86a3(mdo sde): 'dod pa'i yon tan lnga ldan mthong bar 'gyur/ /thub pa'i skyes mchog rnams la mchod byas pas/ /des ni byang chub snying por bde gshegs dang / /des ni bdag kyang thal mo sbyar byas shing / /lha klu lha min rnams kyis mdun bdar mthong / /gus dang bcas pas 'jig rten 'dren
86a4(mdo sde): pa mthong / /de der phyin te bde bar gshegs mthong nas/ /dga' bas de tshe spyan yang 'dren par byed/ /de yis gdugs tshod sbyar la gnang bar mdzad/ /so so rnyed pa'i bde bas tshim gyur nas/ /'chi dus byas tshe sdug bsngal des mi myong / /byang chub dam pa mchog la sems
86a5(mdo sde): kyang dga'/ /de la 'chi ba'i 'jigs chen 'byung mi 'gyur/ /mar me phul ba'i rnam smin 'di yin te/ /'chi dus byed tshe dran pa nyams mi 'gyur/ /de la phyogs rnams snang bar gyur par 'gyur/ /sngon cad ma mthong gzugs bzang rnams kyang mthong / /de ni shi nas mtho ris nges
86a6(mdo sde): 'gro zhing / /lha yi stan la de lus 'dug par shes/ /rgyal ba la ni mchod pa byed pa'i tshe/ /des ni kun nas lha mo rnams kyang mthong / /shA ri'i bu gzhan yang de bzhin gshegs pa'i mchod rten la mar me dbul ba phul bas sum cu rtsa gsum du skyes nas lha'i bu de rnam pa lnga yongs
86a7(mdo sde): su dag pa dang ldan par 'gyur ro/ /shA ri'i bu lha'i bu de rnam pa lnga yongs su dag pa dang ldan pa ji lta bu zhe na/ de'i lus yongs su dag par 'gyur ba dang / de lha'i mthu rgya chen po dang ldan par 'gyur ba dang / de'i dran pa dang shes rab yongs su dag par 'gyur ba dang /
86b1(mdo sde): de'i rna bar sgra snyan pa thos par 'gyur ba dang / de'i 'khor yid bde ba mang ba dang ldan par 'gyur ba'o/ /bcom ldan 'das kyis de skad ces bka' stsal te/ bde bar gshegs pas de skad gsungs nas/ de bzhin du ston pas gzhan yang 'di skad ces bka'
86b2(mdo sde): stsal to/ /drang srong mchod rten mar me phul bas ni/ /de yi lus ni rab tu 'od gsal zhing / /gzhan gyis mi tshugs dpal dang ldan pa dang / /lha stong gi ni gtso bor de 'gyur ro/ /lha yi sgra dbyangs snyan cing yid 'ong thos/ /ji ltar lha gzhan de bzhin 'di yang mchog /dran
86b3(mdo sde): dang blo mchog dang ni ldan pa dang / /'khor mchog phun sum tshogs pa'ang 'thob par 'gyur/ /gang du lha bu de ni 'gro ba der/ /de 'gro ba na lha kun 'dong bar byed/ /gang gis de lus 'di ltar 'od 'bar ba/ /sngon gyi las kyi 'bras bu de 'dra'o/ /skyed mos tshal gyi gzhi na
86b4(mdo sde): shing gi ming / /zla mchog ces bya gzhal med khang gis brgyan/ /zla ba ji ltar kun nas gsal ba ltar/ /de yi shing rnams de bzhin gsal ba yin/ /mar me rab 'bar ji bzhin rnam gsal la/ /yid 'ong dri ngad phyogs rnams gtong byed pa/ /me tog gsal ba 'di ni ming
86b5(mdo sde): ci zhes/ /lha rnams ngo mtshar stong snyed 'dzin par 'gyur/ /de yi 'khor tshogs me tog de dag gis/ /brgyan pa byas pas de dag mdzes par 'gyur/ /bye ba khrag khrig lha yi nang na de/ /nyi ma shar ba bzhin du rnam par mdzes/ /shA ri'i bu de bzhin gshegs pa'i mchod rten
86b6(mdo sde): la mar me dbul ba phul bas sum cu rtsa gsum gyi lha'i nang du skyes nas/ lha'i bu de dag yun ji srid cig na 'chi 'pho ba'i chos su 'gyur ba bdag nyid kyis shes te/ lha'i bu des 'chi ba na rang gi 'khor dang / lha'i bu gzhan dag kyang chos kyi gtam gyis yang dag par dga' bar byas
86b7(mdo sde): yang dag par 'dzin du bcug nas gnas de nas shi 'phos te/ shi 'phos nas kyang log par ltung bar 'gro bar mi 'gyur te/ mi'i 'jig rten du skyes na yang rigs mchog tu btsun pa/ dad pa dang ldan pa/ sangs rgyas 'byung ba dang ldan par skye bar 'gyur ro/ /gal te sangs
87a1(mdo sde): rgyas mi 'byung ba zhig la bab na yang de sdig pa'i lta ba can ma yin zhing ya mtshan du 'dzin pa dang bral ba'i rigs su skye bar 'gyur ro/ /bcom ldan 'das kyis de skad ces bka' stsal te/ bde bar gshegs pas de skad gsungs nas/ de bzhin du ston pas gzhan
87a2(mdo sde): yang 'di skad ces bka' stsal to/ /lha yi srid par bdag ni yun ring du/ /gnas par 'gyur zhes de yi shes 'di 'jug /lha gtso de yis de yang rab tu shes/ /gang tshe 'chi ba'i dus ni 'bab 'gyur ba/ /de tshe mtshan ma lnga dag 'byung 'gyur te/ /bye ba phrag mang lha dag der 'du zhing / /
87a3(mdo sde): de dag mngon sum du ni chos kyang ston/ /bdag ni 'di nas ring por mi thogs 'chi/ /srid pa thams cad mi rtag bde ba med/ /gzhan dag 'chi zhing gzhan dag skye bar 'gyur/ /kye ma bdag ni 'chi bar 'gyur ro zhes/ /de ni dbus 'dug shin tu mi bzad smra/ /de yi mngag gzhug rnams
87a4(mdo sde): kyang de bzhin du/ /lha gzhan du ma sdug bsngal nyam thag go/ /de nas bdag gis ltas ni lnga mthong nas/ /de ni rang gi stan la dga' mi 'thob/ /gnas de nas ni langs te 'gro bar byed/ /gzhal med khang gi gnas su'ang dga' mi skye/ /bdag cag 'di mthong tha ma 'di yin zhes/ /
87a5(mdo sde): de bzhin lha mang du ma mya ngan byed/ /de yi stan mchog dam pa gang yin pa/ /de ni lha yi bu mos blangs te 'bul/ /stan de mthong nas de ni rang stan la/ /dga' ba thob par ma gyur de nas shi/ /lha yi dbang po lha gnas shi 'phos nas/ /mi yi 'jig rten du ni mngon par 'gro/ /de yi rang la
87a6(mdo sde): yod pa'i dran mi nyams/ /der yang bde bar 'gyur gyi sdug bsngal min/ /skyes nas tshe rabs rab tu dran gyur te/ /skyes ma thag tu sngon gyi srid pa shes/ /nyon mongs rnams kyis bdag la gnod 'gyur zhes/ /shin tu sdug bsngal der yang dga' ba med/ /lha yi 'jig rten thob pa'i dpal
87a7(mdo sde): dran nas/ /mi yi 'jig rten la ni bde mi rnyed/ /mtho ris sdug bsngal mi yul smos ci dgos/ /srid pa thams cad snying po med cing g.yo/ /gang dang gang tshe lus stobs nyams gyur pa/ /de tshe de ni rab tu 'byung bar nges/ /'di yang de yi rnam smin 'gyur ba ste/ /rnam rtog spyod par
87b1(mdo sde): nam yang mi 'gyur ro/ /de ni de yi mar me phul ba'i 'bras/ /de dang der ni tshe rabs des dran 'gyur/ /bya ba'i 'os min las ni de mi spyod/ /gdon mi za bar de ni khyim nas 'byung / /long bar mi 'gyur zha bor mi 'gyur zhing / /de yi mig ni med par 'gyur ma yin/ /nad can ma yin
87b2(mdo sde): 'jigs rung sgra ldan min/ /blun por mi 'gyur mi shes mi 'gyur ro/ /mig med par ni nam yang mi 'gyur zhing / /de yi mig ni na bar 'gyur ma yin/ /mig gcig ma yin khog long mig ma yin/ /de yi mig la mi gsal med par 'gyur/ /mig ni ring zhing dkar gnag rnam par gsal/
87b3(mdo sde): srid par de yi mig ni dag par 'gyur/ /nor bu 'od ltar ni don zhib rtogs/ /bskal pa grangs med dag tu nams kyang de'i/ /sha yi mig ni yongs su nyams mi 'gyur/ /de la mig nad dag ni mi 'byung ste/ /mar me phul ba'i rnam smin de yin no/ /de bzhin lag rtsis gzugs
87b4(mdo sde): dang rtog ge rnams/ /rtog par khong chud bzod ldan 'jigs pa med/ /de ni mdzangs la blo dang ldan par 'gyur/ /blo ni shin tu cha phra don dam mthong / /srid pa dag la byed pa med par lta/ /rgyal ba'i bstan la snang ba thob par 'gyur/ /de bzhin 'jig rten 'dren pa sangs rgyas mthong / /
87b5(mdo sde): mthong nas dad pas mchod pa rab tu byed/ /gzugs kyi dngos po bzang dang mdzes par 'gyur/ /mdza' bshes dang ni rtsa lag skye bo dga'/ /phyug cing stobs ldan nor ni mang bar 'gyur/ /mi phyed 'khor ni phun sum tshogs pa 'thob/ /ji ltar mar mes mun pa bsal nas su/ /
87b6(mdo sde): kun la 'od kyis snang ba khyab pa ltar/ /de bzhin kun snang byas nas lhang nge'o/ /mun pa'i dbang du nges par de mi 'gro/ /sangs rgyas mchod rten la ni mi gang gis/ /sems ni dad pas mar me'i phreng ba 'bul/ /mar me phul ba'i sems ni rnam dag cing / /de ni 'jig rten
87b7(mdo sde): rigs pa'i mchog tu 'gyur/ /blta na sdug cing rab tu mdzes par 'gyur/ /'jig rten kun gyi dga' ba skye bar 'gyur/ /ltad mo mi 'dod bkra shis 'dod ma yin/ /g.yon phyogs lam la de ni bsten mi 'gyur/ /de ni 'jig rten log lta gang dag dang / /lam gol gang dag yin
88a1(mdo sde): pa der mi mos/ /rgyal phran tsam gyis chog par de 'dzin cing / /su dang yang ni 'thab tu 'gro mi byed/ /tshegs 'byung med cing mya ngan med par 'gyur/ /de yi sems la yongs su yi chad med/ /de la yid mi ches par mi 'gyur ro/ /bsam pa ngan dang gnod pa byed
88a2(mdo sde): pa med/ /rgyal po'i pho brang gang du de smra ba/ /rgyal po dang ni rgyal 'khor grags par 'gyur/ /skya rbab nad kyis nams kyang de mi thebs/ /za mar mi 'gyur ma ning 'gyur ma yin/ /legs par gnas shing bde dang ldan 'gyur la/ /de yi lus la nad rnams 'byung mi 'gyur/ /rmi
88a3(mdo sde): lam du ni sdig pa mi rmi la/ /des ni ji ltar ston pa de tshe shes/ /des ni yang dang yang du gter rnyed de/ /bde gshegs mchod rten mchod pas de ltar 'gyur/ /de bzhin gshegs pa'i mchod rten la mar me dbul ba phul bas/ sems can de ni 'dun pa bzhi 'thob ste/ bzhi
88a4(mdo sde): gang zhe na/ lus kyi 'dun pa dang / longs spyod kyi 'dun pa dang / rigs btsun par skye ba'i 'dun pa dang / shes rab 'thob pa ste/ shA ri'i bu de bzhin gshegs pa'i mchod rten la mar me dbul ba phul bas 'dun pa bzhi po de dag 'thob par 'gyur ro/ /bcom ldan 'das kyis
88a5(mdo sde): de skad ces bka' stsal te/ bde bar gshegs pas de skad gsungs nas/ de bzhin du ston pas gzhan yang 'di skad ces bka' stsal to/ /drang srong chen po'i mchod rten mar me phul/ /de yi lus rdzogs pa dang stobs cher 'gyur/ /de ni nams kyang rtsod pa sten mi byed/ /
88a6(mdo sde): dbang phyug tshugs pa med pa phyogs bcur spyod/ /drang srong chen po'i mchod rten mar me phul/ /rnam par grags pa'i longs spyod ldan pa dang / /yon tan mchog ldan rab mchog khyim du skye/ /skyes nas tshe rabs dran pa nyid du 'gyur/ /g.yog 'khor phun sum tshogs pa mchog
88a7(mdo sde): ldan 'gyur/ /srog chags rnams la rtag tu snying brtse byed/ /rtag tu mi 'tshe shin tu des par 'gyur/ /rnam ltung 'gro ba'i khyim du de mi skye/ /shA ri'i bu de bzhin gshegs pa'i mchod rten la mar me dbul ba phul bas yongs su dag pa bzhi 'thob ste/ bzhi gang zhe na/ lus
88b1(mdo sde): yongs su dag pa dang / ngag yongs su dag pa dang / yid yongs su dag pa dang / mdza' bshes yongs su dag pa'o/ /shA ri'i bu rigs kyi bu'am/ rigs kyi bu mo de skye ba'i gnas de dang / de dag tu skyes pa na srog gcod pa spong bar 'gyur te/ de srog gcod
88b2(mdo sde): par mi byed do/ /ma byin par mi len to/ /'dod pas log par g.yem pa spong bar 'gyur te/ rang gi chung ma la yang log par mi sten to/ /'bru'i chang dang / bcos pa'i chang btung ba spong bar byed do/ /sems can gang la yang dbyug pa'am/ mtshon nam/ bong ba'am/
88b3(mdo sde): khu tshur ram/ mtshon char gyur pa gang yang rung bas rnam par 'tshe bar mi byed cing / de sdig pa mi dge ba'i chos rnams las ldog par 'gyur te/ shA ri'i bu de dag ni lus kyi yongs su dag pa zhes bya'o/ /de la ngag gi yongs su dag pa gang zhe na/ de du smra ba spangs
88b4(mdo sde): pa yin te/ de ma mthong ba'am/ ma thos pa rjod par mi byed la/ mthong ba dang / thos pa dris pa yang dus ma yin par smra bar mi byed de/ de mthong ba'am/ thos pa dris na yang dag par smra bar byed de/ de bdag gi don nam/ gzhan gyi don du yang rung ste log par
88b5(mdo sde): mi smra'o/ /gzhan dag gis du smra ba bcol ba'i tshe yang dag par shes na bden pa srung bar byed de/ ngag gi yongs su ma dag pa de dag spong bar byed do/ /de de dag dbye ba'i phyir 'di nas thos pa pha bir mi snyod/ de dag dbye ba'i phyir pha bi nas thos pa 'dir mi snyod de/
88b6(mdo sde): 'thun pa rnams ni gcugs par byed cing / bye ba rnams la ni sdums byed do/ /de ngag rtsub po spangs pa yin te/ ngag gang zher 'debs pa/ brlang ba/ gzhan la rtsub pa/ gzhan la mi bde ba/ mi sdug pa/ mi 'dod pa/ mi dga' ba/ yid du mi 'ong ba/
88b7(mdo sde): gzhan la gnod pa/ khon du 'dzin pa'i ngag de lta bu spangs nas/ ngag mnyen pa/ 'jam pa/ yid du 'ong ba/ bden pa/ rnar snyan pa/ snying du sdug pa/ mdza' bar 'gyur ba/ skye bo mang po mgu ba/ skye bo mang po 'dod pa/ dga' ba/ yid du 'ong ba/
89a1(mdo sde): dgra thams cad rab tu zhi bar byed pa de lta bu'i ngag smra'o/ /de tshig kyal pa spangs pa yin te/ de spang bar bya ba gzhan dang mi smra ba yin/ de gzhan gyi lag rtsis dang brda sbed par byed do/ /de mang du smra bar mi byed/ dus ma yin par smra bar mi byed la/ mya
89a2(mdo sde): ngan las 'das pa dang mi ldan pa'i tshig mi smra ste/ de ltar de dag gi las yongs su ma dag pa spong ba 'di ni/ shA ri'i bu ngag gi las yongs su dag pa zhes bya'o/ /de yid kyi las yongs su ma dag pa spong ba yin te/ de brnab sems su mi byed cing / de gzhan gyi nor
89a3(mdo sde): dang / gzhan gyi rdzas dang / gzhan gyi yo byad dag la brnab sems mi skyed do/ /de gnod sems mi byed de/ gnod sems spong ba yin no/ /log par lta ba yang spong ste/ sdig pa'i lta ba can ma yin no/ /de ltar yid kyi las yongs su ma dag pa spong ba 'di ni yid
89a4(mdo sde): kyi las yongs su dag pa zhes bya'o/ /mdza' bshes yongs su dag pa yang 'thob ste/ gang dag du smra ba dang / 'bru'i chang dang / bcos pa'i chang btung ba spong ba dang / mi rtsub pa dang / mi brlang ba dang / legs par sdom pa dang / yang dag pa'i lta ba can
89a5(mdo sde): de dag la sten cing gang du yang sangs rgyas bcom ldan 'das rnams dang / byang chub sems dpa' rnams dang / rang sangs rgyas dang / nyan thos rnams la yang sten cing snyen la bsnyen bkur byed de/ shA ri'i bu 'di ni yongs su dag pa bzhi pa ste/ mdza' bshes
89a6(mdo sde): yongs su dag pa zhes bya'o/ /shA ri'i bu de bzhin gshegs pa'i mchod rten la mar me dbul ba phul bas/ yongs su dag pa bzhi po de dag 'thob par 'gyur ro/ /bcom ldan 'das kyis de skad ces bka' stsal te/ bde bar gshegs pas de skad gsungs nas/ de
89a7(mdo sde): bzhin du ston pas gzhan yang 'di skad ces bka' stsal to/ /rnam par sbyang phyir bde gshegs gsungs pa la/ /lus dang ngag dang yid kyis shin tu bsdams/ /lta ba ma rnyed tshul khrims rnam par dag /de yi mig ni yid las byung ba yin/ /nyi bzhin phyogs rnams
89b1(mdo sde): su ni shin tu gsal/ /de yis zag pa zad pa myur du shes/ /de yi blo ni rdzu 'phrul che bar 'gyur/ /lha mig rdul dang bral zhing zag pa med/ /blo ldan de yis 'jig rten sems rnams dang / /lha yi mngon shes so so rig pa shes/ /'dod na nyan thos byang chub rnyed mi dka'/ /
89b2(mdo sde): mar me phul ba'i rnam smin de yin no/ /drang srong chen po'i mchod rten mar me phul/ /gal te sangs rgyas byang chub 'dod na'ang bla/ /blo ldan pa la gsum char nyams pa med/ /shes rab mig ldan longs spyod chen por 'gyur/ /shA ri'i bu theg pa chen po la yang dag par zhugs pa'i
89b3(mdo sde): rigs kyi bu'am/ rigs kyi bu mos de bzhin gshegs pa'i mchod rten la mar me dbul ba phul na/ skye ba'i gnas de dang de dag tu 'dun par 'gyur ba'i chos kyi mchog brgyad 'thob ste/ brgyad gang zhe na/ sha'i mig mchog 'thob pa dang / dran pa spyi
89b4(mdo sde): gtsug bltar mi mthong ba 'thob pa dang / bsgom pa yongs su rdzogs par nges par 'byed pa'i cha dang 'thun pa'i lha'i mig mchog 'thob pa dang / shes rab yongs su rdzogs pas tshul khrims nyams pa med pa 'thob pa dang / sngon bsod nams byas pas mtho ris 'thob pa dang /
89b5(mdo sde): bsod nams legs par byas pas dal ba phun sum tshogs pa 'thob pa dang / sems can thams cad kyi mig tu gyur pas sangs rgyas 'byung ba mnyes par byed pa dang / shA ri'i bu rigs kyi bu'am/ rigs kyi bu mos mar me phul ba'i dge ba'i rtsa ba des 'khor los sgyur ba'i rgyal
89b6(mdo sde): srid 'thob ste/ de la yang zhe 'gras pa med pa'i yid dang ldan zhing mchog tu blta na sdug pa'am/ lha'i dbang po brgya byin rdzu 'phrul chen po thob cing mig stong dang ldan par 'thob par 'gyur ba'am/ tshangs pa'i gnas la mkhas pa'i tshangs par yang 'gyur te grags pa'i bsam
89b7(mdo sde): gtan 'thob par 'gyur ba ste/ dge ba'i rtsa ba byang chub tu yongs su bsngos pas 'dun par 'gyur ba'i chos kyi mchog brgyad po de dag 'thob bo/ /gzhan yang chos brgyad 'thob ste/ brgyad gang zhe na/ sangs rgyas kyi spyan dpag tu med pa 'thob pa dang / sangs rgyas kyi spobs
90a1(mdo sde): pa dpag tu med pa 'thob pa dang / sangs rgyas kyi rdzu 'phrul dpag tu med pa dang / sangs rgyas kyi tshul khrims dpag tu med pa dang / sangs rgyas kyi ting nge 'dzin dpag tu med pa dang / sangs rgyas kyi shes rab dpag tu med pa dang / sangs rgyas kyi rnam
90a2(mdo sde): par grol ba dpag tu med pa dang / sems can gyi sems dang bsam pa dpag tu med pa la 'jug pa 'thob ste/ shA ri'i bu mar me phul bas de ltar rnam par smin pa dpag tu med pa yongs su bzung ba yin no/ /shA ri'i bu gzhan yang sems can gang dag de bzhin gshegs pa
90a3(mdo sde): chos 'chad pa na/ kye e ma ho chos 'chad do/ /kye e ma ho chos rab tu ston to zhes mar me dbul ba phul ba'i mar me de til gyi mar mer rjes su bzung bas/ chos kyi mar me rjes su 'dzin par byed do/ /de mar me phul ba'i dge ba'i rtsa ba des tshogs dpag tu med pa brgyad 'thob
90a4(mdo sde): ste/ brgyad gang zhe na/ dran pa'i tshogs dpag tu med pa 'thob pa dang / de bzhin du sbyar te/ blo gros kyi tshogs dang / dad pa'i tshogs dang / brtson 'grus kyi tshogs dang / shes rab kyi tshogs dang / ting nge 'dzin gyi tshogs dang / spobs pa'i tshogs dang / bsod
90a5(mdo sde): nams kyi tshogs dpag tu med pa 'thob ste/ tshogs dpag tu med pa brgyad po de dag 'thob par 'gyur ro/ /so so yang dag par rig pa bzhi yang 'thob ste/ rim gyis thams cad mkhyen pa'i ye shes kyi bar du 'thob par 'gyur ro/ /shA ri'i bu gzhan yang de bzhin
90a6(mdo sde): gshegs pa dgra bcom pa yang dag par rdzogs pa'i sangs rgyas la/ de dang ba'i sems kyis thal mo sbyar ba byas pa'i dge ba'i rtsa ba des chos mchog tu byung ba brgyad 'thob ste/ brgyad gang zhe na/ gzugs mchog tu byung ba 'thob pa dang / g.yog 'khor mchog tu byung
90a7(mdo sde): ba 'thob pa dang / tshul khrims mchog tu byung ba dang / lha dang mi rnams su skye ba mchog tu byung ba dang / dad pa mchog tu byung ba dang / spobs pa mchog tu byung ba dang / kun nas nyon mongs pa med pa'i 'phags pa'i lam 'thob pa dang / bla na med pa yang dag par
90b1(mdo sde): rdzogs pa'i byang chub mngon par rdzogs par 'tshang rgya ba'o/ /shA ri'i bu de ci'i phyir dpag tu med pa zhes bya zhe na/ de bzhin gshegs pa la des mchod pa'i 'bras bu dpag tu med pa'i phyir te/ phan yon dpag tu med pa yin no/ /de nas de'i tshe bcom ldan 'das kyis 'di skad du/
90b2(mdo sde): brtsam byos mngon par 'byung bar gyis/ /sangs rgyas bstan la brtson par byos/ /'dam bu'i khyim la glang chen bzhin/ /'chi bdag sde rnams gzhom par byos/ /zhes ched du brjod pa de ched du brjod pa mdzad do/ /de nas bcom ldan 'das kyis tshe dang ldan pa shA ri'i bu la bka'
90b3(mdo sde): stsal pa/ shA ri'i bu chos lnga po 'di dag ni mchog tu rnyed par dka' ba ste/ lnga gang zhe na/ mir skye ba 'thob pa dang / de bzhin gshegs pa'i bstan pa la rab tu 'byung ba dang / de la mngon par dga' ba dang / tshul khrims yongs su rdzogs pa dang / zag pa zad pa ste/ shA ri'i
90b4(mdo sde): bu chos lnga po de dag ni sems can thams cad kyis mchog tu rnyed par dka' ba yin te/ de dag ni khyed rnams kyis thob zin to/ /bcom ldan 'das kyis de skad ces bka' stsal te/ bde bar gshegs pas de skad gsungs nas/ de bzhin du ston pa gzhan yang 'di skad ces
90b5(mdo sde): bka' stsal to/ /byang chub don phyir sems can phan 'dogs pas/ /bde gshegs mchod rten dbul ba 'dir phul bas/ /mkhas pa de yis byas pa'i las des ni/ /tshe rabs kun du khyad par can du 'gyur/ /'di nas shi 'phos lha mis bsngags pa yi/ /yang srid dam pa de ni
90b6(mdo sde): 'thob par 'gyur/ /ri rab bzhin du de ni mi g.yo la/ /'od zer dag gis phyogs kun snang zhing mdzes/ /lha tshogs rnams kyis mthong nas gus dang bcas/ /mchog tu gus pas de la dga' ba skyed/ /stod pa byed cing de la mchod pa byed/ /yang dang yang du lta bas ngoms pa med/ /
90b7(mdo sde): bsod nams mtshan byas de ni lhas mchod 'os/ /tshangs pa'i gnas na tshangs pa mdzes pa 'dra/ /ci yi las shig nges par des bsten na/ /gang gis de yi lus ni shin tu mdzes/ /'di na bsod nams mi 'dod su zhig yod/ /'phags pa'i tshul khrims mkhas pa su mi sten/ /thub pa
91a1(mdo sde): mthong na lta bas mi ngoms te/ /chos thos nas ni su zhig bag mi byed/ /mi yi 'jig rten gnas tshe de yis ni/ /bde gshegs mchod rten mar me phul byas shing / /bde bar gshegs kyi bstan la gnas byas pas/ /'di na lha mchog rnyed pa legs par rnyed/ /mi yi lus ni
91a2(mdo sde): bdag gis thob gyur cig / rgyal ba'i bstan la dad pa mchog thob shog /gal te bag med gyur na lus 'dor gyi/ /chos kyi dam pa 'dor bar yod ma gyur/ /mi lus rnyed par dka' ba thob gyur nas/ /blun rnams ci phyir rang gi don mi byed/ /bde gshegs bstan la gnod byed sems ldan na/ /
91a3(mdo sde): shi nas g.yang sa chen por ltung bar 'gyur/ /de yis 'byor ba rgya chen lhas thos nas/ /skyo ba skyes te smon lam 'debs byed pa/ /mi yi lus ni bdag gis thob gyur cig /legs don gyur nas tshangs spyod bdag ston shog /'chi ba'i dus byed tshe yang de bzhin du/ /chos la phan zhing sems la gsal
91a4(mdo sde): gyur cing / /lha stong bye ba lha mo rnams bcas pas/ /de ni bdag gi yin zhes dga' bar byed/ /lha yi bu mo yid 'ong brgyan pa rnams/ /skyed mos tshal bzhir de ni rtse byed 'jug /yid du 'ong ba'i spos ngad kun nas ldang / /glu dbyangs snyan pa'i sgra yang thos par 'gyur/ /bsngags pa'i lha de ga
91a5(mdo sde): las gar 'gro ba/ /de dang der ni gzugs bzang rnams kyang mthong / /mi sdug gzugs ngan rnams kyang mi mthong ste/ /rgyal ba'i mchod rten mar me phul bas 'gyur/ /de nas shi 'phos mi yi srid pa 'dir/ /dran dang ldan bzhin ma yi mngal na gnas/ /btsas nas gang nas shi 'phos tshe
91a6(mdo sde): rabs dran/ /'phags pa'i ye shes stobs las nyams mi 'gyur/ /bde gshegs mchod rten mar me phul byas pas/ /de yis las byas pa ni de nyid kyis/ /'khor los sgyur ba mi bdag stobs chen ldan/ /yid 'ong gzugs bzang blta na dga' bar 'gyur/ /de yis las byas pa des tshe
91a7(mdo sde): ring 'gyur/ /gcig tu dag pa nyid kyi bde dang ldan/ /de yi lus ni nad kyis nyon mi mongs/ /mar me phul ba'i rnam smin de yin no/ /bde bar gshegs la mar mes mchod byas pas/ /rkun po'i gnod med rgyal po'i chad pa med/ /gshed ma med cing chung ma byi pho med/ /de yi las kyis
91b1(mdo sde): nams kyang gtse mi 'gyur/ /bde zhing lo legs gang du'ang 'jigs pa med/ /rtag tu 'byor cing legs 'byor nor 'bru ldan/ /de yi skyed mos tshal mchog phreng ba dang / /tshal dang shing phran lo ma sna tshogs brgyan/ /de yis 'jig rten gtso bo sangs rgyas mthong / /mthong nas kyang ni mchog tu
91b2(mdo sde): dga' 'gyur te/ /de dag rnams la gus par de mchod byed/ /rgyal srid spangs nas dge slong nyid la sten/ /bsngags pa mtha' yas gzigs pa mtha' yas shing / /mtha' yas blo ldan bde gshegs mchod rten la/ /mar me phul bas mtha' yas blo ldan 'gyur/ /mar me bzhin du
91b3(mdo sde): phyogs rnams kun du gsal/ /mar me chen pos skyes mchog thub pa yi/ /mchod rten gsal byas rnam dag mig gis ni/ /byang chub rdul bral zag pa med thob nas/ /de phyogs kun du mar me bzhin du gsal/ /bde gshegs mchod rten mar me phul bas na/ /rnam grol blo
91b4(mdo sde): mnga' stobs bcu rnams ldan zhing / /de bzhin ma 'dres chos kyi pha rol byon/ /kun nas spyan ldan bde bar gshegs par 'gyur/ /phyogs rnams dag na bgrang byas 'jig rten khams/ /gang dag ji snyed yod pa ma lus pa/ /mar me lta bur me yi rgyu yis ni/ /ma lus pa dag rtag
91b5(mdo sde): tu snang byas 'gyur/ /bdag nyid che la mar me phul ba las/ /mthu 'byung gang yin de ni de yin no/ /mar me 'dra ba dag la sems can kun/ /lhag byas gal te mthu chen don dam mthong / /rang rgyal rnams su gyur la de mchod phyir/ /gcig 'gas mar me 'bar bar byas gyur la/ /
91b6(mdo sde): mar me'i snying po ri rab tsam byas shing / /de yis 'jig rten ma lus snang byed la/ /rnam pa de 'dras mtha' yas phyogs kun du/ /gal te mar me 'bul bar byed gyur la/ /rang rgyal byang chub tu ni smon sems kyis/ /bskal pa brgya phrag mtha' yas 'bar byed pas/ /gang zhig
91b7(mdo sde): byang chub phyir ni smon sems kyis/ /mchod rten mchog la rtswa mes gsal byed na/ /de bas de mchog 'bras bu ches che zhes/ /don dam gzigs pa sangs rgyas rnams gsung ngo / /phyogs bcu'i skye bo gang dag dpag med pa/ /rang sangs rgyas nyid mngon par 'dod pa'i phyir/ /
92a1(mdo sde): re res de bzhin mar me rnams phul zhing / /bskal pa grangs med de dag 'bar byed la/ /'jig rten ched du bde gshegs nyid 'dod cing / /gang zhig 'jig rten dam pa'i mchod rten la/ /mar me 'bul lam lan cig phyag 'tshal na/ /de bas 'di bsod 'bras bu khyad par
92a2(mdo sde): 'phags/ /sangs rgyas spyod yul mthong dka' bsam mi khyab/ /thos nas dad dang dga' ba skyed par byed/ /dad med chos mchog ma thob byis pa rnams/ /zhum zhum por ni shin tu byed par 'gyur/ /de phyir 'jig rten kun mgon gang yin pa/ /dag chos spyod yul can rnams rnyed dka'
92a3(mdo sde): bas/ /thub rnams spyan sngar shin tu dang sems kyis/ /sangs rgyas nyid kyi ched du smon lam thob/ /bcom ldan 'das kyis de skad ces bka' stsal nas/ tshe dang ldan pa shA ri'i bu dang / thams cad dang ldan pa'i 'khor de dag dang / lha dang / mi dang / lha ma yin dang / dri zar
92a4(mdo sde): bcas pa'i 'jig rten yi rangs te/ bcom ldan 'das kyis gsungs pa la mngon par bstod do// //'phags pa mar me 'bul ba zhes bya ba theg pa chen po'i mdo rdzogs so// //rgya gar gyi mkhan po pradz+nya barma dang / zhu chen gyi lo ts+tsha ba ban de ye shes sde la sogs
92a5(mdo sde): pas bsgyur cing zhus te gtan la phab pa/ / @##/ /rgya gar skad du/ Ar+ya nA ga ra a ba lam bi kA nA ma ma hA yA na sU tra/ bod skad du/ 'phags pa grong khyer gyis 'tsho ba zhes bya ba theg pa chen po'i mdo/ sangs rgyas dang byang chub sems
92a6(mdo sde): dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am
92a7(mdo sde): ci dang / lto 'phye chen po dang / brgya byin dang / tshangs pa dang / 'jig rten skyong ba dang / rgyal po dang / blon po dang / byang chub sems dpa' dang / dge slong dang / dge slong ma dang / dge bsnyen dang / dge bsnyen ma rnams kyis bkur stir byas/ bla mar byas/ mchod cing brjed de/
92b1(mdo sde): pad ma chus ma gos pa bzhin du bzhugs so/ /de nas de'i tshe rgyal po gsal rgyal gyis de bzhin gshegs pa la mchod pa'i phyir ston zla tha chung sa zla ba nya ba'i tshes lnga la/ 'bru mar gyis zangs po che stong bkang ste dngar nas mar me sbar ba'i 'od kyis kho ra khor yug tu dpag tshad bzhir
92b2(mdo sde): snang bas khyab par byas so/ /de nas yang de'i tshe mnyan yod kyi grong khyer chen po na dga' byed ma zhes bya ba grong khyer gyis 'tsho ba zhig 'dug go/ /des 'bru mar sran gre'u dang sbyar ba nyos nas zhag bzhi kha 'tshos te nyam chung bar gyur to/ /de nas 'bru mar de khyer te rgyal bu rgyal byed kyi tshal du
92b3(mdo sde): song nas khyams kyi nang logs su mar me sbar te bzhag nas 'di ltar sems bskyed de/ /bcom ldan 'das bdag dge ba'i rtsa ba 'dis ma 'ongs pa'i dus na ji ltar da ltar gyi de bzhin gshegs pa dgra bcom pa yang dag par rdzogs pa'i sangs rgyas ji lta ba bzhin du bdag kyang ma 'ongs
92b4(mdo sde): pa'i dus na ston par gyur te chos ston par gyur cig / dge 'dun yang sdud par gyur cig ces byas so/ /'di ltar yang sems bskyed de/ gal te bdag ma 'ongs pa'i dus na sangs rgyas su 'gyur ba zhig na/ mar me 'di bdag phyir ma 'ongs kyi bar du 'bar bar gyur cig ces byas
92b5(mdo sde): nas mar me de spar te grong khyer du song na/ mar me de'i 'od kyis 'dzam bu'i gling thams cad snang bar gyur te nam nangs kyi bar du yang mar me de ma shi'o/ /de nas tshe dang ldan pa maung gal gyi bu chen pos chos gos kyi mtha' mas mar me gsad par byas na gsad par ma nus so/ /de
92b6(mdo sde): nas tshe dang ldan pa maud gal gyi bu chen pos rnam par 'thor rlung gis gsad par byas kyang gsad par ma nus so/ /de nas tshe dang ldan pa maung gal gyi bu chen pos tshangs pa'i 'jig rten du 'dug nas stong gsum 'dir shing rta'i srog shing tsam gyi char gyi rgyun dbab par byin gyis
92b7(mdo sde): brlabs te mar me de'i steng du btang yang gsad par ma nus so/ /de nas bcom ldan 'das kyis bka' stsal pa/ maud gal gyi bu thong shig /mar me 'di ni byang chub kyi sems kyis sbar ba yin la/ byang chub kyi sems ni nyan thos kyis zil gyis gnan par mi nus so/ /de ci'i
93a1(mdo sde): phyir zhe na/ thams cad mkhyen pa nyid kyi sems ni nyan thos dang / rang sangs rgyas thams cad kyis zil gyis gnan du med pa'i phyir ro/ /de nas re zhig na bud med de nyi ma shar te grong khyer nas phyir 'ongs nas/ des mar me de shin tu 'bar ba mthong ba dang /
93a2(mdo sde): de mchog tu dga' ba chen pos rgyas par gyur to/ /de nas bcom ldan 'das kyis de'i tshe 'dzum pa mdzad do/ /sangs rgyas bcom ldan 'das rnams kyi chos nyid ni 'di yin te/ gang gi tshe sangs rgyas bcom ldan 'das 'dzum pa mdzad pa de'i tshe sangs rgyas bcom ldan 'das rnams kyi
93a3(mdo sde): zhal gyi sgo nas 'od zer kha dog du ma 'di lta ste/ sngon po dang / ser po dang / dmar po dang / dkar po dang / btsod ka dang / shel dang / dngul gyi kha dog lta bu dag byung bar gyur te/ 'jig rten gyi khams mtha' yas mu med pa dag snang bas khyab par byas nas tshangs pa'i 'jig
93a4(mdo sde): rten gyi bar du song ste zla ba dang nyi ma'i 'od kyang zil gyis mnan nas yang slar log ste bcom ldan 'das la lan gsum bskor ba byas nas bcom ldan 'das kyi dbu'i gtsug tor du nub par gyur to/ /de nas 'od zer de dag gis bcom ldan 'das la lan gsum bskor ba byas te bcom ldan
93a5(mdo sde): 'das kyi dbu'i gtsug tor du mi snang bar gyur to/ /de nas bcom ldan 'das la tshe dang ldan pa kun dga' bos tshigs su bcad de gsol pa/ rgyal mchog rnam par 'dren pa gang zag mchog /rgyu med par ni 'dzum pa mi mdzad na/ /ci yi rkyen gyis zhal ni 'dzum mdzad pa/ /'jig rten
93a6(mdo sde): phan pa thugs brtses bdag la gsungs/ /bcom ldan 'das kyis bka' stsal pa/ kun dga' bo grong khyer gyis 'tsho ba 'di bskal pa nyi shu rtsa brgyad kyi bar du ngan 'gro log par ltung bar 'gro bar mi 'gyur te/ rtag tu lha dang mi'i phun sum tshogs pa dag nyams su myong nas de bzhin
93a7(mdo sde): gshegs pa dgra bcom pa yang dag par rdzogs pa'i sangs rgyas kun du snang ba zhes bya bar 'gyur ro/ /de nas bcom ldan 'das kyis de'i tshe tshigs su bcad pa 'di dag bka' stsal to/ /stobs bcu ldan pa mchod phyir zangs chen phrag stong gsal rgyal gyis/ /mar me bzang po sbar bas
93b1(mdo sde): dpag tshad bzhir ni kun du snang / /grong khyer 'tsho ba'i 'bru mar sran ma gre'u sbyar sbar ba yis/ /'dzam gling snang bas khyab gyur de ni byang chub sems kyi mthus/ /maud gal gyis ni mar me gsad 'dod rdzu 'phrul rgya chen byas/ /rnam par 'thor ba'i rlung gi shugs btang gsad par yong ma
93b2(mdo sde): nus/ /tshangs pa'i 'jig rten 'dug nas chu rgyun shing rta'i srog shing tsam/ /phab kyang gsad par ma nus mar me nyi ma'i 'od bzhin snang / /de ni zhag bzhi kha 'tshos rgyal byed dga' ba'i tshal du 'ongs/ /dga' ba'i sems kyis bde gshegs zhabs la phyag byas thal sbyar 'dug /
93b3(mdo sde): mnyam med 'dzum pa mdzad pas kun dga' bo yang rab dga' nas/ /gzi brjid mtha' yas 'dzum mdzad 'di yi 'bras bu ji 'dra gsungs/ /dga' byed 'di ni bskal pa nyi shu brgyad na rgyal bar 'gyur/ /rang byung kun snang zhes bya 'od kyis stong chen bzhi snang byed/ /ma 'ongs dus na bde bar
93b4(mdo sde): gshegs pa bye ba mchod par 'gyur/ /de ni kun du 'khor los sgyur 'gyur rgyal rnams bkur stir byed/ /sangs rgyas rtogs pa brjod pa yi ni dad rnams rab dga' byed/ /skye bo mkhas pa dag gis de thos sems kyang rab tu dga'/ /de ltar rgyal ba bsam yas stobs bcu'i chos kyang
93b5(mdo sde): bsam mi khyab/ /dga' ba bskyed na rnam smin mtshungs med bsam gyis mi khyab 'gyur/ /bcom ldan 'das kyis de skad ces bka' stsal nas/ tshe dang ldan pa kun dga' bo dang / grong khyer gyis 'tsho ba de dang / byang chub sems dpa' de dag dang / dge slong de dag dang / lha
93b6(mdo sde): dang / mi dang / lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do// //'phags pa grong khyer gyis 'tsho ba zhes bya ba theg pa chen po'i mdo rdzogs so// //
93b7(mdo sde): rgya gar gyi mkhan po dz+nyA na gar+b+ha dang / lo ts+tsha ba ban de klu'i dbang pos bsgyur ba/ rgya gar gyi mkhan po bid+yA ka ra sing ha dang / zhu chen gyi lo ts+tsha ba ban de de ba tsan dras zhus te gtan la phab pa// //
94a1(mdo sde): @#/ /bod skad du/ zas kyi 'tsho ba rnam par dag pa zhes bya ba theg pa chen po'i mdo/ sangs rgyas dang / byang chub sems dpa' thams cad la phyag 'tshal lo/ 'di skad bdag gis thos pa dus gcig na/ bcom ldan 'das 'od ma'i tshal na dge slong gi dge 'dun chen po brgya
94a2(mdo sde): phrag phyed dang bcu gsum dang / gzhan yang dge slong pha dang / dge slong ma dang / dge bsnyen pha dang / dge bsnyen ma dang / lha klu sde brgyad dang / byang chub sems dpa' mang po dang thabs cig tu bzhugs so/ /de nas maung gal gyi bu chen po 'dug pa las langs te/ bcom ldan
94a3(mdo sde): 'das la phyag 'tshal te 'di skad ces gsol to/ /bcom ldan 'das bdag sngon grong khyer du bsod snyoms la mchis pa'i shul logs su mi grangs khri stong snyed mchis te/ de dag gi mgo bo ni ri bzhin du che/ khog pa ni ri rab lhun po tsam 'dra/ mgrin pa ni khab bzhin du phra/ phan tshun
94a4(mdo sde): bskyod cing mchi ba na shing rta lnga brgya shin tu 'khrol ba'i sgra byung ste/ de yang mi bzad pa'i gzhob kyi dud pa kun nas 'thul lo/ /de ci'i dngos po lags pa dang / ci las gyur pa bcom ldan 'das kyis bka' stsal du gsol/ de nas bcom ldan 'das kyis bka' stsal pa/
94a5(mdo sde): maud gal gyi bu de dag ni 'dre bkren ltogs pa yin te/ sngon 'das pa'i dus na mchod sdong bshig pa dang / mchod ston sbyar ba bshig pas de lta bu'i sdig pa rnam par smin pa yin no/ /yang gcig tu na gzhan gyi mchod ston zos nas za gcig par ma byas pa'i sdig gi rnam par smin pa de yin
94a6(mdo sde): no/ /mchod ston lhag ma za gcig par mi byed pa la ma byin cig /yon bdag gis lhag ma rnams dge 'dun la sbags pa'i gsol ba byos la bzod par gsol cig /sbags pa'i zas rnams dge 'dun rnams kyis gnang ba byin cig /gnang ba ma byin na dge 'dun rnams kyang ltung
94a7(mdo sde): bar 'gyur ro/ /de nas maud gal gyi bus gsol pa/ bcom ldan 'das kyis bka' stsal pa ni yang dag pa'o/ /yon bdag su yang rung ste chos bzhin du bsdu ba'i phyir mchod pa'i yo byad 'byor tshogs te/ zas gcig par byas pa rnams ni zas kyi 'tsho ba dang ldan par 'gyur
94b1(mdo sde): ro/ /bcom ldan 'das kyis bka' stsal pa/ za gcig par ma byas pa rnams ni zas dang mi ldan par 'gyur ro/ /de ltar na nyi ma gcig za gcig pa thub na nyi ma drug khrir bsod nams dang bza' ba rnam par 'phel bar 'gyur ro/ /de la de ltar ma byas pa rnams ni nyi ma khri phrag
94b2(mdo sde): drug cur 'dre ltogs par 'gyur ro/ /de ci'i phyir zhe na/ de'i sbyin pa ni shin tu lci ba yin te/ gnyis na lcags kyi thu lum zos kyang sla'i/ yon bdag dad pa can gyi zas ni shin tu bzhu bar dka' ste/ shin tu yun ring por sdug bsngal bar 'gyur te/ tshe rabs khri phrag brgyar
94b3(mdo sde): 'dre ltogs pa'i dngos por 'gyur ro/ /bsod nams kyi zas bya'o cog la nan tan cher byos shig /snam phrag gam phu rung gi nang du khyer bar byas na tshe rabs lnga brgyar dmyal bar ltung ste/ lcags kyi thu lum dmar po mchan khung g.yon pa nas thal te mchan khung g.yas par thal
94b4(mdo sde): lo/ /lhag ma mi bkur bar byos shig /chung ngu na khre'i 'bru gcig tsam khyer na yang lcags kyi 'khor lo tsam du 'gyur ro/ /dge bsnyen gyis kyang rung ste bsod nams kyi zas sbyar ro cog la thog ma nas myang ba'i sbags par mi bya'o/ /de myangs pas sbyar ba thams cad lhag ma'i sbags
94b5(mdo sde): pa mi bya'o/ /byas pa don med par 'gyur ro/ /gnyis na ma byas kyang sla'o/ /de ci'i phyir zhe na/ lha thams cad mi dgyes par 'gyur ro/ /gnyen po thams cad mi dga' bar 'gyur ro/ /gang zhig myangs pa zhig yod na tshe rabs lnga khrir 'dre ltogs par 'gyur ro/ /sdug bsngal
94b6(mdo sde): mi bzad pa sna tshogs kyang myong bar 'gyur ro/ /gang zhig phyin chad bsod nams 'dod pas tshul bzhin du bsod nams kyi zas gtsang sbras phyed pa dang / shin tu gus par sbyar la lag pa shin tu dag par bkrus nas tshod ma la sogs pa drod bag tu sbyar ro cog shin tu bkab pa
94b7(mdo sde): dang / rim gro bskyed de de dag kyang sngar myang bar mi bya'o/ /de nas bsod nams su gyur cing lha thams cad kyang dga' bar 'gyur ro/ /gnyen po thams cad kyang dga' bar 'gyur ro/ /lha la sogs pa thams cad kyis srung zhing byin gyis rlob par 'gyur te yang dag par smra ba yin no/ /
95a1(mdo sde): bsod nams rnam par smin pa ni brag ca dang gzugs brnyan bzhin no/ /de ltar 'dre bkren ltogs pa ni thog ma mi las gyur te/ thog ma lag pa mi gtsang bas dge 'dun gyi kha zas gtsang ma la reg pa dang / bdag gi lag pa mi gtsang bas dge 'dun gyi kha zas gtsang
95a2(mdo sde): ma'i nang du bsngogs sam/ zas gtsang ma'i nang du kha zas mi gtsang ba bsres te dge 'dun la sbyin pa byas pas tshe rabs lnga brgyar 'dre ltogs par ltung ste/ rtag tu mi gtsang ba za zhing snam phyi sar mi gtsang ba za na/ snam phyi sa'i srungs mas lcags kyi ber kas gdengs te 'dre ltogs
95a3(mdo sde): pa de rnams phyi sa'i sar mi snyan par byed do/ /mi'i rnag dang / khrag dang / mchil snabs dang / ngar snabs dang / khrud ma mi gtsang ba btsog pa za zhing mi gtsang ba srung zhing bud med bu btsas pa'i khrag mi gtsang ba 'dzag pa za bar 'gyur ro/ /de nas tshe rabs khri phrag lnga brgyar khyi dang
95a4(mdo sde): phag pa dang / sbur ba la sogs pa'i lus su gyur nas rtag par mnam zhing btsog pa dang mi gtsang ba za bar 'gyur te/ /de lta bu'i sdug bsngal bskal pa grangs khri stong du myong ste thar pa'i dus med do/ /rnam par thar par dka'o/ /shin tu mi zad pa yang brjod kyis mi lang ngo / /gal
95a5(mdo sde): te lag pa pho mtshan la reg gam/ lag pa mo mtshan la reg gam/ lag pa mi gtsang bas dge 'dun gyi kha zas gtsang ma la reg gam/ dge 'dun gyi kha zas la mi gtsang ba nang du bcug gam/ mi gtsang ba'i zas dge 'dun zar bcug na de lta bu'i sdig pa rnam par smin pa ni thams
95a6(mdo sde): cad mig nad kyi rims kyis btab pa dang sdig par mi shes pa'o/ /phyin chad dge 'dun gyi kha zas gtsang bar byas pa dang / lag pa gtsang mas dge 'dun gyi kha zas kyi snod la bzung ba dang / lag pa gtsang mas khre 'bras bkru ba dang / kha zas gtsang ma sbyin pa byas pa ni
95a7(mdo sde): bsod nams bsam gyis mi khyab pa thob par 'gyur ro/ /phyin chad 'di yongs su grags pa dang / myur bu'i yid kyis zung shig /'tsho ba rnam par dag pa'i mdo rdzogs so// @##/ /rgya gar skad du/ hasti
95b1(mdo sde): kak+Sh+ya nA ma ma hA yA na sU tra/ bod skad du/ glang po'i rtsal zhes bya ba theg pa chen po'i mdo/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa'i dus gcig na/ bcom ldan 'das bya rgod kyi phung po'i ri la dge slong lnga brgya tsam gyi dge slong
95b2(mdo sde): gi dge 'dun chen po dang / byang chub sems dpa' mngon par grags pas mngon par grags pa/ gzungs thob pa/ spobs pa thogs pa med pa/ gnyis su med pa'i chos 'chad pa/ rdzu 'phrul rnam par 'phrul pa bsam gyis mi khyab pa dang ldan pa drug khri dang yang thabs cig tu
95b3(mdo sde): bzhugs te/ 'di lta ste/ byang chub sems dpa' sems dpa' chen po brtson 'grus dpe med blo gros dang / mngon par gnon pa'i sgra sgrogs gzi brjid snying po dang / byang chub sems dpa' rin po che bzhi'i me tog rgyas pa dang / glog chen sgron ma dang / mtha' yas par lta zhing yul
95b4(mdo sde): thams cad las 'das pa dang / ri rab brtsegs pa ltar mngon par 'phags pa dang / mngon par dga' bas mgu ba skyed pa dang / dpung pa dri ma med pas 'od zer bcom pa dang / sems can gyi bsam pa nges pa'i don gyi pha rol du bgrod par dong ba dang / rdo rje lta bur brtan pa thob pa
95b5(mdo sde): dang / sgrar brjod pa dang / dbyangs dang nga ro thams cad las 'das pa dang / tshangs pa'i sgra gzi brjid mngon par 'phags pa dang / grags pa'i sgras 'jigs pa bcom pa dang / dge ba'i rtsa ba rin po che thams cad bsags pa dang / byang chub sems dpa' sems dpa'
95b6(mdo sde): chen po 'jam dpal gzhon nur gyur pa dang / de la sogs pa byang chub sems dpa' drug khri rnams dang thabs cig go/ /de nas tshe dang ldan pa sha ra dwa ti'i bu phyi dro'i dus na/ nang du yang dag 'jog las langs te bcom ldan 'das ga la ba der song ngo / /yang de'i tshe bcom ldan 'das
95b7(mdo sde): shing gzhan zhig gi drung na rab tu zhi ba sgrub pa zhes bya ba'i ting nge 'dzin la mnyam par bzhag ste bzhugs so/ /de nas tshe dang ldan pa sha ra dwa ti'i bus rgyang ring po nas bcom ldan 'das spyod lam rab tu zhi ba mthong ba dang myur du rtswa bsdus nas phyogs gcig tu skyil mo krung bcas lus bsrang ste/
96a1(mdo sde): dran pa mngon du byas nas 'dug go/ /de der 'dug ma thag tu e ma'o de bzhin gshegs pa'i spyod pa rab tu zhi ba 'di dang / bde ba dang / yid bde ba 'di ngo mtshar to/ /sems can gang dag chos thams cad rang bzhin gyis mnyam par bzhag par rab tu shes
96a2(mdo sde): pa de dag ni bde ba dang ldan pa yin no snyam du sems la sems kyi rtog pa de lta bu skyes so/ /de nas bcom ldan 'das dgongs shing mkhyen bzhin du ting nge 'dzin de las bzhengs te mgur bsal ba'i sgra phyung ngo / /de nas tshe dang ldan pa sha ra dwa ti'i bus bcom ldan 'das kyi mgur bsal
96a3(mdo sde): ba'i sgra thos pa dang dga' mgu rangs par gyur nas/ bcom ldan 'das ga la ba der song ste phyin pa dang / bcom ldan 'das kyi spyan sngar 'dug ste/ bcom ldan 'das la phyag 'tshal nas ngo mtshar du gyur te/ /de'i tshe tshigs su bcad pa 'di dag smras so/ /stong pa'i chos la ji
96a4(mdo sde): ltar bdag bzod bzhin/ /gang dag sems can yang dag mi rtog cing / /chos la'ang nams kyang rtog par mi byed pa/ /'jig rten na ni de dag mnyam par bzhag /sems can 'khrul la nams kyang mi lta zhing / /chos rnams nam mkha' bzhin du bsams byas nas/ /gang dag sgyu
96a5(mdo sde): ma'i ngo bo nyid mos pa/ /gang dag bdag tu lta med de dag bde/ /'di dag sems can yin nam ma yin zhes/ /'du shes thams cad la ni mi dmigs pa/ /sems can kun la 'du shes med pa dang / /gang dag sems can lta med de dag bde/ /ril por 'du shes nams kyang
96a6(mdo sde): gang ma chags/ /nams kyang dngos po'i 'du shes rmongs pa med/ /ldang bar mi byed 'dug par byed pa'ang med/ /gang dag srog tu lta med de dag bde/ /sems can tha dad mi byed mkhas pa gang / /chos kyi dbyings dang 'gal bar mi 'gyur la/ /gang zag 'du shes thams
96a7(mdo sde): cad rnam par bshig / gang dag tha dad blo med de dag bde/ /gang dag sbyin dang tshul khrims rtag tu gnas/ /'jungs pa'i bsam par nams kyang ma gyur cing / /gong bu'i chos la'ang yang dag mi gnas pa/ /gang dag tshul khrims rlom med de dag bde/ /gang dag bzod dang
96b1(mdo sde): nges pa'i yon tan 'phags/ /gang dag thab mo dag la'ang mi lta zhing / /brtson 'grus ldan min le lo can yang min/ /gang dag bzod pa'i 'du shes med pa de dag bde/ /gang dag bsam gtan byed cing brtan pa mi gnas pa/ /de yang g.yeng bar rnam par mi sems pa/ /mnyam
96b2(mdo sde): par bzhag pa'i chos rnams rab tu shes/ /gang dag bsam gtan 'du shes med pa de dag bde/ /gang dag 'du shes med cing 'di la shes rab med/ /mi shes dbang du 'gro ba'ang ma yin la/ /mkhas pa'ang ma yin rmongs pa'ang yod ma yin/ /gang dag shes rab 'du shes med dag
96b3(mdo sde): bde/ /ji ltar dgon pa de bzhin grong na gnas/ /gnyi gar 'du shes mtshungs shing mnyam par 'jug /grong gi spyod yul smod par mi byed cing / /gang dag dgon pas mi rlom de dag bde/ /gang dag bsod snyoms khyim dang bcas par spyod/ /de dag bsod snyoms de yi 'du shes med/ /
96b4(mdo sde): bsod snyoms spyod pa bdag yin snyam mi sems/ /gang dag bsod snyoms 'du shes med dag bde/ /gang dag bor ba'i phyag dar khrod pa rnams/ /blangs nas bdag gis lus la 'chang bar byed/ /bdag ni gos ngan snyam du de mi sems/ /gang dag gzhan la mi smod de dag bde/ /sangs
96b5(mdo sde): rgyas gnang zhing bde gshegs bsngags pa yi/ /chos gos gsum las lhag par mi 'chang zhing / /bdag ni 'jigs med yin par mi rtog pa/ /gang dag nga rgyal med pa de dag bde/ /gang na bdag med sems can yod min pa'i/ /gang dag chos mchog dam pa 'chad byed pa/ /
96b6(mdo sde): bdag ni 'chad mkhan yin par sems pa'ang med/ /gang dag med par ma gyur de dag bde/ /dkar po kun la yang dag 'du shes med/ /snying po med pa rjes su 'du shes med/ /dkar dang gnag par gang dag mi sems pa/ /gang dag gnyis su mi spyod de dag bde/ /gang dag
96b7(mdo sde): langs la langs par 'du shes med/ /'dug kyang 'dug par 'du shes yod ma yin/ /nyin mtshan phyad par 'chag cing brtson 'grus rtsom/ /gang dag spros pa med pa de dag bde/ /gang dag gnas min gnas par mi rtog cing / /khyad par shes pa zhi bar mi rtog la/ /de
97a1(mdo sde): bzhin gshegs dang mu stegs khyad par med/ /gang dag mchog tu rlom sems med pa de dag bde/ /gang la grangs dang bgrang ba'ang yod ma yin/ /nam mkha'i dbyings ltar mnyam nyid mi gtong la/ /bdag dang sems can tha dad mi sems pa/ /gang
97a2(mdo sde): dag khyad par thob med de dag bde/ /gang dag sgyu mar gyur cing rmi lam spyod/ /rab tu ma rmongs mig yor lta bur gyur/ /'jig rten dag na chu zla bzhin du spyod/ /gang dag kun tu mi brtson de dag bde/ /sems can gang dag mkhas la don dam lta/ /brda dang tha snyad snying po med par
97a3(mdo sde): shes/ /rab tu zhi ba'i chos rnams rjes su rtogs/ /gang dag mtshan ma'i spyod yul ma yin de dag bde'o/ /de nas bcom ldan 'das kyis tshe dang ldan pa sha ra dwa ti'i bu la legs so zhes bya ba byin te/ sha ra dwa ti'i bu 'di ltar shes rab zab pa la spyod pa'i chos la mchog tu gyur pa/
97a4(mdo sde): de legs so legs so/ /shA ri'i bu de bas na bya rgod kyi phung po'i ri 'di la dge slong dang / byang chub sems dpa' ji snyed nang du yang dag 'jog la zhugs pa de dag thams cad khyod kyis sdus shig /shA ri'i bus gsol pa/ bcom ldan 'das bdag ni mi spro'o/ /de ci'i slad
97a5(mdo sde): du zhe na/ glang po chen po dag ni mgu bar dka' ba'i slad du'o/ /de nas bcom ldan 'das kyis de'i tshe nyid kyi sku las 'od zer phyung nas des 'jig rten gyi khams mtha' yas mu med pa na gnas pa'i byang chub sems dpa' rnams la bskul ba dang / bya rgod kyi phung po'i ri gang na ba dang /
97a6(mdo sde): bcom ldan 'das gang na ba der lhags nas bar snang gi nam mkha' la gnas par gyur to/ /dge slong dang byang chub sems dpa' sems dpa' chen po gang dag nang du yang dag 'jog la zhugs pa de dag thams cad kyang bcom ldan 'das gang na ba der lhags par gyur to/ /rgyal po'i khab
97a7(mdo sde): kyi grong khyer chen po nas kyang srog chags brgya stong du ma bcom ldan 'das ga la ba der lhags par gyur to/ /de nas bcom ldan 'das kyis thams cad yod pa'i 'khor 'dus par mkhyen nas 'jam dpal gzhon nur gyur pa'i bzhin la gzigs so/ /gzigs nas kyang 'dzum pa mdzad
97b1(mdo sde): do/ /de nas de nyid kyi tshe 'jam dpal gzhon nur gyur pa stan las langs te/ bla gos phrag pa gcig la gzar nas pus mo g.yas pa'i lha nga sa la btsugs te/ bcom ldan 'das gang na ba de logs su thal mo sbyar ba btud nas bcom ldan 'das la 'di skad ces gsol to/ /de
97b2(mdo sde): bzhin gshegs pa dgra bcom pa yang dag par rdzogs pa'i sangs rgyas rgyu dang rkyen ma mchis par 'dzum pa mi mdzad na/ bcom ldan 'das 'dzum pa mdzad pa'i rgyu gang lags/ rkyen gang lags/ de skad ces gsol pa dang / bcom ldan 'das kyis 'jam dpal gzhon nur gyur
97b3(mdo sde): pa la 'di skad ces bka' stsal to/ /'jam dpal sangs rgyas khri rnams kyis/ bya rgod kyi phung po'i ri 'di la glang po'i rtsal lta bu zhes bya ba'i chos kyi rnam grangs bshad do/ /de nas tshe dang ldan pa kun dga' bo bcom ldan 'das kyis bka' stsal pa thos pa dang / myur ba myur bar
97b4(mdo sde): pa'i tshul du stan las langs te/ chos gos phrag pa gcig la gzar nas pus mo g.yas pa'i lha nga sa la btsugs te/ bcom ldan 'das gang na ba de logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das da yang glang po'i rtsal lta bu zhes
97b5(mdo sde): bgyi ba'i chos kyi rnam grangs bdag la bshad na legs so/ /bde bar gshegs pa bdag la bstan na legs so/ /gang bcom ldan 'das kyis 'jam dpal gzhon nur gyur pa'i bzhin la gzigs nas 'dzum pa mdzad pa'i chos kyi rnam grangs de deng sang thos par dkon la/ chos kyi rnam
97b6(mdo sde): grangs de ngo mtshar du 'gyur zhing zab la zab par snang ba lags so/ /bcom ldan 'das kyis bka' stsal pa/ kun dga' bo 'di ltar khyod lhag mthong la mkhas shing dpyod pa legs so legs so/ /de bas na kun dga' bo khyod legs par shin tu nyon la yid la zung shig dang ngas bshad do/ /
97b7(mdo sde): bcom ldan 'das legs so zhes tshe dang ldan pa kun dga' bo bcom ldan 'das kyi ltar nyan to/ /de nas bcom ldan 'das kyis chos kyi rnam grangs 'di 'drir gzhug pa'i phyir 'jam dpal gzhon nur gyur pa la de lta bu'i mtshan ma mdzad nas/ de'i phyir gang bdag gis de bzhin gshegs pa la
98a1(mdo sde): de lta bu'i zab mo zab pa gang nyan thos dang / rang sangs rgyas rnams dang / mtshan mar lhung ba'i byang chub sems dpa' rnams kyi sa ma yin pa zhu ba zhu'o snyam du sems par gyur to/ /'jam dpal gzhon nur gyur pas de ltar yid la byas nas bcom ldan 'das la 'di skad ces
98a2(mdo sde): gsol to/ /gal te zhus nas zhu ba lung bstan pa'i slad du bcom ldan 'das kyis bdag la skabs phye na bdag bcom ldan 'das de bzhin gshegs pa dgra bcom pa yang dag par rdzogs pa'i sangs rgyas la phyogs 'ga' zhig zhu'o/ /bcom ldan 'das kyis bka' stsal pa/ thams cad dang
98a3(mdo sde): ldan pa'i 'khor 'di dag kyang 'dus kyis 'jam dpal khyod gang dang gang 'dod pa zhus shig / 'jam dpal gyis gsol pa/ bcom ldan 'das ji ltar na byang chub sems dpa' yon tan thams cad la gnas shing byang chub sems dpa'i spyod pa thams cad la yang gda' ba lags/ sems can
98a4(mdo sde): tshad ma mchis grangs ma mchis pa rnams kyang yongs su smin par bgyid cing sangs rgyas kyi zhing thams cad na yang chu'i zla ba lta bur gda' ba lags/ de skad ces gsol pa dang / bcom ldan 'das kyis 'jam dpal gzhon nur gyur pa la 'di skad ces bka' stsal to/ /'jam dpal khyod kyis
98a5(mdo sde): mdor don chen po zhu ba zhus pa legs so legs so/ /de'i rnam par dbye ba rgya cher legs par shin tu nyon la yid la zung shig dang ngas khyod la bshad do/ /bcom ldan 'das de bzhin 'tshal lo zhes 'jam dpal gzhon nur gyur pa bcom ldan 'das kyi ltar nyan pa dang / bcom ldan 'das
98a6(mdo sde): kyis de la 'di skad ces bka' stsal to/ /'jam dpal 'di la byang chub sems dpa' chos drug dang ldan na bya ba de dag kyang yongs su rdzogs par byed cing yon tan gyi chos thams cad la yang gnas par 'gyur ro/ /drug gang zhe na/ 'di la byang chub sems dpa' sbyin pa byed pa na/ sbyin pa'i bdag
98a7(mdo sde): po bdog pa thams cad yongs su gtong ba yin mod kyi/ bdag ser sna spyod pa las rnam par log par mi mthong ngo / /tshul khrims la gnas pa yin mod kyi/ bdag tshul khrims ngan pa'i las las 'das pa yin par mi shes so/ /bzod pa dang nges par ldan pa yin mod kyi/ bdag
98b1(mdo sde): gnod sems kyi spyod pa dang bral bar mi mthong ngo / /brtson 'grus brtsams pa yin mod kyi/ lus dang sems kyis brtson pa ma yin no/ /bsam gtan dang rnam par thar pa dang / ting nge 'dzin dang / snyoms par 'jug pa thams cad la mkhas pa yin mod kyi/ sems rtse gcig tu
98b2(mdo sde): gnas par gyur pa yang ma yin no/ /spyod yul shes rab la gnas pa yin mod kyi/ bdag 'gro ba thams cad las yongs su ma grol bar mthong ngo / /'jam dpal byang chub sems dpa' chos 'di drug dang ldan na bya ba de dag yongs su rdzogs par byed cing yon tan gyi chos thams cad la
98b3(mdo sde): yang gnas pa yin no/ /'jam dpal gzhan yang chos drug dang ldan na/ byang chub sems dpa' bya ba de dag yongs su rdzogs par byed cing yon tan gyi chos thams cad la yang gnas pa yin no/ /drug gang zhe na/ 'di la byang chub sems dpa' sems can dmyal ba'i gnas yongs
98b4(mdo sde): su gzung ba yang yongs su 'dzin la mtho ris kyi chos kyang myong bar byed pa dang / dud 'gror 'gro ba'i gnas kyang yongs su 'dzin la mi'i chos rgya chen po yang myong bar byed pa dang / rigs dma' bar skye ba yongs su gzung ba yang yongs su 'dzin la 'khor los sgyur ba'i rgyal srid kyi bde ba yang
98b5(mdo sde): myong bar byed pa dang / skye ba thams cad du gtogs par yang ston la 'gro ba'i khyad par gyi bya ba rnams kyang myong bar byed pa dang / sangs rgyas kyi zhing thams cad du 'gro ba la mkhas pa yang yin la gnas nas kyang mi 'pho/ 'gro ba yang med/ 'ong ba yang med cing sangs rgyas kyi zhing thams
98b6(mdo sde): cad du yang chu'i zla ba bzhin du snang ba dang / sgra skad thams cad kyang 'byin la phan tshun 'dres par yang mi byed pa yin te/ 'jam dpal byang chub sems dpa' chos de drug dang ldan na bya ba de dag ston cing yon tan gyi chos thams cad la yang gnas pa yin no/ /de skad ces bka' stsal pa
98b7(mdo sde): dang / bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das ji ltar na byang chub sems dpa' sems can dmyal ba'i gnas yongs su gzung ba yang yongs su 'dzin la mtho ris kyi chos kyang myong ba lags/ bcom ldan 'das kyis bka' stsal pa/
99a1(mdo sde): 'jam dpal 'di la byang chub sems dpa' sems dpa' chen pos pad mo chen po zhes bya ba'i ting nge 'dzin la snyoms par zhugs nas sems can dmyal ba'i gnas yongs su gzung ba yang yongs su 'dzin te/ de lha'i bde ba gang yod pa de dag thams cad de na myong bar
99a2(mdo sde): byed do/ /sems can de dag gis kyang de dmyal bas dmyal bar mthong ste/ de cha lugs des sems can dmyal ba pa'i sems can de dag dmyal ba dang bral bar gyur pa la chos 'chad do/ /de sems can stong phrag du ma sems can dmyal ba las rab tu thar bar byed do/ /'jam dpal de ltar
99a3(mdo sde): na byang chub sems dpa' sems can dmyal ba'i gnas yongs su gzung ba yang yongs su 'dzin la mtho ris kyi chos kyang myong bar byed pa yin no/ /'jam dpal gyis gsol pa/ bcom ldan 'das ji ltar na byang chub sems dpa' dud 'gro'i gnas kyang yongs su 'dzin la mi'i chos rgya chen po
99a4(mdo sde): yang myong bar bgyid pa lags/ bcom ldan 'das kyis bka' stsal pa/ 'jam dpal 'di la byang chub sems dpa' nye bar zhi ba la 'jug pa zhes bya ba'i ting nge 'dzin la snyoms par zhugs nas dud 'gro'i gnas yongs su 'dzin cing sems nyams pa med par mi'i chos rgya chen po myong bar byed
99a5(mdo sde): do/ /de cha lugs des dud 'gror gyur pa'i sems can rnams la chos 'chad de/ de sems can stong phrag mang po chos la 'jog go/ /'jam dpal de ltar na byang chub sems dpa' dud 'gro'i gnas kyang yongs su 'dzin la mi'i chos rgya chen po yang myong bar byed pa yin no/ /'jam dpal
99a6(mdo sde): gyis gsol pa/ bcom ldan 'das ji ltar na byang chub sems dpa' rigs dma' bar skye ba yongs su gzung ba yang yongs su 'dzin la 'khor los sgyur ba'i rgyal srid kyi bde ba yang myong bar bgyid pa lags/ bcom ldan 'das kyis bka' stsal pa/ 'jam dpal 'di la byang chub sems
99a7(mdo sde): dpa' mngon par gnon cing rnam par gsal ba zhes bya ba'i ting nge 'dzin la snyoms par zhugs te/ de ting nge 'dzin de mngon par gnon pa dang / rnam par gsal bas rigs dma' bar skye ba yongs su gzung ba yang yongs su 'dzin la 'khor los sgyur ba'i rgyal srid kyi bde ba yang myong bar byed
99b1(mdo sde): de/ thabs des kyang sems can stong phrag du ma chos la 'jog go/ /'jam dpal de ltar na byang chub sems dpa' rigs dma' bar skye ba yongs su gzung ba yang yongs su 'dzin la 'khor los sgyur ba'i rgyal srid kyi bde ba yang myong bar byed pa yin no/ /'jam dpal gyis gsol pa/ bcom
99b2(mdo sde): ldan 'das ji ltar na byang chub sems dpa' 'gro ba thams cad du gtogs par yang ston la/ 'gro ba'i khyad par bgyid pa yang myong ba lags/ bcom ldan 'das kyis bka' stsal pa/ 'jam dpal 'di la byang chub sems dpa' spyod pa thams cad la btang ba snang ba'i khyad par ston pa
99b3(mdo sde): zhes bya ba'i ting nge 'dzin la snyoms par 'jug go/ /de ting nge 'dzin de la gnas nas 'gro ba thams cad du gtogs par yang ston cing 'gro ba'i khyad par gyi byed pa yang myong bar byed de/ 'jam dpal de ltar na byang chub sems dpa' 'gro ba thams cad du gtogs par yang ston la 'gro ba'i
99b4(mdo sde): khyad par yang myong bar byed pa yin no/ /'jam dpal gyis gsol pa/ bcom ldan 'das ji ltar na byang chub sems dpa' sangs rgyas kyi zhing thams cad du 'gro ba la mkhas shing gnas nas kyang mi g.yo/ 'gro ba yang ma mchis/ 'ong ba yang ma mchis la/ sangs rgyas kyi zhing thams cad
99b5(mdo sde): du yang chu'i zla ba ltar gda' ba lags/ bcom ldan 'das kyis bka' stsal pa/ 'jam dpal 'di la byang chub sems dpa' gzugs thams cad rnam par gnon pa zhes bya ba'i ting nge 'dzin la snyoms par 'jug ste/ de ting nge 'dzin de la gnas pa na phyogs bcu'i 'jig rten gyi khams
99b6(mdo sde): rnams su bdag gi lus cig car snang bar byed la gnas nas kyang mi g.yo/ 'gro ba yang med/ 'ong ba yang med de/ snyoms par zhugs pa nyid kyis sangs rgyas bcom ldan 'das mthong zhing chos kyang nyan te/ 'jam dpal de ltar na byang chub sems dpa' sangs rgyas kyi zhing thams cad
99b7(mdo sde): du 'gro ba la mkhas pa yang yin la gnas nas kyang mi g.yo/ 'gro ba yang med/ 'ong ba yang med de/ sangs rgyas kyi zhing thams cad du yang chu'i zla ba bzhin du snang ba yin no/ /'jam dpal gyis gsol pa/ bcom ldan 'das ji ltar na byang chub sems dpa' sgra skad thams cad
100a1(mdo sde): kyang 'byin par bgyid la phan tshun 'dres par yang mi bgyid pa lags/ bcom ldan 'das kyis bka' stsal pa/ 'jam dpal 'di la byang chub sems dpa' mtha' yas par 'khyil pa zhes bya ba'i gzungs thob nas sems can gyi sems kyi bsam pa mtha' yas pa la
100a2(mdo sde): 'jug cing sgra bshad pa mtha' yas pa rnams shes/ bdag gi tshul mtha' yas pa rnams kyang rab tu shes te/ de gzungs de thob pas sgra skad thams cad kyang 'byin la phan tshun 'dres par yang mi byed de/ 'jam dpal de ltar na byang chub sems dpa' sgra skad thams cad kyang 'byin la
100a3(mdo sde): phan tshun 'dres par yang mi byed pa yin no/ /'jam dpal gyis gsol pa/ bcom ldan 'das byang chub sems dpa' rnams kyi thabs mkhas pa ni mngon par 'byung bar dka'o/ /bcom ldan 'das 'on kyang chos kyi rnam grangs 'di rtogs par 'tshal ba'i byang chub sems dpas chos kyi rnam
100a4(mdo sde): grangs ji lta bur rtogs par bgyi/ bcom ldan 'das kyis bka' stsal pa/ 'jam dpal chos kyi rnam grangs 'di rtogs par 'dod pa'i byang chub sems dpas nam mkha'i tshul rtogs par bya'o/ /gsol pa/ bcom ldan 'das nam mkha'i tshul ji lta bu lags/ bcom ldan 'das
100a5(mdo sde): kyis bka' stsal pa/ 'jam dpal 'di lta ste/ dper na nam mkha' ni chags pa ma yin/ zhe sdang ba ma yin/ rmongs pa ma yin no/ /de bzhin du chos thams cad kyang chags pa ma yin/ zhe sdang ba ma yin/ rmongs pa ma yin no/ /'di lta ste dper na/ nam mkha' ni sbyin pa phun
100a6(mdo sde): sum tshogs pa ma yin pa nas shes rab kyi bar du phun sum tshogs pa ma yin no/ /de bzhin du chos thams cad kyang sbyin pa phun sum tshogs pa ma yin pa nas shes rab kyi bar du phun sum tshogs pa ma yin no/ /de 'di lta ste/ dper na nam mkha' ni yongs su shes par bya ba ma yin/ spang
100a7(mdo sde): bar bya ba ma yin no/ /de bzhin du chos thams cad kyang yongs su shes par bya ba ma yin/ spang bar bya ba ma yin no/ /'di lta ste/ dper na nam mkha' ni bsgom par bya ba ma yin/ mngon du bya ba ma yin no/ /de bzhin du chos thams cad kyang bsgom par bya ba ma yin/ mngon du bya ba
100b1(mdo sde): ma yin no/ /'di lta ste/ dper na nam mkha' ni mun pa ma yin/ snang ba ma yin no/ /de bzhin du chos thams cad kyang mun pa ma yin/ snang ba ma yin no/ /'di lta ste/ dper na nam mkha' ni kun tu gzung bar bya ba ma yin no/ /de bzhin du chos thams cad kyang kun tu gzung bar bya ba
100b2(mdo sde): ma yin no/ /'di lta ste/ dper na nam mkha' ni lam gyis yang dag par zhugs pa ma yin/ lam ngan pas ma yin no/ /de bzhin du chos thams cad kyang lam gyis yang dag par zhugs pa ma yin/ lam ngan pas ma yin no/ /'di lta ste/ dper na nam mkha' ni nyan thos kyi theg
100b3(mdo sde): pas yang dag par zhugs pa ma yin/ rang sangs rgyas kyi theg pas ma yin/ theg pa chen pos yang dag par zhugs pa ma yin no/ /de bzhin du chos thams cad kyang nyan thos kyi theg pas yang dag par zhugs pa ma yin/ rang sangs rgyas kyi theg pas ma yin/ theg pa chen pos
100b4(mdo sde): yang dag par zhugs pa ma yin no/ /'di lta ste/ dper na nam mkha' ni sems par byed pa ma yin/ shes par byed pa ma yin no/ /de bzhin du chos thams cad kyang sems par byed pa ma yin/ shes par byed pa ma yin no/ /'di lta ste/ dper na nam mkha' ni len par byed pa ma
100b5(mdo sde): yin/ 'dor bar byed par ma yin/ blang bar bya ba ma yin/ dor bar bya ba ma yin no/ /de bzhin du chos thams cad kyang len par byed pa ma yin/ 'dor bar byed pa ma yin/ blang bar bya ba ma yin/ dor bar bya ba ma yin no/ /'di lta ste/ dper na nam mkha' ni gang gis kyang nyon
100b6(mdo sde): mongs par bya mi nus so/ /de bzhin du mya ngan las 'das pa'i mthar gtogs pa'i chos thams cad kyang kun nas nyon mongs pa ma yin te/ de dag zhi bar yang mi 'gyur/ nye bar zhi bar yang mi 'gyur ro/ /'di lta ste/ dper na nam mkha' ni mi gnas pa'i phyir gnas ma yin/ gnas
100b7(mdo sde): pa ma yin/ g.yo bar mi byed/ 'gul bar mi byed do/ /byang chub sems dpas de bzhin du chos thams cad mi gnas pa la gnas par blta'o/ /de dag yang dag par thob pas mi 'gul/ mi g.yo/ mi gnas/ gnas par mi byed do/ /de la 'jam dpal chos thams cad kyi
101a1(mdo sde): ngo bo nyid de lta bu la gang de bzhin gshegs pa lta bar 'dod pa de dag ni log par lta ba'o/ /gang log par lta ba de dag ni yang dag par zhugs pa'o/ /gang yang dag par zhugs pa de dag la byin pa ni 'bras bu che ba ma yin/ phan yon che ba ma yin no/ /gang dag
101a2(mdo sde): la byin na 'bras bu che ba ma yin/ phan yon che ba ma yin pa de dag ni 'jig rten gyi sbyin gnas so/ /gang 'jig rten gyi sbyin gnas yin pa de dag la sbyin pa'i rnam par smin pa med do/ /gang la sbyin pa'i rnam par smin pa med pa de dag gis 'du shes med pa yongs su rdzogs par byas so/ /
101a3(mdo sde): gang gi 'du shes med pa yongs su rdzogs par byas pa de dag myur du mi skye ba'i chos la bzod pa thob par 'gyur ro/ /de nas 'khor de'i nang nas dge slong lhag pa'i nga rgyal can drug cu bstan pa 'di thos pa dang 'di snyam du gyur te/ mun nag gi lam du gyur la de bzhin gshegs pa yang
101a4(mdo sde): mun nag gi lam du ston to/ /'di lta ste/ mu stegs can gzhan dag kyang de skad ston/ de bzhin gshegs pa yang de skad ston pas de bzhin gshegs pa dang / mu stegs can gzhan gang 'od srung dang / ma ska ri 'ga' ba ya la dang / mi dkar ba skra'i la ba can dang / kun
101a5(mdo sde): rgyal 'be'i ra ti'i bu dang / dpon po kA t+yA ya na dang / gcer bu pa nye du'i bu rnams kyi tshig mtshungs so snyam mo/ /de nas bcom ldan 'das kyi thugs kyis dge slong lhag pa'i nga rgyal can de rnams kyi sems kyi rtog pa mkhyen nas 'jam dpal gzhon nur gyur pa la bka' stsal pa/
101a6(mdo sde): 'jam dpal de de bzhin te/ gang ngas chos bshad pa 'di mu stegs can gzhan rnams dang mtshungs na/ mu stegs can gzhan rnams kyis ni de bzhin gshegs pas chos bshad pa mi shes so/ /de skad ces bka' stsal pa dang / dge slong lhag pa'i nga rgyal can rnams lhag par
101a7(mdo sde): sdug bsngal/ mi dga'/ ma mgu/ ma rangs/ chos bshad pa 'di yang ma shes nas stan las langs te dong ngo / /de nas tshe dang ldan pa shA ri'i bus dge slong de dag la 'di skad ces smras so/ /tshe dang ldan pa khyed gar 'dong / de dag gis de la 'di skad ces smras so/ /btsun
101b1(mdo sde): pa shA ri'i bu chos bshad pa 'di bdag cag gis ma 'tshal to/ /des de dag la 'di skad ces smras so/ /tshe dang ldan pa dag de bzhin gshegs pa'i dgongs te bstan pa yin par shes par bya'o/ /de'i phyir bcom ldan 'das kyis ci las dgongs te/ de skad bstan pa de bzhin gshegs pa
101b2(mdo sde): la zhu ba'i bar du re zhig sdod cig / de nas dge slong de dag tshe dang ldan pa shA ri'i bu'i tshig thos nas so so'i stan la slar 'khod do/ /de nas bcom ldan 'das la tshe dang ldan pa shA ri'i bus 'di skad ces gsol to/ /bcom ldan 'das dge slong 'di dag gi the tshom bsal ba'i slad du de bzhin
101b3(mdo sde): gshegs pas ci las dgongs te 'di skad bstan pa bcom ldan 'das kyis bshad du gsol/ bcom ldan 'das kyis bka' stsal pa/ shA ri'i bu de ji snyam du sems/ dge slong gang nye bar len pa med par zag pa las sems rnam par grol ba de sgra gang gis kyang dngang ba dang / skrag pa dang /
101b4(mdo sde): kun tu skrag par 'gyur ram/ gsol pa/ bcom ldan 'das ma lags so/ /dge slong bden pa mthong ba yang sgra thams cad kyis mi dngang / mi skrag /kun tu skrag par mi 'gyur na dge slong gang nye bar len pa ma mchis par zag pa las sems rnam par grol ba lta ci smos/ bcom
101b5(mdo sde): ldan 'das kyis bka' stsal pa/ shA ri'i bu 'di la skyes bu blun po kha cig yang dag pa ma yin pa'i chos rnams brtags nas lhag pa'i nga rgyal can du gyur cing gnas so/ /shA ri'i bus gsol pa/ gang thos nas 'khor thams cad the tshom ma mchis par 'gyur ba'i tshig bshad pa de dag
101b6(mdo sde): bcom ldan 'das kyis bka' stsal du gsol/ bcom ldan 'das kyis bka' stsal pa/ shA ri'i bu gang gis de bzhin gshegs pa rmi lam dang mtshungs/ sgyu ma dang mtshungs par mthong ba des yang dag par mthong ngo / /gang yang dag par mthong ba de dag de bzhin gshegs pa la yang dag
101b7(mdo sde): par 'du shes mi byed/ snying por 'du shes dang / rdzas su 'du shes dang / dngos por 'du shes dang / ril por 'du shes mi byed/ gang de bzhin gshegs pa la yang dag par 'du shes pa ma yin/ snying po dang / rdzas dang / dngos po dang / ril por 'du shes pa ma yin pa de dag
102a1(mdo sde): gis 'du byed thams cad par mthong ngo / /gang gis 'du byed thams cad par mthong ba de dag gis chos thams cad log par shes so/ /gang gis chos thams cad log par shes pa de dag thams cad de bzhin gshegs pas log par lta ba yongs su rdzogs pa
102a2(mdo sde): yin par bstan to/ /de dag gis lta bar gyur pa thams cad log pa yin par yang shes te/ de'i phyir yang de dag log par lta ba zhes bya'o/ /shA ri'i bu rnam grangs des gang de bzhin gshegs pa lta bar 'dod pa de dag log par lta ba zhes bya'o/ /shA ri'i bu de dag ni de bzhin gshegs
102a3(mdo sde): pa'i sku ma 'khrugs par lta ba'o/ /gang de bzhin gshegs pa'i sku log pa yin par rtog pa de dag ni de bzhin gshegs pa'i 'du shes med pa'o/ /shA ri'i bu gang 'di ltar log par shes pa de ni de bzhin gshegs pa mthong ba'o/ /gsol pa/ bcom ldan 'das ji ltar na gang log
102a4(mdo sde): par lta ba de dag yang dag par zhugs pa lags/ bcom ldan 'das kyis bka' stsal pa/ shA ri'i bu gang so so'i skye bo rnams rtog pa dang / rnam par rtog pa dang / dpyod pa dang / rnam par dpyod pa dang / ldang bar byed pa dang / kun tu ldang bar byed pa dang / rten pa dang / gnas pa dang /
102a5(mdo sde): len pa dang / 'dor ba dang / bdag dang / sems can dang / srog dang / gang zag tu lta ba nye bar len pa dang / bdag tu 'dzin pa la mngon par zhen pa dang / bdag gir 'dzin pa la chags pa de dag gi spyod pa dang / shes pa dang / g.yo ba dang / spros pa de lta bu dag de dag gis shes
102a6(mdo sde): te/ de dag ji lta bur yod pa ma yin pa de lta bu nyid du shes so/ /shA ri'i bu med pa zhes bya ba de ni yang dag pa ma yin pa'i tshig so/ /yang dag pa ma yin pa zhes bya ba de ni pa'o/ /pa zhes bya ba de ni log pa'i tshig so/ /de ltar gang tshul 'di lta bu yang dag pa ma yin
102a7(mdo sde): par 'dzin pa dag log par mthong ba de'i phyir de dag yang dag par zhugs pa zhes bya'o/ /shA ri'i bu rnam grangs de nyid kyis gang log par lta ba de dag yang dag par zhugs pa'o/ /gsol pa/ bcom ldan 'das ji ltar na gang yang dag par zhugs pa de dag la stsal na 'bras bu che ba ma lags/
102b1(mdo sde): phan yon che ba ma lags/ bcom ldan 'das kyis bka' stsal pa/ shA ri'i bu gang tshul 'di lta bus yang dag par zhugs pa dang ldan par gyur pa de dag la sbyin pa ni mya ngan las 'da' ba la gzhol/ mya ngan las 'da' ba la 'bab/ mya ngan las 'da' ba la bab/ mya ngan las 'da' ba'i mthar
102b2(mdo sde): thug par 'gyur te/ mya ngan las 'da' ba yang 'bras bu chung ba yang ma yin/ 'bras bu che ba yang ma yin/ phan yon chung ba yang ma yin/ phan yon che ba yang ma yin no/ /de ci'i phyir zhe na/ mya ngan las 'das pa ni 'bras bu thams cad dang bral zhing btags pa ma yin/ gdags par bya
102b3(mdo sde): ba ma yin pa'i phyir ro/ /gsol pa/ bcom ldan 'das 'o na de bzhin gshegs pas mya ngan las 'das pa/ gdags su ma mchis pa la ji ltar yon tan mtha' yas pa'i sman yon gyi bye brag bstan/ bcom ldan 'das kyis bka' stsal pa/ shA ri'i bu skye ba'i spyod yul can gyi
102b4(mdo sde): sems can bdag dang / sems can dang / srog dang / gang zag tu smra ba rnams mos pa bskyed pa'i phyir mya ngan las 'das pa gdags su med pa la yang de bzhin gshegs pas yon tan mtha' yas pa'i phan yon gyi bye brag bstan to/ /shA ri'i bu 'on kyang 'phags pa rnams ni sbyin pa
102b5(mdo sde): la 'jug par mi blta'i/ 'phags pa rnams 'dod chags dang bral ba dang / sbyin pa las ldog par blta'o/ /shA ri'i bu 'di lta ste/ dper na zhing pa dag zhing la nas kyi sa bon btab ste/ de'i nas de nyid la brten nas sre da dang / rtswa dang / sngo rnams skye na/ shA ri'i bu de ji
102b6(mdo sde): snyam du sems/ sre da dang rtswa dang / sngo 'di dag zhing pa de'i las byas pa'i 'bras bu yin nam/ gsol pa/ bcom ldan 'das ma lags so/ /bcom ldan 'das kyis bka' stsal pa/ shA ri'i bu 'di lta ste/ dper na zhing pas nas kyi sa bon btab pa de'i nas de dag nyid la brten
102b7(mdo sde): nas sred rnams 'byung ba dang / rtswa dang / sngo rnams skye bar 'gyur te/ nas kyi snyi ma gzhan rnams kyang 'byung ngo / /de bzhin du 'phags pa rnams la sbyin pa byin pa ni tshegs chung ngus longs spyod chen por 'gyur la/ gzhan yang zag pa zad pa sred pa'i 'bras bu thams cad skems par byed
103a1(mdo sde): do/ /'di lta ste/ dper na nas 'dod pa dag 'di ni nas kyi sa bon de'i 'bras bu ma yin/ 'di ni nas kyi sa bon de'i snyi ma ma yin no snyam nas sre das mgu bar mi 'gyur zhing / rtswa dang / sngos rangs par mi 'gyur ba de bzhin du 'dus ma byas pa'i zhing la sbyin pa byin pa 'dus byas
103a2(mdo sde): kyi 'bras bu yin par bstan par mi bya'o/ /shA ri'i bu rnam grangs des gang yang dag par zhugs pa de dag la byin pa 'bras bu che ba ma yin/ phan yon che ba ma yin no/ /gsol pa/ bcom ldan 'das gang dag la stsal na 'bras bu che ba ma lags shing sman yon che ba ma lags pa de dag
103a3(mdo sde): ji ltar 'jig rten gyi sbyin gnas lags/ bcom ldan 'das kyis bka' stsal pa/ shA ri'i bu gang 'bras bu che bar 'du shes pa yang ma yin/ 'bras bu chung bar 'du shes pa yang ma yin pa de dag sbyin pa skye bar mi 'gyur ro/ /gang sbyin pa skye bar mi 'gyur ba de dag ni lha dang bcas pa'i
103a4(mdo sde): 'jig rten gyi sbyin gnas su 'gyur ro/ /shA ri'i bu de la zad mi shes pa'i zhing la sbyin pa byin pa ni me tog kyang mi chags/ 'bras bur yang mi 'gyur ro/ /shA ri'i bu rnam grangs 'dis gang la byin na 'bras bu che ba yang ma yin/ phan yon che ba yang ma yin pa de dag 'jig rten gyi sbyin gnas
103a5(mdo sde): yin no/ /gsol pa/ bcom ldan 'das ji ltar na gang 'jig rten gyi sbyin gnas de dag la byin pa rnam par smin pa ma mchis pa lags/ bcom ldan 'das kyis bka' stsal pa shA ri'i bu de ji snyam du sems/ sbyin pa gang mya ngan las 'da' ba'i mthar thug par 'gyur ba de rnam par smin pa'i chos
103a6(mdo sde): can yin nam/ gsol pa/ bcom ldan 'das ma lags so/ /bcom ldan 'das sbyin pa mya ngan las 'das pa'i mthar thug pa de de ste sbyin pa'i chos can lags na/ 'phags pa'i gang zag rnams 'dus ma byas pas rab tu phye bar mi 'gyur ro/ /bcom ldan 'das kyis bka' stsal pa/ shA ri'i bu
103a7(mdo sde): legs so/ /legs so/ /rnam grangs 'dis gang 'jig rten gyi sbyin gnas yin pa de dag la byin pa rnam par smin pa med pa yin no/ /gsol pa/ bcom ldan 'das ji ltar na gang sbyin pa'i rnam par smin pa ma mchis pa de dag gis 'du shes ma mchis pa yongs su rdzogs par bgyis pa
103b1(mdo sde): lags/ bcom ldan 'das kyis bka' stsal pa/ shA ri'i bu de ji snyam du sems/ gang chos rnams kyi ngo bo nyid shes pa de yod dam/ 'on te med/ gsol pa/ bcom ldan 'das gang chos thams cad kyi ngo bo nyid 'tshal ba de sgyu ma'i ngo bo nyid 'tshal ba lags te/ bcom ldan 'das de ni ma mchis
103b2(mdo sde): pa lags te/ mchis pa ma lags so/ /de ci'i slad du zhe na/ bcom ldan 'das chos thams cad ni bcom ldan 'das kyis sgyu ma'i ngo bo nyid du bstan to/ /sgyu ma lta bu gang lags pa de yang ma mchis pa'o/ /gang chos thams cad kyi ngo bo nyid 'tshal ba 'di ni 'du shes ma mchis pa'o/ /de ci'i
103b3(mdo sde): slad du zhe na/ 'di la gang yang dag par gyur pa'i chos gang yang mi dmigs so/ /bcom ldan 'das kyis bka' stsal pa/ shA ri'i bu legs so/ /legs so/ /de de bzhin te/ shA ri'i bu 'di la chos 'ga' zhig rdzas sam/ yang dag par yod par gyur na sems can rnams phyis kyang mya ngan
103b4(mdo sde): las 'da' bar mi 'gyur ro/ /shA ri'i bu gang gi phyir chos thams cad yang dag pa ma yin/ yod pa ma yin/ rdzas ma yin pa de'i phyir sems can gang gA'i klung gi bye ma snyed mya ngan las bzlas kyang sems can med pa'i phyir sems can rnams las gang yang zad par mi mngon no/ /shA ri'i bu de lta
103b5(mdo sde): bas na gang sems can thams cad med pa'i 'du shes dang / de dag kyang mi dmigs pa 'di ni 'du shes med pa yongs su rdzogs pa'o/ /shA ri'i bu rnam grangs des gang dag la byin pa rnam par smin pa med pa de dag gis 'du shes med pa yongs su rdzogs par byas pa yin no/ /gsol pa/ bcom
103b6(mdo sde): ldan 'das ji ltar na gang dag gis 'du shes med pa yongs su rdzogs par bgyis pa'i 'du shes des myur du mi skye ba'i chos la bzod pa thob par 'gyur/ bcom ldan 'das kyis bka' stsal pa/ shA ri'i bu gang gis med pa mngon sum du byas pa de dag ni shes pa'o/ /med pa yang gang zhe na/ med
103b7(mdo sde): pa zhes bya ba ni bdag tu lta ba dang / sems can du lta ba dang / srog tu lta ba dang / gang zag tu lta ba dang / chad par lta ba dang / rtag par lta ba'o/ /med pa zhes bya ba ni sangs rgyas su 'du shes pa dang / chos su 'du shes pa dang / dge 'dun du 'du shes pa dang / mya ngan las 'da' bar 'du
104a1(mdo sde): shes pa dang / ji tsam du sems kyi sbyor ba dang / spyod pa dang / shes pa dang / g.yo ba dang / spros pa de dag thams cad med pa'o/ /shA ri'i bu de bas na tshul de lta bur yang dag pa ma yin par 'dzin pa de dag las yongs su grol ba de dag ni shes pa'o/ /shA ri'i bu rnam
104a2(mdo sde): grangs des gang gis 'du shes med pa yongs su rdzogs par byas pa de dag myur du mi skye ba'i chos la bzod pa thob par 'gyur ro/ /dgongs te gsungs pa'i bstan pa 'di bstan pa'i tshe/ byang chub sems dpa' bzhi khri nyis stong gis mi skye ba'i chos la bzod pa thob par gyur to/ /dge bsnyen
104a3(mdo sde): drug stong gis bla na med pa yang dag par rdzogs pa'i byang chub tu sems bskyed do/ /lha'i bu sum khri drug stong rnams kyis ye shes mngon par rtogs par gyur to/ /dge slong lhag pa'i nga rgyal can drug cu po de dag rnams kyang nye bar len pa med par zag pa rnams las sems rnam par grol lo/ /
104a4(mdo sde): de dag sems rnam par grol nas mgrin gcig tu tshig smras pa/ bcom ldan 'das bdag cag ni deng slan chad ston pa drug rnams kyi rjes su rab tu byung ngo / /deng slan cad bdag cag gi ston pa sangs rgyas ma lags/ chos la mi rten/ dge 'dun la mi rten to/ /deng slan chad bdag cag
104a5(mdo sde): bya ba ma mchis par smra ba/ rgyu ma mchis par smra ba/ las ma mchis par smra ba/ rnam par smin pa ma mchis par smra ba/ 'dul ba ma lags par smra ba'o/ /de'i tshe 'khor de na srog chags stong phrag mang po rnams 'di snyam du gyur te/ 'di ltar dge slong 'di dag 'di lta bu yang dag pa ma
104a6(mdo sde): yin pa'i tshig smra ba las na/ bcom ldan 'das kyi bslab pa phul nas mu stegs can gyi mtshan ma 'dzin par mi 'gyur ram snyam du gyur to/ /de nas tshe dang ldan pa shA ri'i bu'i sems kyis 'khor de dag gi sems kyi rtog pa shes nas dge slong de dag la smras pa/ tshe dang ldan pa dag ci las
104a7(mdo sde): bsams te/ deng phan chad bdag cag ston pa drug gi rjes su rab tu byung ngo zhes de skad smra/ de dag gis smras pa/ tshe dang ldan pa shA ri'i bu deng phan chad bdag cag gi ston pa thams cad ston pa drug dang mnyam zhing mtshan nyid gcig cing bye brag med par rnam par rig go/ /bdag cag
104b1(mdo sde): gis ston pa thams cad tha dad pa med par rig nas rnam par mi rtog par rab tu byung ba'i rjes su rab tu byung ngo / /smras pa ci las bsams nas deng phan chad bdag cag gi ston pa sangs rgyas ma yin no zhes de skad smra/ de dag gis smras pa/ deng phan chad bdag cag bdag la rten gyi gzhan la mi rten/
104b2(mdo sde): bdag la skyabs su dong gi gzhan la skyabs su dong ba ma yin/ bdag ston pa yin gyi ston pa gzhan ma yin no/ /de bas na deng phan chad bdag cag gi ston pa sangs rgyas ma yin no/ /de ci'i phyir zhe na/ bdag ma gtogs par sangs rgyas med/ sangs rgyas ma gtogs par bdag med do/ /
104b3(mdo sde): smras pa/ ci las bsams nas deng phan chad bdag cag chos la mi rten/ dge 'dun la mi rten ces de skad smra/ de dag gis smras pa/ deng phan chad bdag cag gis gang la brten pa dang / gang dang lhan cig 'gro ba'i chos gang yang ma dmigs so/ /de bas na bdag cag deng phan chad chos
104b4(mdo sde): la mi rten/ dge 'dun la mi rten to/ /smras pa/ ci las bsams te bdag cag deng phan chad bya ba med par smra'o zhes de skad ces zer/ de dag gis smras pa/ bdag cag gis deng phan chad chos thams cad ma byas par shes te/ gang na byas pa yang med/ 'gyur ba yang med pa'i chos de
104b5(mdo sde): bdag cag gis mngon du byas so/ /de bas na deng phan chad bdag cag bya ba med par smra'o/ /smras pa/ ci las bsams te deng phan chad bdag cag rgyu med par smra'o zhes de skad zer/ de dag gis smras pa/ bdag cag srid pa thams cad du 'gro bar skye ba'i rgyu deng zad de gang na rgyu yang med
104b6(mdo sde): rkyen yang med pa'i chos de mngon du byas so/ /de'i phyir deng phan chad bdag cag rgyu med par smra'o/ /smras pa/ ci las bsams te deng phan chad bdag cag rnam par smin pa med par smra'o zhes de skad zer/ de dag gis smras pa/ deng phan chad bdag cag gis gang na las kyang med/ las kyi
104b7(mdo sde): rnam par smin pa yang med cing / chos thams cad shin tu yongs su mya ngan las 'das par yongs su shes so/ /de'i phyir bdag cag deng phan chad las kyi rnam par smin pa med par smra'o/ /smras pa/ tshe dang ldan pa dag ci las bsams te deng phan chad bdag cag 'dul ba ma yin par
105a1(mdo sde): smra'o zhes de skad zer/ de dag gis smras pa/ tshe dang ldan pa shA ri'i bu deng phan chad bdag cag gis gang na 'dul ba yang med/ gsung ba yang med/ 'dul ba ma yin pa yang med cing chos thams cad shin tu dul bar yongs su shes te/ de'i phyir bdag cag deng phan
105a2(mdo sde): chad 'dul ba ma yin par smra'o/ /de nas dge slong de dag gi lhag pa'i nga rgyal bstan pa 'di lta bu thos nas dge slong sum stong drug brgya rnams nye bar len pa med par zag pa las sems rab tu rnam par grol lo/ /de nas bcom ldan 'das kyis dge slong de dag la legs so zhes bya ba byin
105a3(mdo sde): te/ dge slong dag gang na chos gang yang rtogs pa med pa de ni yang dag pa thob pa yin gyis legs so legs so/ /de nas bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das rtogs pa rtogs pa zhes bgyi ba'i rtogs pa de chos gang gi tshig
105a4(mdo sde): lags/ bcom ldan 'das kyis bka' stsal pa/ 'jam dpal rtogs pa rtogs pa zhes bya ba de ni skye ba med pa'i chos la bzod pa'i tshig so/ /gsol pa/ skye ba ma mchis pa'i chos la bzod pa thob par 'tshal ba'i byang chub sems dpas ji ltar bslab par bgyi/
105a5(mdo sde): ji ltar spyad par bgyi/ ji ltar rnal 'byor du 'jug par bgyi/ de nas bcom ldan 'das kyis 'jam dpal gzhon nur gyur pa mi skye ba'i chos la bzod pa bslab pa shes par bya ba'i phyir de'i tshe tshigs su bcad pa 'di dag gsungs so/ /thams cad mkhyen pa bla med pa'i/ /sangs rgyas
105a6(mdo sde): ye shes thob 'dod pas/ /chos rnams gang yang mi gzung zhing / /chos rnams gang yang mi 'dor ro/ /gang zhig skye bar 'gyur ba yi/ /chos ni gang yang mi rnyed de/ /chos rnams 'byung ba med pa la/ /byis pa dag ni 'byung bar 'dod/ /chos rnams shes par bya ba dang / /spang bar bya
105a7(mdo sde): bar srog chags 'chad/ /byis pa skye ba'i spyod yul can/ /skye ba med la dad mi 'gyur/ /byang chub lam ni dam pa dang / /lam gyi chos rnams btang byas te/ /byis pa gnyis la chags pa ste/ /gnyis su med pa mi shes so/ /sgyu ma sna tshogs gyur pa la/ /byis pa rnams kyis tha dad
105b1(mdo sde): mthong / /'di la tha dad yod ma yin/ /de dag thams cad mtshan nyid gcig /so so'i skye bor gang brjod dang / /'jig rten sangs rgyas mkhas pa dag /mi gnyis gnyis su dbyer med de/ /de dag sgyu ma'i tshul du mnyam/ /byis pa kha cig smra ba ni/ /nam zhig bdag cag
105b2(mdo sde): 'dod chags zad/ /zhe sdang gti mug zhi bar 'gyur/ /nam zhig nyon mongs med par 'gyur/ /med la yod par 'du shes pa'i/ /'dod chags zhe sdang gzhig pa'i phyir/ /gang dag stong pa nyid ston pa/ /de dag chad pa mya ngan 'das/ /zad pa med cing skye med par/ /mya ngan
105b3(mdo sde): 'das pa yang dag bstan/ /zad cing skye med gang brtson pa/ /de dag nga yi bstan las ring / /sbyin dang tshul khrims 'du shes dang / /gang dag byang chub 'du shes dga'/ /de dag mtshan ma'i spyod yul bas/ /nga yi byang chub des mi rtogs/ /byis pa med pas rmongs pa dag /
105b4(mdo sde): chos rnams gsog tu mi shes te/ /chos rnams mtshan nyid gcig pa la/ /de dag tha dad 'byed par byed/ /gang gis chos 'di shes pa ni/ /ngo bo nyid kyis mtshan med pa/ /sor mo lnga yi lag pa bzhin/ /de dag byang chub rnyed mi dka'/ /byang chub gang dang yang mi ring / /gang dang
105b5(mdo sde): yang ni nye ba med/ /rtog dang rnam rtog gang ldan pa/ /de dag byang chub rab tu ring / /byis pa phan tshun spyod pa dag /gcig la gcig ni smod byed pa/ /'di ni tshul khrims ldan ma yin/ /tshul khrims mi ldan 'di mi srun/ /chos rnams rmi lam lta bu ste/ /'dus byas thams
105b6(mdo sde): cad yang dag min/ /sgyu ma bzhin du skye mthong nas/ /mkhas pa snying por mi 'dzin to/ /bden par 'di la tshul khrims med/ /tshul khrims mi ldan bden par med/ /chos rnams brten te byung bas na/ /'di la bdag ni yod ma yin/ /bskal pa bye ba stong dag tu/ /snyom las med par
105b7(mdo sde): sbyin pa byin/ /tshul khrims dag ni mchog bsrungs kyang / /'dren pas nga ni lung ma bstan/ /gang tshe nga ni 'du shes bral/ /sbyin pa'i 'du shes ma lus dang / /rnam par rtog pa kun spangs pa/ /de tshe byang chub lung bstan to/ /sbyin pas longs spyod 'gyur bar bstan/ /tshul khrims
106a1(mdo sde): kyis ni mtho ris bstan/ /gang na mi dmigs pa/ /de ni byang chub bla med do/ /byis pa dmigs par gnas pa dag /mi skye 'dus ma byas pa yi/ /bzod pa bdag gis thob po zhes/ /mi mkhas pa dag rtog par byed/ /chos rnams skye ba med pa la/ /gang
106a2(mdo sde): dag skye bar sems pa ni/ /bskal pa bye ba stong du yang / /de yi bzod pa rnyed par dka'/ /chos rnams ming gis lung bstan te/ /chos rnams la ni byed pa med/ /rtsa ba med cing gnas med de/ /thams cad nam mkha'i mtshan nyid do/ /sangs rgyas bye ba mang po yis/ /'dod chags
106a3(mdo sde): zhe sdang spang ba'i phyir/ /chos mchog dag kyang bshad mod kyi/ /chos rnams zad pa'ang yong med do/ /gal te chos de yang dag na/ /thams cad yang dag zad par 'gyur/ /gang phyir de dag yang dag min/ /de bas mtha' ni mi rnyed do/ /'dod chags zhe sdang mtha' yas te/ /gti mug
106a4(mdo sde): gi ni mtha' yang med/ /gang dag gi ni mtha' med pa/ /de dag gi ni rtsa ba med/ /sa bon myu gu med na ni/ /'dab ma 'bras bu ga la 'byung / /'dab ma med pa gang yin pa/ /de la me tog yod ma yin/ /chos rnams skye ba med pa la/ /sems can sa bon mi rnyed do/ /sems can sa bon
106a5(mdo sde): med pa'i phyir/ /skye med mya ngan 'da' ba med/ /ji ltar bud med mo sham dag /de la bu ni yod ma yin/ /de la bu ni yod min na/ /bu yi mya ngan byed pa med/ /chos rnams thams cad ma skyes par/ /de ltar rig cing mthong nas ni/ /'khor ba dag tu 'khor ba na/ /sdug bsngal 'jigs
106a6(mdo sde): pa de la med/ /byis pa med pas rmongs pa dag /rmongs pas chos nyid mi shes te/ /nam mkha' khur du thogs byas te/ /mi mkhas pa dag skyo bar 'gyur/ /med cing mtha' yang med pa dang / /grangs med pa dang tshad med par/ /gang gis chos 'di shes pa ni/ /de dag la ni skyo ba med/ /
106a7(mdo sde): ji ltar thog ma'i mtha' dag ni/ /med pa dag tu ngas bstan pa/ /de bzhin phyi ma'i mtha' dag dang / /dbus kyang mtshan nyid gcig pa yin/ /rtog pa'i mtha' ni mtha' med de/ /mtha' ni gsob dang med pa yin/ /don rnams de ltar shes byas na/ /dngos po gnyis su mi 'gyur ro/ /
106b1(mdo sde): mtha' ni nam mkha'i mtshan nyid de/ /sems can mtha' ni bsam mi khyab/ /mtha' ni mig yor lta bu ste/ /de bas ye shes shes mi 'gyur/ /rnam par rtog la spyod pa na/ /sdig pa ji ltar zad par 'gyur/ /nam zhig sangs rgyas bdag 'gyur zhes/ /sems ni de ltar 'jug par 'gyur/ /
106b2(mdo sde): sangs rgyas dag ni ma skyes pas/ /de dag 'byung ba gang yang med/ /'byung ba med pa'i chos rnams la/ /byis pa rnams ni 'byung bar 'dod/ /nam mkha' la ni rten pa dang / /gnas dang gnas par bya mi nus/ /nam mkha' la ni gnas med de/ /thogs pa med cing dngos po med/ /ji
106b3(mdo sde): ltar nam mkha' dngos med pa/ /de ltar byang chub shes par byos/ /ji ltar byang chub shes bya ba/ /de ltar sems can shes par byos/ /nam mkha'i dbyings dang byang chub dang / /sems can khams rnams de dag mnyam/ /gang gis de dag mnyam shes pa/ /de yis byang chub rnyed mi
106b4(mdo sde): dka'/ /gang dag byang chub mi brtson zhing / /tshul bzhin du yang sems mi byed/ /chos rnams tshol bar mi byed pa/ /de yis byang chub rnyed mi dka'/ /byang chub btsal du med pa ste/ /ji ltar tshol ba thams cad ltar/ /sems kyi thob pa rnams kyis ni/ /bla med byang chub rtogs
106b5(mdo sde): mi nus/ /sbyin pas byang chub thob snyam nas/ /sbyin pa'i sems pa gang sems pa/ /byang chub thob pa gang yang med/ /ma thob pa ni byang chub mchog /tshul khrims sems la gang chags dang / /brtson 'grus yang dag nyid rtog cing / /gang dag 'du shes 'jug par byed/ /nga
106b6(mdo sde): yi bstan la de mi sbyor/ /chos kun sbyor ba med pa la/ /nga yis sbyor ba nye bstan te/ /rtsom pa gang med pa/ /de ni sbyor ba bla med pa'o/ /chos 'di rnams ni zag pa med/ /chos 'di zag dang bcas pa zhes/ /gang la 'du shes de yod pa/ /de yi sems ni tshul bzhin min/ /
106b7(mdo sde): gang gis chos rnams bsam yas pa/ /nam mkha' 'dra ba mthong ba dang / /ma bcings pa dang ma grol ba/ /de yi shes rab bla na med/ /gang zhig tshul khrims ldan par rtog /tshul khrims mi ldan rnam rtog pa/ /gnyis ni tshul khrims ngan par bshad/ /gnyis su med pa tshul
107a1(mdo sde): khrims mchog / chos rnams tha dad bya ba med/ /khyad par med cing mtshan med par/ /gang gis mthong zhing shes pa dag /de dag nga yi bstan pa 'dzin/ /gang gis sems ni nam mkha' ltar/ /ma chags bzhin du phyogs su 'gro/ de ltar ye shes chags
107a2(mdo sde): med pa/ /de yi dge sbyong yang dag nyid/ /gang gis ma brtags shing / /thams cad du yang sems pa med/ /sems can med cing chos med pa/ /de dag byang chub rnyed mi dka'/ /'dod chags mtha' la gang mi gnas/ /'dod chags dang yang bral ma gyur/ /'dod chags
107a3(mdo sde): las kyang rgyal mi byed/ /de ni byang chub mi dkon no/ /gang dag bskal par mi skyo zhing / /mthas kyang 'jig par mi 'gyur la/ /'khor bas skrag par mi 'gyur ba/ des ni byang chub rnyed mi dka'/ /de nas bcom ldan 'das kyis tshigs su bcad pa 'di dag gsungs nas 'jam
107a4(mdo sde): dpal gzhon nur gyur pa la 'di skad ces bka' stsal to/ /'jam dpal gang chos kyi rnam grangs 'di la mos par byed/ the tsom du mi byed/ nem nur du mi byed/ lung sbyin par byed/ 'dzin par byed/ klog par byed/ kun chub par byed/ gzhan la yang rgya cher yang
107a5(mdo sde): dag par ston pa de'i phan yon bsngags pa nyi shu yod par re bar bya'o/ /nyi shu gang zhe na/ lhas bsrungs par 'gyur/ klus bsrungs par 'gyur/ gnod sbyin gyis bsrungs par 'gyur/ sems g.yengs par mi 'gyur/ tshe brjes nas kyang tshe rabs dran par 'gyur/ mngon par
107a6(mdo sde): shes pa lnga thob par 'gyur/ tshe brjes ma thag tu byang chub sems dpa' byams pa mthong bar 'gyur/ de ste chos kyi rnam grangs 'di sems mi g.yeng bar yid la byed cing gnyid kyi snyom pa sel na/ de'i rmi lam du sangs rgyas mthong bar 'gyur te/ byang chub sems dpa' mthong
107a7(mdo sde): ba yang re bar bya'o/ /de chos kyi rnam grangs 'di la mos na rjes su 'thun pa'i chos rnams la bzod pa re bar bya'o/ /chos kyi rnam grangs 'di sems na tshe 'di nyid la gnod sems med par re bar bya'o/ /dug myur ba'i nang na 'dug na yang chos kyi rnam grangs 'di yid la byed na 'jigs pa
107b1(mdo sde): med par re bar bya'o/ /slar rgol ba tshar gcod par re bar bya'o/ /kun tu snang ba'i ting nge 'dzin kyang thob par re bar bya'o/ /chos kyi rnam grangs 'di rtogs par byed pa'i tshe las kyi sgrib pa thams cad byang bar re bar bya'o/ /chos kyi rnam grangs 'di 'chad pa na yang chos kyi sgo brgya stong du ma
107b2(mdo sde): thob par re bar bya'o/ /byang chub kyi sems mi brjed pa dang / mtha' yas 'khyil ba'i gzungs thob par yang re bar bya'o/ /chos kyi rnam grangs 'di yid la byed pa na yang bdud kyis bskor ba med par re bar bya'o/ /sangs rgyas mngon du bzhugs par yang skye bar re bar bya'o/ /smon
107b3(mdo sde): lam thams cad grub par yang re bar bya'o/ /srog chags kyi rigs rkang pa med pa dang / rkang gnyis pa dang / rkang bzhi pa dang / rkang pa mang po dug can rnams las bsrungs par re bar bya'o/ /de la mi'i rgyal po 'khrugs pa'i 'jigs pa med par re bar bya ste/ 'jam dpal
107b4(mdo sde): gang sems la the tshom med pa dang / nem nur med par chos kyi rnam grangs 'di 'dzin par byed/ 'chang bar byed/ klog par byed/ kun chub par byed/ gzhan la yang rgyas par yang dag par ston pa'i chos smra ba de la yon tan bsngags pa nyi shu po 'di rnams yod par re bar
107b5(mdo sde): bya'o/ /de nas bcom ldan 'das la 'jam dpal gzhon nur gyur pas 'di skad gsol to/ /bcom ldan 'das 'di lta ste/ dper na sman gyi shing thams cad ni sems can rnams kyi nad thams cad zhi bar bgyid do/ /de bzhin du chos kyi rnam grangs 'di yang nad thams cad rab tu zhi
107b6(mdo sde): bar bgyid par blta bar bgyi'o/ /bcom ldan 'das kyis bka' stsal pa/ de de bzhin no/ /'jam dpal de de bzhin te/ khyod kyis tshig 'di legs par smras so/ /chos kyi rnam grangs 'di nad thams cad rab tu zhi bar byed pa'o/ /de ci'i phyir zhe na/ 'jam dpal sngon 'das
107b7(mdo sde): pa'i dus bskal pa grangs med cing shin tu grangs med pa de'i tshe de'i dus na/ gang de bzhin gshegs pa dgra bcom pa yang dag par rdzogs pa'i sangs rgyas seng ge'i stabs su 'gro ba zhes bya ba zhig 'jig rten du byung bar gyur te/ des srog chags stong phrag du ma rnams la rgyang ring po nas
108a1(mdo sde): chos kyi rnam grangs 'di bshad do/ /de'i tshe 'khor der byang chub sems dpa' rdo rje'i rgyal mtshan zhes bya ba 'dus te 'dus par gyur to/ /des de bzhin gshegs pa de las chos kyi rnam grangs 'di mnyan to/ /des sems g.yeng ba med pa dang / the tsom med pa dang /
108a2(mdo sde): nem nur med pas chos kyi rnam grangs 'di yon tan bsngags pa dang bcas par bzung zhing kun chub par byas te/ kun chub par byas nas kyang mos pa'i mthu dang ldan par gyur te/ grong dang grong khyer dang / ljongs dang / yul dang yul 'khor dang / pho brang 'khor du 'ongs nas bdag
108a3(mdo sde): ni sman pa'o/ /bdag ni sman pa'o zhes bdag nyid khas 'che'o/ /de nas de ma thag tu srog chags nad sna tshogs kyis gzir ba stong phrag du ma srog gi skyabs kyi phyir byang chub sems dpa' rdo rje'i rgyal mtshan ga la ba der lhags so/ /de nas byang chub sems dpa' rdo rje'i rgyal mtshan
108a4(mdo sde): mos pa'i mthu la gnas pa'i sems kyis sems can de dag la chos kyi gzhung 'dis brims so/ /chos kyi rnam grangs 'di las gang rig sngags 'byung ba de dag gis kyang bsrungs pa dang / bskyabs pa dang / yongs su bzung bar byas so/ /'jam dpal de la rig sngags kyi
108a5(mdo sde): tshig de dag kyang gang zhe na/ tad ya thA/ a la ta/ bi tA la/ bi b+h+ri na/ a tir+tha/ a b+h+ri da/ a nu Da/ bi bra m+ha/ na hi kha ga ru nga / mA yA su kha/ A nan da/ dzA la da/ na da mi tra/ a mi tra/ dzo tra hi ta/ sarba da tra la/ a~M ga ma~M ga aratha yu ta/ sa brA mA i sha /rig
108a6(mdo sde): sngags kyi tshig 'di rnams kyis sems can de dag bsrung ba byas so/ /des gal te gdug pas zos pa'am/ gal te mi ma yin pas gtses pa'am/ srog chags kyi rigs dug can gang yang rung ba 'ga' zhig gis zin pa'am gal te nad skem pa dang / mdze byung ba'am/ gal
108a7(mdo sde): te rlung dang / mkhris pa dang / bad kan dang 'dus pa'i nad kyis btab pa/ nad sna tshogs kyis rab tu gzir ba'i sems can de dag nad de dang de dag las rab tu thar bar byas so/ /'jam dpal de ltar na byang chub sems dpa' rdo rje'i rgyal mtshan gyis chos kyi rnam grangs 'di la gnas
108b1(mdo sde): nas sems can de rnams nad las rab tu thar bar byas so/ /'jam dpal khyod ji snyam du sems/ de'i tshe de'i dus na byang chub sems dpa' rdo rje'i rgyal mtshan zhes bya ba de gzhan yin pa snyam du sems na de de ltar mi blta'o/ /de ci'i phyir zhe na/ de'i tshe de'i dus na nga nyid byang chub sems
108b2(mdo sde): dpa' rdo rje'i rgyal mtshan zhes bya bar gyur te/ ngas chos kyi rnam grangs 'di la mos nas sems can de snyed kyi don byas so/ /'jam dpal rnam grangs des kyang khyod kyis 'di ltar rig par bya ste/ sman thams cad kyi kha ba ji lta ba de bzhin du chos kyi rnam grangs 'di la blta bar bya'o/ /
108b3(mdo sde): 'jam dpal gyis gsol pa/ bcom ldan 'das byang chub sems dpa' rig sngags kyi tshig 'di rnams 'dzin cing 'chang ba dang / kun chub par bgyid pas ji lta bur kun tu spyad par bgyi/ bcom ldan 'das kyis bka' stsal pa/ 'jam dpal rig sngags 'di dag 'don pa'i
108b4(mdo sde): byang chub sems dpas gtsang sbra bya ba dang / sha mi bza' bar kun tu spyad par bya'o/ /des rkang pa gnyis kyang mi bsku'o/ /'du 'dzi'i nang na gnas par mi bya'o/ /sems can thams cad la yang phyi phyir zhing byams pa'i sems su bya'o/ /gang dag las 'tshe ba 'ong bar 'gyur ba de
108b5(mdo sde): dag la sems gdug par mi bya'o/ /chos kyi rnam grangs 'di yang gtsang sbra ma phyed pas kha ton mi bya'o/ /sa phyogs mi gtsang bar gzhag par mi bya'o/ /'jam dpal gyis gsol pa/ bcom ldan 'das bdag ni 'di snyam bgyid de/ chos kyi rnam grangs 'di ston pa'i byang chub
108b6(mdo sde): sems dpas bdag gi lus dang srog la mi lta bar bgyi'o snyam du sems so/ /bcom ldan 'das kyis bka' stsal pa/ 'jam dpal de de bzhin no/ /de de bzhin te/ khyod ji skad zer ba de bzhin no/ /de nas bcom ldan 'das kyis tshe dang ldan pa kun dga' bo la bka' stsal pa/
108b7(mdo sde): chos kyi rnam grangs 'di skye bo mang po'i don byed par 'gyur gyis/ kun dga' bo khyod kyis zung shig /kun dga' bo sems can gang chos kyi rnam grangs 'di la mos pa de dag glang po'i rtsal dang / glang po chen po'i rtsal gyis gnon par 'gyur/ kun dga' bo gang chos kyi rnam grangs
109a1(mdo sde): 'di la mos pa de dag seng ge'i 'gros dang / khyu mchog gi 'gros su 'gro bar 'gyur ro/ /kun dga' bo chos kyi rnam grangs 'di byang chub sems dpa' rnams rab tu dga' ba dang / byang chub sems dpa' 'byung bar byed par 'gyur ro/ /nga 'das pa'i phyi na byang
109a2(mdo sde): chub sems dpa'i lag tu 'ong bar 'gyur ro/ /byang chub sems dpa'i glegs bam du 'ong ba dang / byang chub sems dpa'i sgrom du 'ong bar 'gyur ro/ /byang chub sems dpa' gdol pa rnams kyi lag tu 'ong bar mi 'gyur/ glegs bam du 'ong ba dang / sgrom du 'ong bar mi 'gyur
109a3(mdo sde): ro/ /de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das chos kyi rnam grangs 'di de bzhin gshegs pas ji skad bshad pa bzhin du bdag gis gzung ngo / /bcom ldan 'das kyis bka' stsal pa/ kun dga' bo chos kyi rnam
109a4(mdo sde): grangs 'di ji ltar zin pa bzhin du gang dag la byin pa'i sems can de dag la khyod ston pa'i bya ba byed pa legs so legs so/ /bcom ldan 'das kyis de skad ces bka' stsal pa dang / tshe dang ldan pa kun dga' bo dang / tshe dang ldan pa shA ri'i bu dang / 'jam dpal gzhon nur gyur
109a5(mdo sde): pa dang / lha dang / mi dang / lha ma yin dang / dri zar bcas pa'i 'jig rten rnams yid dga' ste/ bcom ldan 'das kyis bka' stsal pa la mngon par bstod do/ /glang po'i rtsal zhes bya ba theg pa chen po'i mdo rdzogs so// //
109a6(mdo sde): @##/ /rgya gar skad du/ Ar+ya ma hA ra Na nA ma ma hA yA na sU tra/ bod skad du/ 'phags pa sgra chen po zhes bya ba theg pa chen po'i mdo/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan
109a7(mdo sde): 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na dge slong gi dge 'dun mang po dang thabs cig tu bzhugs so/ /de nas tshe dang ldan pa kun dga' bo snga dro sham thabs dang chos gos bgos te/ lhung bzed thogs nas mnyan yod du bsod snyoms
109b1(mdo sde): la song ngo / /mnyan yod du bsod snyoms la 'gro ba na/ tshe dang ldan pa kun dga' bos khang pa brtsegs pa chen po phyi nang byugs shing byi dor byas pa/ sgo gtan legs par bcug pa/ skar khung bcad pa zhig mthong ngo / /mthong nas kyang 'di snyam du sems te/ gang zhig gis
109b2(mdo sde): khang pa brtsegs pa 'di lta bu zhig byas te phyogs bzhi'i dge slong gi dge 'dun la 'bul bar byed pa dang / gang zhig gis de bzhin gshegs pa yongs su mya ngan las 'das pa'i ring bsrel yungs 'bru tsam mchod rten gyi bum pa skyu ru ra tsam gyi nang du bcug ste/ srog shing khab tsam btsugs
109b3(mdo sde): nas gdugs rgya shug gi lo ma tsam 'dogs par byed pa'am/ de bzhin gshegs pa'i sku gzugs tshon gang tsam zhig byed na/ de gnyis las gang bsod nams ches mang du 'phel snyam mo/ /de nas tshe dang ldan pa kun dga' bo mnyan yod nas bsod snyoms las slar 'khor nas zan zos
109b4(mdo sde): te zas phyi ma spangs nas lhung bzed dang / chos gos bzhag ste rkang pa bkrus nas/ bcom ldan 'das ga na ba der song ste phyin nas/ bcom ldan 'das kyi zhabs la mgo bos phyag 'tshal te phyogs gcig tu 'dug go/ /phyogs gcig tu 'dug nas bcom ldan 'das la tshe dang ldan pa kun
109b5(mdo sde): dga' bos 'di skad ces gsol to/ /btsun pa 'di na bdag snga dro sham thabs dang / chos gos bgos te lhung bzed thogs nas mnyan yod du bsod snyoms la mchis te/ btsun pa bdag mnyan yod du bsod snyoms la mchi ba na khang pa brtsegs pa chen po slad nang byugs
109b6(mdo sde): shing byi dor bgyis pa/ sgo gtan legs par stsal pa/ skar khung bkum pa zhig mthong lags so/ /mthong nas kyang bdag nyid 'di snyam du sems te/ gang zhig gis khang pa brtsegs pa 'di lta bu zhig bgyis te phyogs bzhi'i dge slong gi dge 'dun la dbul bar bgyid pa dang /
109b7(mdo sde): gang zhig gis de bzhin gshegs pa yongs su mya ngan las 'das pa'i ring bsrel yungs 'bru tsam mchod rten gyi bum pa skyu ru ra tsam gyi nang du stsal te/ srog shing khab tsam btsugs nas gdugs rgya shug gi lo ma tsam 'dogs par bgyid pa'am/ de bzhin gshegs pa'i sku
110a1(mdo sde): gzugs tshon gang ba tsam zhig bgyid na/ de gnyis las gang bsod nams ches mang du 'phel snyam bgyid lags te/ bcom ldan 'das la bdag don 'di yongs su zhu lags so/ /de skad ces gsol pa dang / bcom ldan 'das kyis tshe dang ldan pa kun dga'
110a2(mdo sde): bo la 'di skad ces bka' stsal to/ /kun dga' bo legs so legs so/ /kun dga' bo khyod gang zhig gis khang pa brtsegs pa de lta bu zhig byas te phyogs bzhi'i dge slong gi dge 'dun la dbul bar byed la/ gang zhig gis de bzhin gshegs pa yongs su mya ngan las 'das pa'i ring
110a3(mdo sde): bsrel yungs 'bru tsam mchod rten gyi bum pa skyu ru ra tsam gyi nang du bcug ste/ srog shing khab tsam btsugs nas gdugs rgya shug gi lo ma tsam 'dogs par byed pa'am/ de bzhin gshegs pa'i sku gzugs tshon gang tsam zhig byed na/ de gnyis las gang bsod nams ches
110a4(mdo sde): mang du 'phel zhes pa ni khyod kyi zhu ba bzang la spobs pa legs te dpyod pa dge'o/ /kun dga' bo de'i phyir legs par rab tu nyon la yid la zung shig dang ngas bshad do/ /kun dga' bo gang zhig gis khang pa brtsegs pa de lta bu zhig byas nas phyogs bzhi'i dge slong gi dge 'dun
110a5(mdo sde): la dbul bar byed la/ gang zhig gis de bzhin gshegs pa yongs su mya ngan las 'das pa'i ring bsrel yungs 'bru tsam mchod rten gyi bum pa skyu ru ra tsam gyi nang du bcug ste/ srog shing khab tsam btsugs nas gdugs rgya shug gi lo ma tsam 'dogs par byed pa'am/ de bzhin
110a6(mdo sde): gshegs pa'i sku gzugs tshon gang tsam zhig byed na/ kun dga' bo bsod nams 'di la bsod nams snga ma des brgya'i char yang nye bar mi 'gro /stong gi cha dang / 'bum gyi cha dang / grangs dang / cha dang / dpe dang / rgyur yang nye bar mi 'gro'o/ /de ci'i phyir zhe na/ de
110a7(mdo sde): bzhin gshegs pa dgra bcom pa yang dag par rdzogs pa'i sangs rgyas rnams ni dpag tu med pa'i chos 'di lta bu dag dang ldan te/ tshul khrims dpag tu med pa dang / ting nge 'dzin dpag tu med pa dang / shes rab dpag tu med pa dang / rnam par grol ba dpag tu med pa dang /
110b1(mdo sde): rnam par grol ba'i ye shes gzigs pa dpag tu med pa dang ldan pa'i phyir ro/ /kun dga' bo 'dzam bu'i gling chu zheng dang rgyar dpag tshad bdun stong yod pa 'di rgyun du zhugs pa rnams dang / lan cig phyir 'ong ba rnams dang / phyir mi 'ong ba rnams dang / dgra bcom pa rnams
110b2(mdo sde): dang / rang sangs rgyas rnams kyis 'di lta ste/ 'bras sA lu'i zhing ngam/ til gyi zhing ngam/ smyig ma'i tshal lam/ 'dam bu'i tshal lam/ bu ram shing gi tshal bzhin du gang bar gyur pa de dag la/ mi la la zhig gis ji srid 'tsho'i bar du chos gos dang / bsod snyoms
110b3(mdo sde): dang / mal stan dang / nad kyi gsos sman dang / yo byad rnams kyis ci 'dod pa bstabs te/ de dag thams cad yongs su mya ngan las 'das nas kyang mchod rten byas te/ gdugs dang / sil snyan dang / ba dan dang / dri dang / bdug pa dang / phreng ba dang / phye ma dang /
110b4(mdo sde): byug pa dag gis mchod pa byed la/ gang zhig gis de bzhin gshegs pa yongs su mya ngan las 'das pa'i ring bsrel yungs 'bru tsam mchod rten gyi bum pa skyu ru ra tsam gyi nang du bcug ste/ srog shing khab tsam btsugs nas gdugs rgya shug gi lo ma tsam 'dogs par byed pa'am/
110b5(mdo sde): de bzhin gshegs pa'i sku gzugs tshon gang tsam zhig byed na/ kun dga' bo bsod nams 'di la bsod nams snga ma des brgya'i char yang nye bar mi 'gro/ stong gi cha dang / 'bum gyi cha dang / grangs dang / cha dang / dpe dang / rgyur yang nye bar mi 'gro'o/ /de ci'i phyir zhe na/
110b6(mdo sde): de bzhin gshegs pa dgra bcom pa yang dag par rdzogs pa'i sangs rgyas rnams ni dpag tu med pa'i chos 'di lta bu dag dang ldan te/ tshul khrims dpag tu med pa dang / ting nge 'dzin dpag tu med pa dang / shes rab dpag tu med pa dang / rnam par grol ba dpag tu med
110b7(mdo sde): pa dang / rnam par grol ba'i ye shes gzigs pa dpag tu med pa dang ldan pa'i phyir ro/ /kun dga' bo shar gyi lus 'phags gling chu zheng dang rgyar dpag tshad brgyad stong yod pa rgyun du zhugs pa rnams kyis kyang gang bar gyur ces bya ba nas rnam par grol ba'i ye shes gzigs
111a1(mdo sde): pa zhes bya ba'i bar du rgya cher snga ma bzhin du brjod par bya'o/ /kun dga' bo nub kyi ba lang spyod kyi gling chu zheng dang rgyar dpag tshad dgu stong yod pa rgyun du zhugs pa rnams kyis kyang gang bar gyur ces bya ba nas snga ma bzhin du rgyas par sbyar ro/ /kun dga' bo byang gi
111a2(mdo sde): sgra mi snyan gyi gling chu zheng du dpag tshad khri yod pa rgyun du zhugs pa rnams kyis kyang gang bar gyur ces bya ba nas snga ma bzhin du rgyas par sbyar ro/ /kun dga' bo lha'i dbang po brgya byin gyi khang rnam par rgyal ba zhes bya ba ka ba brgyad khri bzhi stong rab tu brtan pa dag yod de/ ka ba de
111a3(mdo sde): dag thams cad kyang lha'i bai dUr+ya sngon po yin no/ /kun dga' bo khang rnam par rgyal ba gser gyi bye ma bdal ba la tsan dan gyi chus chag chag btab pa/ gser gyi dra bas g.yogs shing gser gyi dril bu g.yer khas bskor ba ste/ kun dga' bo gang zhig stong gsum gyi stong
111a4(mdo sde): chen po'i 'jig rten gyi khams khang de lta bu sha stag gis bkang ste/ phyogs bzhi'i dge slong gi dge 'dun la dbul bar byed la/ gang zhig gis de bzhin gshegs pa yongs su mya ngan las 'das pa'i sku gdung yungs 'bru tsam zhes bya ba nas rgya cher snga ma bzhin du sbyar ro/ /
111a5(mdo sde): kun dga' bo lus 'phags mo'i bu yul ma ga d+hA'i rgyal po ma skyes dgras pha rgyun du zhugs pa bsad nas de de bzhin gshegs pa'i sku gdung la mchod pa bya ba'i phyir sku gdung gi brgyad cha la bkur stir bya ba de/ bla mar bya ba dang / ri mor bya ba dang / mchod par bya ba dang / rjed par bya ba
111a6(mdo sde): dang / gsol bar bya ba la brtson par 'gyur ro zhes sangs rgyas kyis bsngags pa'i dge ba'i las de des byas pas sems can dmyal bar lan cig song nas las de nyid dang / dge ba'i rtsa ba de nyid dang / sngon legs par spyad pa de nyid kyis de nas thar nas bskal pa nyi shur log par
111a7(mdo sde): ltung bar mi 'gyur la/ skra dang kha spu bregs nas gos ngur smrig bgos te/ yang dag par khyim nas khyim med par rab tu byung nas rang byang chub mngon du byed par 'gyur te/ rang sangs rgyas rnam par rgyal ba'i sde zhes bya bar 'gyur ro/ /de ci'i phyir zhe na/ de bzhin gshegs pa dgra
111b1(mdo sde): bcom pa yang dag par rdzogs pa'i sangs rgyas rnams ni dpag tu med pa'i chos 'di lta bu dag dang ldan te/ tshul khrims dpag tu med pa dang / ting nge 'dzin dpag tu med pa dang / shes rab dpag tu med pa dang / rnam par grol ba dpag tu med pa dang / rnam par grol ba'i
111b2(mdo sde): ye shes gzigs pa dpag tu med pa dang ldan pa'i phyir ro/ /kun dga' bo 'di ltar de bzhin gshegs pa dgra bcom pa yang dag par rdzogs pa'i sangs rgyas rnams dpag tu med pa'i chos rnams dang ldan pa de'i phyir de la mchod pa'i rnam par smin pa yang de ltar dpag tu med
111b3(mdo sde): par shes par bya'o/ /chos kyi rnam grangs 'di bshad pa'i tshes chen po 'di rnam pa drug tu g.yos te/ shar phyogs mtho na nub phyogs dma'/ nub phyogs mtho na shar phyogs dma'/ lho phyogs mtho na byang phyogs dma'/ byang phyogs mtho na lho phyogs dma'/ dbus mtho
111b4(mdo sde): na mtha' dma'/ mtha' mtho na dbus dma' bar gyur to/ /de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das chos kyi rnam grangs 'di'i ming ci lags/ bdag gis ji ltar gzung bar bgyi/ bcom ldan 'das kyis
111b5(mdo sde): bka' stsal pa/ kun dga' bo de'i phyir chos kyi rnam grangs 'di bdud rtsi'i rnga zhes bya bar zung shig /sgra chen po zhes bya bar yang zung shig /de nas tshe dang ldan pa kun dga' bo bcom ldan 'das kyis gsungs pa la mngon par bstod de rjes su yi rangs nas bcom ldan 'das kyi
111b6(mdo sde): zhabs la phyag 'tshal te/ bcom ldan 'das la lan gsum bskor ba byas nas/ bcom ldan 'das kyi spyan snga nas song ngo / /'phags pa sgra chen po zhes bya ba theg pa chen po'i mdo rdzogs so// //rgya gar gyi mkhan po bi shud d+ha sing ha dang / lo ts+tsha ba ban de dge ba
111b7(mdo sde): dpal gyis bsgyur/ rgya gar gyi mkhan po bir+yA kar sing ha dang / zhu chen gyi lo ts+tsha ba ban de de btsan dras zhus te gtan la phab pa// @##/ /rgya gar skad du/ Ar+ya sing ha nA di ka na nA ma ma hA yA na sU tra/
112a1(mdo sde): bod skad du/ 'phags pa seng ge'i sgra bsgrags pa zhes bya ba theg pa chen po'i mdo/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das nyi zla'i gnas rnam par rgyal byed kyi khang
112a2(mdo sde): nang na dge slong gi dge 'dun chen po dang dgra bcom pa bye ba khrag khrig brgya stong phrag dgu bcu rtsa dgu dang thabs cig tu bzhugs so/ /de'i tshe bcom ldan 'das kyis byang chub sems dpa' rnam par rgyal ba'i phung po la bka' stsal pa/ rnam par rgyal ba'i phung po khyod sangs
112a3(mdo sde): rgyas kyi zhing 'di nas byang phyogs logs na gang gA'i klung drug cu'i bye ma snyed kyi sangs rgyas kyi zhing rdul phra rab snyed 'das pa na 'jig rten gyi khams mngon par dga' ba zhes bya ba zhig yod de/ de na de bzhin gshegs pa dgra bcom pa yang dag par rdzogs pa'i sangs rgyas chos 'phags
112a4(mdo sde): zhes bya ba da ltar bzhugs te/ 'tsho zhing gzhes la chos kyang ston to/ /de bzhin gshegs pa de la blta ba dang / phyag bya ba dang / bsnyen bkur bya ba dang / mchod pa bya ba'i phyir song shig /de nas byang chub sems dpa' rnam par rgyal ba'i phung po 'jig rten gyi khams der song nas/
112a5(mdo sde): bcom ldan 'das chos 'phags de'i zhabs la phyag 'tshal te lan bdun bskor ba byas nas phyogs gcig tu 'dug go/ /byang chub sems dpa' rnam par rgyal ba'i phung po phyogs gcig tu 'dug pa dang / de nas bcom ldan 'das de bzhin gshegs pa chos 'phags des byang chub sems
112a6(mdo sde): dpa' de la 'di skad ces bka' stsal to/ /rigs kyi bu khyod ga las 'dir 'ongs/ de nas byang chub sems dpa' rnam par rgyal ba'i phung po bcom ldan 'das kyis bka' stsal pa de la cang mi smra bar kha rog 'dug go/ /de'i tshe der 'khor 'dus pa gang lha dang / klu dang / gnod sbyin
112a7(mdo sde): dang / lha ma yin dang / nam mkha' lding dang / mi'am ci dang / lto 'phye chen po dang / mi dang / mi ma yin pa de dag 'di snyam du sems te/ ci'i phyir byang chub sems dpa' rnam par rgyal ba'i phung po 'di 'jig rten gsum gyi bla mas bka' stsal pa la lan mi gsol bar kha rog 'dug
112b1(mdo sde): zhig gu snyam mo/ /de nas bcom ldan 'das kyis der seng ge bsgyings pa lta bus phyogs bcur gzigs nas 'khor thams cad the tsom du gyur pa thugs su chud nas 'dzum pa mdzad do/ /bcom ldan 'das de bzhin gshegs pa chos 'phags de 'dzum pa mdzad pa'i 'od kyi snang ba gser gyi
112b2(mdo sde): kha dog lta bu'i 'od zer brgya stong phrag du mas phyogs bcu snang bar mdzad do/ /de nas skad cig de nyid la sa chen po g.yos par gyur to/ /phyogs bcu nas kyang byang chub sems dpa' gzugs dang / kha dog dang / tshul du ma 'chang ba dag bcom ldan 'das kyi cho 'phrul chen po de mthong
112b3(mdo sde): nas 'jig rten gyi khams der thams cad 'dus te/ bcom ldan 'das de'i zhabs la mgo bos phyag 'tshal nas rang rang gi dge bas bsgrubs pas 'dug ste/ pus mo g.yas pa'i lha nga sa la btsugs nas bcom ldan 'das ga la ba de logs su thal mo sbyar ba btud de/ ngo mtshar du gyur
112b4(mdo sde): pa dang / rmad du gyur pas 'dzum dmul nas bcom ldan 'das la 'di skad ces gsol to/ /bcom ldan 'das bdag cag gis 'od zer gyi cho 'phrul du ma dag mthong lags te/ bcom ldan 'das bdag cag gis 'od zer gyi snang ba 'di lta bu dag sngon nam yang ma mthong lags so/ /
112b5(mdo sde): bcom ldan 'das 'di'i don de ni legs pa lags te/ gang bcom ldan 'das kyis 'dzum pa de lta bu mdzad pa'i don de bdag cag la thugs brtse bar dgongs te lung bstan du gsol/ de nas byang chub sems dpa' 'od phreng gis bcom ldan 'das la tshigs su bcad de gsol pa/
112b6(mdo sde): rnam 'dren gang zag mchog ste thugs rje can/ /rgyu ma mchis par 'dzum pa mi mdzad na/ /bdag dang 'jig rten snang mdzad thugs rje can/ /'dzum mdzad rgyu dang mdzad rgyu nges par gsungs/ /de nas bcom ldan 'das de bzhin gshegs pa chos 'phags 'dzam bu chu bo'i
112b7(mdo sde): gser ltar snang zhing 'od zer bye ba khrag khrig brgya stong phrag du ma rab tu 'gyed pa/ sku'i gzugs dang mdog gzi brjid kyis 'bar ba de la byang chub sems dpa' 'od phreng gis 'di skad ces gsol to/ /bcom ldan 'das bdag gis cho 'phrul mang po mthong lags te/ bdag
113a1(mdo sde): gis sngon 'od zer gyi snang ba 'di lta bu nams kyang ma mthong lags so/ /de bzhin gshegs pa des bka' stsal pa/ 'od phreng phyogs 'dir de bzhin gshegs pa'i 'od zer gyi snang ba 'di lta bu chung ngu zhig mdzad de/ mtshan ma snang ba de dag ni rgyu med pa ma
113a2(mdo sde): yin/ byed rgyu med pa ma yin no/ /'od phreng khyod de'i phyir legs par rab tu nyon la yid la zung shig dang / ngas khyod la bshad do/ /don gang gi phyir ngas 'dzum pa mdzad pa thos nas kyang rigs kyi bu khyod kyis skrag par mi bya/ dngang bar mi bya/ dngang bar 'gyur bar mi bya/
113a3(mdo sde): som nyir mi bya/ the tsom du mi bya'o/ /de ci'i phyir zhe na/ sangs rgyas bcom ldan 'das rnams kyi yul ni bsam gyis mi khyab bo/ /smon lam ni bsam gyis mi khyab bo/ /rnam par 'phrul pa ni bsam gyis mi khyab bo/ /don de dag yang dag par mthong nas the tsom ma byed cig /
113a4(mdo sde): 'od phreng gang 'di ltar de bzhin gshegs pa shAkya thub pas nga'i drung du byang chub sems dpa' rnam par rgyal ba'i phung po btang ba 'di khyod kyis mthong ngam/ gsol pa/ bcom ldan 'das mthong lags so/ /bde bar gshegs pa mthong lags so/ /rigs kyi bu byang chub
113a5(mdo sde): sems dpa' rnam par rgyal ba'i phung po 'di la ngas khyod ga las 'ongs zhes de skad dris na/ de cang mi smra bar kha rog 'dug ste/ rigs kyi bu ngas don gyi dbang 'di mthong nas 'dir 'dzum pa mdzad do/ /de bzhin gshegs pas rmas pa'i lan de ci'i phyir 'dis ma gsol snyam
113a6(mdo sde): du 'khor 'di dag thams cad the tsom du gyur to/ /rigs kyi bu ngas rmas pa'i lan skyes bu dam pa 'dis ci'i phyir ma gsol ce na/ 'ong ba dang 'gro ba med pa'i chos rnams la/ bcom ldan 'das bdag la khyod ga las 'ongs zhes 'ong ba rmed par mdzad do snyam mo/ /chos thams cad
113a7(mdo sde): brjod du ma mchis par yang glo bar chud na/ bcom ldan 'das ga las 'ongs zhes byung ba'i gnas la bdag gis gsol bar spro ba ma mchis so snyam du sems te/ rigs kyi bu mdor na rigs kyi bu 'dis chos thams cad bstan te/ yang dag pa'i chos ston pa yin no/ /rigs kyi
113b1(mdo sde): bu byang chub sems dpa' rnam par rgyal ba'i phung pos yi ge med pa'i chos dang / tshig med pa dang / brjod du med pa dang / yi ge dang bral ba dang / mtshan ma med pa dang / mtshan ma dang bral ba dang / blang ba med pa dang / blang ba dang bral ba dang / 'ong ba med pa dang / mthong ba med
113b2(mdo sde): pa dang / gnas pa med pa dang / sems dang yid dang / rnam par shes pa dang bral ba dang / rgyu rkyen dang bral ba dang / tshig med pa dang / rnam par rig pa med pa dang / lta ba med pa dang / ther zug tu gnas pa med pa dang / tshig gis brjod du med pa dang / brda med pa
113b3(mdo sde): dang / yi ge gcig la 'di lta ste/ yang dag pa ma yin pa dang / bsags pa med pa'i gnas pa dang / yi ge med pa dang / gdul ba med pa rnams la su zhig ston snyam du shes nas rigs kyi bu bstan pa med pa 'dir bstan to/ /de nas bcom ldan 'das kyi mthus byang chub sems dpa'
113b4(mdo sde): lus 'od gsal gyis bcom ldan 'das la 'di skad ces gsol to/ /bcom ldan 'das gal te chos thams cad bstan du ma mchis pa lags na chos de dag thams cad lkugs pas bstan par 'gyur lags so/ /bcom ldan 'das kyis bka' stsal pa/ rigs kyi bu ji skad smras pa
113b5(mdo sde): de bzhin te/ lkugs pa 'ba' zhig gis ma yin gyi/ sems can thams cad kyang mi shes bzhin du chos ston par byed do/ /gsol pa/ bcom ldan 'das ji ltar sems can thams cad ma 'tshal bzhin du chos ston pa de bshad du gsol/ bde bar gshegs pa bshad du gsol/
113b6(mdo sde): de skad ces gsol pa dang / bcom ldan 'das kyis byang chub sems dpa' lus 'od gsal la 'di skad ces bka' stsal to/ /rigs kyi bu 'di lta ste/ dper na dmus long dag nyi ma shar kyang gzugs mthong bar mi 'gyur zhing nyi ma'i 'od ci 'dra ba yang mi shes te/ ji ltar gzhan dag
113b7(mdo sde): gis nyi ma'i mtshan nyid 'di lta bu zhig yin no zhes bstan pa dang / de ltar gzhan gyi sgra las nyi ma yin par mngon par zhen to/ /rigs kyi bu de bzhin du chos thams cad nang du 'dus shing dbyings kyi nang du 'dus te/ dbyings med cing yi ge med pa/ yi ge dang bral ba/ chos thams
114a1(mdo sde): cad brjod du med pa yin na rkyen gyi dbang gis sgra 'byung bar 'gyur ro/ /rigs kyi bu 'di lta ste/ dper na ri brag dang sgra la brten nas brag ca'i sgra 'byung yang rigs kyi bu ri brag gi sgra ni stong pa yin no/ /rigs kyi bu de bzhin du rkyen la brten nas yi ge'i sgra 'byung bar
114a2(mdo sde): 'gyur te/ yi ge'i sgra ni stong pa yin no/ /rigs kyi bu sems can gang dag brjod pa de thams cad so so yang dag par rig pa'i nang du 'dus par blta ste/ tshig gis brjod pa gang yin pa de ni chos so so yang dag par rig pa yin par blta ba dang / tshig gis brjod pa gang yin pa de ni don
114a3(mdo sde): so so yang dag par rig pa yin par blta bar bya'o/ /de lta bas na rigs kyi bu khyod kyis sems can gyi gang cung zad g.yo ba de thams cad chos kyi sdom bzhir 'dus par blta bar bya ste/ 'byung po dag mi shes pas gnas mi g.yo'o/ /de ltar mi dmus long de ji ltar shes pa de bzhin
114a4(mdo sde): du chos de nyid la mngon par zhen to/ /rigs kyi bu don yongs su tshol bar 'dod pas rang gi rgyud las yongs su btsal bar bya'o/ /rigs kyi bu byang chub yongs su tshol bar 'dod pas rang gi nye bar len pa'i phung po lnga las btsal bar bya'o/ /chos kyi rnam grangs 'di'i don ji lta ba
114a5(mdo sde): bzhin bshad pa na stong gsum gyi stong chen po'i 'jig rten gyi khams thams cad rnam pa drug tu g.yos so/ /snang ba chen pos 'jig rten khyab par shin tu snang bar gyur to/ /bcom ldan 'das de bzhin gshegs pa chos 'phags kyi ljags kyi dbang po phyung nas stong gsum gyi stong
114a6(mdo sde): chen po'i 'jig rten gyi khams thams cad ljags kyi dbang pos yang dag par bkab par gyur to/ /ljags kyi dbang po de las 'od zer bye ba khrag khrig brgya stong phrag du ma byung ste/ 'od zer de dag gis sems can dmyal ba chen po la sogs pa nas srid pa'i rtse mo'i bar gyi 'jig rten
114a7(mdo sde): gyi khams thams cad snang bar byas so/ /de nas bcom ldan 'das kyi ljags kyi dbang po de nyid slar bsdus nas 'khor gyi dkyil 'khor thams cad la bka' stsal pa/ grogs po dag lce 'di lta bu yod pa ni mi zer ste/ grogs po dag ngas gtam cung zad ji lta ba bzhin bshad
114b1(mdo sde): pa de ltar brtag pa dang / de ltar dad pa dang / yid ches par gyis shig /de nas sa bcu la gnas pa dang / lha dang klu dang / gnod sbyin dang / lha ma yin dang / nam mkha' lding dang / mi 'am ci dang / lto 'phye chen po la sogs pa dang / mi dang mi ma yin pa'i 'khor
114b2(mdo sde): thams cad stan las langs te thal mo sbyar nas tshig 'thun par 'di skad ces gsol to/ /bcom ldan 'das yang dag pa'i don bstan pa bshad du gsol/ bde bar gshegs pa bshad du gsol/ sangs rgyas kyi mthus som nyi mi bgyi zhing the tsom mi bgyi'o/ /de nas bcom
114b3(mdo sde): ldan 'das kyis thams cad dang ldan pa'i 'khor la lan gnyis lan gsum du gzigs nas 'di skad ces bka' stsal to/ rigs kyi bu dag skye bo mang po la phan pa dang / skye bo mang po la bde ba'i phyir seng ge'i sgras bshad par bya'o/ /rigs kyi bu gang 'jig rten gyi khams mi
114b4(mdo sde): mjed na de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya ba da ltar bzhugs te/ 'tsho zhing gzhes la chos kyang ston to/ /rigs kyi bu de ni de bzhin gshegs pa chos 'phags nga nyid yin te/ 'jig rten gyi khams mi mjed der sgrub pa
114b5(mdo sde): rnam pa sna tshogs kyis sems can rnams la chos ston pa mdzad do/ /de nas thams cad dang ldan pa'i 'khor ngo mtshar du gyur cing rmad du gyur pa de dag gis bcom ldan 'das la legs so zhes bya ba gsol te/ bcom ldan 'das de ltar sems can thams cad la seng ge'i sgra bsgrags pa
114b6(mdo sde): legs lags so/ /legs lags so/ /bcom ldan 'das ji ltar 'khor 'dir seng ge'i sgra bsgrags pa'i bcom ldan 'das kyi seng ge'i sgra 'di thos par 'gyur zhing thos nas kyang yid ches par 'gyur ba'i sems can gang lags pa de dag kyang / bcom ldan 'das dge ba'i
114b7(mdo sde): rtsa ba ngan ngon dang ldan pa ma lags na gang 'dzin pa dang / 'chang ba dang / klog pa dang / gzhan dag la yang rgya cher yang dag par rab tu ston pa dang / mdo sde 'di la me tog dang / bdug spos dang / phreng ba dang / byug pa dang / phye ma dang / na bza' dang / gdugs dang /
115a1(mdo sde): rgyal mtshan dang / ba dan dag gis mchod pa bgyid pa lta smos kyang ci 'tshal te/ seng ge'i sgra bsgrags pa'i mdo sde 'di sems can gang gi rna bar thos par 'gyur ba de ni bcom ldan 'das sangs rgyas thams cad kyis byin gyis brlabs pa lags so/ /de nas bcom
115a2(mdo sde): ldan 'das kyis byang chub sems dpa' de dag la legs so bya ba gnang ste/ rigs kyi bu ji skad smras pa de bzhin te/ legs so legs so/ /gang de bzhin gshegs pa'i yang dag pa'i seng ge'i sgra 'di thos nas rab tu dang ba'i sems kyis legs so zhes bya ba 'ga' zhig rjes su
115a3(mdo sde): 'bul na yang rigs kyi bu'am/ rigs kyi bu mo de dge ba'i rtsa ba ngan ngon dang ldan pa ma yin te/ de dag ngas yongs su bzung ba yin no/ /byang chub sems dpa' sems dpa' chen po byams pas kyang 'gron du gnyer bar byed do/ /de dag gis nga yi byang chub phrag pa la khyer ba yin
115a4(mdo sde): no/ /gang snyigs ma lnga dag la bab pa'i tshe mdo sde 'di la mos pa'i sems can de dag ni ngas yongs su smin par byas pa yin te/ tshe rabs gzhan du yang mi pham pas yongs su 'dzin par 'gyur ro/ /de'i skye ba'i rgya mtsho bskams pa yin no/ /bdud pham par byas pa yin no/ /nyon
115a5(mdo sde): mongs pa rnams bsal ba yin no/ /chos kyi rnga shin tu brdungs pa yin no/ /srid pa gsum rnam par bzlog pa yin no/ /phyir rgol ba rnams las nges par rgyal ba yin no/ /nyon mongs pa'i tshogs bcom pa yin no/ /rigs kyi bu'am/ rigs kyi bu mo gang la la zhig gis stong
115a6(mdo sde): gsum gyi stong chen po'i 'jig rten gyi khams grangs med pa phrag bcu'i rdul phra rab kyi rdul snyed kyi bskal par de bzhin gshegs pa thams cad la bde ba'i yo byad thams cad kyis bsnyen bkur byed kyang / de bzhin gshegs pa'i sngon gyi rnam par 'phrul pa 'di thos nas dad par mi byed na
115a7(mdo sde): de nyes pa che ba yin no/ /de bzhin gshegs pa'i bkas rigs kyi bu de de bzhin gshegs pa la rim gror bya bas rim gror byed pa dang / rigs kyi bu'am rigs kyi bu mo gang gzhan zhig gis de bzhin gshegs pas yang dag par bstan pa 'di thos nas dad cing sems rab tu dang bas
115b1(mdo sde): legs so zhes bya ba 'bul na/ gang de bzhin gshegs pa la mchod cing bsnyen bkur byas pa de bas 'di bsod nams ches lhag par brgya phrag stong sogs par 'gyur ro/ /de lta bas na rigs kyi bu gang dag nga la skyabs su song ba de dag gis mdo sde 'di bri bar bya bcang bar bya'o/ /de
115b2(mdo sde): nas byang chub sems dpa' rnam par rgyal ba'i phung po dang / 'od phreng dang / glog gi 'od dang / spyan rnam par dag pa dang / byams pa dang / mi 'jigs mdzad dang / spyan ras gzigs dbang phyug dang / mthu chen thob dang / 'jam dpal dang / spobs pa dpa' bo dang /
115b3(mdo sde): sgrib pa thams cad rnam par sel ba dang / spyan ras gzigs dang / kun tu bzang po dang / de dag la sogs pa byang chub sems dpa' bye ba khrag khrig brgya stong phrag brgyad cu rtsa bzhis bcom ldan 'das la 'di skad ces gsol to/ /bcom ldan 'das slad ma'i dus slad ma'i tshe
115b4(mdo sde): snyigs ma lnga la bab pa na bdag cag gis mdo sde 'di rgyas par bgyi'o/ /bcom ldan 'das gang mdo sde 'di la mos pa'i sems can de ni yongs su mya ngan las 'das par rig par bgyi'o/ /bcom ldan 'das sems can dge ba'i rtsa ba ma bskyed pa rnams kyi rna bar mdo sde 'di thos par mi
115b5(mdo sde): 'gyur te/ gang dag rgya cher 'jug pa de dag gi yon tan gyi mtha' ni bskal pa bye ba khrag khrig brgya phrag stong du rtogs par dka' lags so/ /de nas bcom ldan 'das des byang chub sems dpa' de dag la legs so zhes bya ba gnang ste/ rigs kyi bu dag legs so legs so/ /de
115b6(mdo sde): ltar khyed rnams kyis de bzhin gshegs pa'i bstan pa la gdos pa 'dzin pa lta bur gyis shig / bcom ldan 'das kyis de skad ces bka' stsal nas/ byang chub sems dpa' rnam par rgyal ba'i phung po dang / thams cad dang ldan pa'i 'khor lha dang / mi dang / lha ma yin dang / dri zar bcas pa'i 'jig
115b7(mdo sde): rten de dag bcom ldan 'das kyis gsungs pa la yi rangs te mngon par bstod do/ /'phags pa seng ge'i sgra bsgrags pa zhes bya ba theg pa chen po'i mdo rdzogs so// //rgya gar gi mkhan po bid+yA ka ra sing ha dang / lo ts+tsha ba ban de sba rje ye shes snying pos bsgyur nas gtan la phab pa// //
116a1(mdo sde): @##/ /rgya gar skad du/ Ar+ya shA li stam+b+ha nA ma ma hA yA na sU tra/ bod skad du/ 'phags pa sA lu'i ljang pa zhes bya ba theg pa chen po'i mdo/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa'i dus gcig na/ bcom ldan
116a2(mdo sde): 'das rgyal po'i khab bya rgod phung po'i ri la dge slong stong nyis brgya lnga bcu'i dge slong gi dge 'dun chen po dang / byang chub sems dpa' sems dpa' chen po rab tu mang po dang thabs cig tu bzhugs te/ de'i tshe na tshe dang ldan pa shA ri'i bu byang chub sems dpa' sems dpa' chen po byams pa'i
116a3(mdo sde): bgrod par bya ba'i sa phyogs ga la ba der song ste phyin nas phan tshun yang dag par dga' bar bya ba'i gtam rnam pa mang po byas nas 'dus te gnyis ka rdo leb la 'khod do/ /de nas tshe dang ldan pa shA ri'i bus byang chub sems dpa' sems dpa' chen po byams pa la 'di skad ces smras so/ /
116a4(mdo sde): byams pa deng 'dir bcom ldan 'das kyis sA lu'i ljang pa la gzigs nas dge slong rnams la mdo 'di gsungs so/ /dge slong dag sus rten cing 'brel par 'byung ba mthong ba des chos mthong ngo / /sus chos mthong ba des sangs rgyas mthong ngo zhes de skad bka' stsal nas/ bcom ldan
116a5(mdo sde): 'das cang mi gsung bar gyur na byams pa bde bar gshegs pas bka' stsal pa'i mdo de'i don ni ci/ rten cing 'brel par 'byung ba ni gang / chos ni gang / sangs rgyas ni gang / ji ltar rten cing 'brel par 'byung ba mthong na chos mthong / ji ltar chos mthong na sangs rgyas mthong / de skad
116a6(mdo sde): ces smras pa dang / byang chub sems dpa' sems dpa' chen po byams pas tshe dang ldan pa sha ra dwa ti'i bu la 'di skad ces smras so/ /btsun pa shA ri'i bu 'di la bcom ldan 'das chos kyi bdag po thams cad mkhyen pas dge slong dag sus rten cing 'brel par 'byung ba mthong ba des chos mthong ngo / /
116a7(mdo sde): sus chos mthong ba des sangs rgyas mthong ngo zhes gsungs pa de la rten cing 'brel par 'byung ba gang zhe na/ rten cing 'brel par 'byung ba zhes bya ba ni 'di lta ste/ 'di yod pas 'di 'byung la/ 'di skyes pa'i phyir 'di skye ba ste/ gang 'di ma rig pa'i rkyen gyis 'du byed rnams/ 'du byed
116b1(mdo sde): kyi rkyen gyis rnam par shes pa/ rnam par shes pa'i rkyen gyis ming dang gzugs/ ming dang gzugs kyi rkyen gyis skye mched drug /skye mched drug gi rkyen gyis reg pa/ reg pa'i rkyen gyis tshor ba/ tshor ba'i rkyen gyis sred pa/ sred pa'i rkyen gyis len pa/ len pa'i rkyen gyis srid pa/
116b2(mdo sde): srid pa'i rkyen gyis skye ba/ skye ba'i rkyen gyis rga shi dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa rnams 'byung ste/ de ltar sdug bsngal gyi phung po chen po 'ba' zhig po 'di 'byung bar 'gyur ro/ /de la ma rig pa 'gags pas 'du
116b3(mdo sde): byed 'gag / 'du byed 'gags pas rnam par shes pa 'gag /rnam par shes pa 'gags pas ming dang gzugs 'gag /ming dang gzugs 'gags pas skye mched drug 'gag /skye mched drug 'gags pas reg pa 'gag /reg pa 'gags pas tshor ba 'gag /tshor
116b4(mdo sde): ba 'gags pas sred pa 'gag / sred pa 'gags pas len pa 'gag /len pa 'gags pas srid pa 'gag /srid pa 'gags pas skye ba 'gag /skye ba 'gags pas rga shi dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug
116b5(mdo sde): pa rnams 'gag par 'gyur te/ de ltar sdug bsngal gyi phung po chen po 'ba' zhig po 'di 'gag par 'gyur ro/ /'di ni bcom ldan 'das kyis rten cing 'brel par 'byung ba zhes gsungs so/ /chos gang zhe na/ 'phags pa'i lam yan lag brgyad pa ste/ 'di lta ste/ yang dag pa'i
116b6(mdo sde): lta ba dang / yang dag pa'i rtog pa dang / yang dag pa'i ngag dang / yang dag pa'i las kyi mtha' dang / yang dag pa'i 'tsho ba dang / yang dag pa'i rtsol ba dang / yang dag pa'i dran pa dang / yang dag pa'i ting nge 'dzin to/ /'di ni 'phags pa'i lam yan lag brgyad pa zhes bya ste/
116b7(mdo sde): 'bras bu thob pa dang mya ngan las 'das pa gcig tu bsdus te/ bcom ldan 'das kyis chos so zhes bka' stsal to/ /de la sangs rgyas bcom ldan 'das gang zhe na/ sus chos thams cad thugs su chud pa'i phyir sangs rgyas zhes bya ste/ des 'phags pa'i shes rab kyi spyan dang / chos
117a1(mdo sde): kyi sku dang ldan pa dang / slob pa dang mi slob pa'i chos de dag gzigs pa'o/ /de la rten cing 'brel par 'byung ba mthong ba ji lta bu zhe na/ 'di la bcom ldan 'das kyis sus rten cing 'brel par 'byung ba rtag pa dang / srog med pa dang / srog dang bral ba dang / ji lta bu
117a2(mdo sde): nyid dang / ma nor ba dang / ma skyes pa dang / ma byung ba dang / ma byas pa dang / 'dus ma byas pa dang / thogs pa med pa dang / dmigs pa med pa dang / zhi ba dang / 'jigs pa med pa dang / mi 'phrogs pa dang / zad pa med pa dang / rnam par zhi ba ma yin pa'i rang bzhin du mthong
117a3(mdo sde): ba ste/ gang gis tshul 'di 'dra bar chos la'ang rtag pa dang / srog med pa dang / srog dang bral ba dang / ji lta bu nyid dang / ma nor ba dang / ma skyes pa dang / ma byung ba dang / ma byas pa dang / 'dus ma byas pa dang / thogs pa med pa dang / dmigs pa med pa dang / zhi ba
117a4(mdo sde): dang / 'jigs pa med pa dang / mi 'phrogs pa dang / zad pa med pa dang / rnam par zhi ba ma yin pa'i rang bzhin du mthong ba des 'phags pa'i chos mngon par rtogs te/ yang dag pa'i ye shes dang ldan pas bla na med pa'i chos kyi skur sangs rgyas mthong ngo zhes gsungs so/ /smras pa/
117a5(mdo sde): ci'i phyir rten cing 'brel par 'byung ba zhes bya/ smras pa rgyu dang bcas rkyen dang bcas pa la bya'i/ rgyu med rkyen med pa la ni ma yin te/ de'i phyir rten cing 'brel par 'byung ba zhes bya'o/ /de la bcom ldan 'das kyis rten cing 'brel par 'byung ba'i mtshan nyid mdor bsdus te bka' stsal pa
117a6(mdo sde): rkyen 'di nyid kyi 'bras bu ste/ de bzhin gshegs pa rnams byung yang rung / ma byung yang rung / chos rnams kyi chos nyid 'di ni 'dug pa'o zhes bya ba nas gang 'di chos nyid dang / chos gnas pa nyid dang / chos mi 'gyur ba nyid dang / rten cing 'brel par 'byung bar 'thun pa dang /
117a7(mdo sde): de bzhin nyid dang / ma nor ba de bzhin nyid dang / gzhan ma yin pa de bzhin nyid dang / yang dag pa nyid dang / bden pa kho na dang / ma nor ba nyid dang / phyin ci ma log pa nyid ces bya ba'i bar du gsungs so/ /'di ltar yang rten cing 'brel par 'byung ba 'di gnyis kyi phyir 'byung ste/
117b1(mdo sde): gnyis gang zhe na/ 'di lta ste/ rgyu dang 'brel pa dang / rkyen dang 'brel pa'i phyir ro/ /de yang phyi'i dang / nang gi dang rnam pa gnyis su blta'o/ /de la phyi rol gyi rten cing 'brel par 'byung ba'i rgyu dang 'brel pa gang zhe na/ 'di lta ste/ sa bon las myu gu/ myu gu las 'dab ma/ 'dab
117b2(mdo sde): ma las sdong bu/ sdong bu las sbu bu/ sbu bu las snying po/ snying po las me tog /me tog las 'bras bu'o/ /sa bon med na myu gu mi 'byung ste/ me tog med na 'bras bu'i bar du yang mi 'byung ngo / /sa bon yod na myu gu mngon par 'grub par 'gyur te/ de bzhin du me tog
117b3(mdo sde): yod na 'bras bu'i bar du mngon par 'grub par 'gyur ro/ /de la sa bon ni 'di snyam du bdag gis myu gu mngon par bsgrub po snyam du mi sems so/ /myu gu yang 'di snyam du bdag ni sa bon gyis mngon par bsgrubs so snyam du mi sems so/ /de bzhin du me tog kyang 'di snyam du bdag gis
117b4(mdo sde): 'bras bu mngon par bsgrub po snyam du mi sems pa'i bar du ste/ 'bras bu yang 'di snyam du bdag ni me tog gis mngon par bsgrubs so snyam du mi sems mod kyi/ 'on kyang sa bon yod na myu gu mngon par 'grub cing 'byung bar 'gyur ba nas de bzhin du me tog yod na 'bras bu'i bar du
117b5(mdo sde): yang mngon par 'grub cing 'byung bar 'gyur te/ de ltar phyi rol gyi rten cing 'brel par 'byung ba rgyu dang 'brel par blta'o/ /phyi rol gyi rten cing 'brel par 'byung ba rkyen dang 'brel pa ji ltar blta zhe na/ khams drug 'dus pa'i phyir te/ khams drug po gang dag 'dus pa'i phyir zhe na/
117b6(mdo sde): 'di lta ste/ sa dang / chu dang / me dang / rlung dang / nam mkha' dang / dus kyi khams rnams 'dus pa las phyi rol gyi rten cing 'brel par 'byung ba rkyen dang 'brel par blta'o/ /de la sa'i khams ni sa bon rten pa'i bya ba byed do/ /chu'i khams ni sa bon rlan pa'i bya ba byed do/ /me'i
117b7(mdo sde): khams ni sa bon yongs su dro ba'i bya ba byed do/ /rlung gi khams ni sa bon 'bu ba'i bya ba byed do/ /nam mkha'i khams ni sa bon la mi sgrib pa'i bya ba byed do/ /dus ni sa bon 'gyur ba'i bya ba byed do/ /rkyen 'di rnams med par sa bon las myu gu mngon par 'grub par mi 'gyur gyi/ nam phyi rol
118a1(mdo sde): gyi sa'i khams ma tshang ba med par gyur la de bzhin du chu dang / me dang / rlung dang / nam mkha' dang / dus kyang ma tshang ba med par gyur te/ thams cad 'dus pa las sa bon 'gags pa na de las myu gu mngon par 'grub par 'gyur ro/ /de la sa'i khams kyang
118a2(mdo sde): 'di snyam du bdag gis sa bon rten pa'i bya ba bya'o snyam du mi sems so/ /de bzhin du chu'i khams kyang 'di snyam du bdag gis sa bon brlan par bya'o snyam du mi sems so/ /me'i khams kyang 'di snyam du bdag gis sa bon yongs su dro bar bya'o snyam du mi sems so/ /rlung gi khams kyang
118a3(mdo sde): 'di snyam du bdag gis sa bon 'bu bar bya'o snyam du mi sems so/ /nam mkha'i khams kyang 'di snyam du bdag gis sa bon la mi sgrib pa'i bya ba bya'o snyam du mi sems so/ /dus kyang 'di snyam du bdag gis sa bon bsgyur ba'i bya ba bya'o snyam du mi sems so/ /sa bon yang 'di snyam du bdag
118a4(mdo sde): gis myu gu mngon par bsgrub po snyam du mi sems so/ /myu gu yang 'di snyam du bdag ni rkyen 'di dag gis mngon par bsgrubs so snyam du mi sems mod kyi/ 'on kyang rkyen 'di dag yod la sa bon 'gags pa na myu gu mngon par 'grub par 'gyur ro/ /de bzhin du me tog yod na 'bras bu'i
118a5(mdo sde): bar du yang mngon par 'grub par 'gyur te/ myu gu de yang bdag gis ma byas/ gzhan gyis ma byas/ gnyi gas ma byas/ dbang phyug gis ma byas/ dus kyis ma bsgyur/ rang bzhin las ma byung / rgyu med pa las kyang ma skyes te/ 'on kyang sa dang / chu dang / me dang / rlung dang / nam
118a6(mdo sde): mkha' dang / dus kyi khams rnams 'dus nas sa bon 'gags pa na myu gu mngon par 'grub par 'gyur te/ de ltar phyi rol gyi rten cing 'brel par 'byung ba rkyen dang 'brel par blta'o/ /de la phyi rol gyi rten cing 'brel par 'byung ba rnam pa lngar blta ste/ lnga gang zhe na/ rtag par ma yin pa dang /
118a7(mdo sde): chad par ma yin pa dang / 'pho bar ma yin pa dang / rgyu chung ngu las 'bras bu chen po mngon par 'grub pa dang / de dang 'dra ba'i rgyud du'o/ /ji ltar rtag par ma yin zhe na/ gang gi phyir myu gu yang gzhan la sa bon yang gzhan te/ myu gu gang yin pa de nyid sa bon ma yin la/ sa bon 'gags
118b1(mdo sde): pa las myu gu 'byung ba ma yin/ ma 'gags pa las kyang ma yin gyi/ sa bon yang 'gags la de nyid kyi tshe myu gu yang 'byung ste/ de'i phyir rtag par ma yin no/ /ji ltar chad par ma yin zhe na/ sngon 'gags pa'i sa bon las myu gu skye ba ma yin/ ma 'gags pa las kyang ma yin gyi/ sa
118b2(mdo sde): bon yang 'gags la de nyid kyi tshe srang mda'i mthon dman bzhin du myu gu skye bas de'i phyir chad par ma yin no/ /ji ltar 'pho bar ma yin zhe na/ gang gi phyir myu gu yang gzhan la sa bon yang gzhan/ myu gu gang yin pa de nyid sa bon ma yin te/ de'i phyir 'pho bar ma yin no/ /ji ltar
118b3(mdo sde): rgyu chung ngu las 'bras bu chen po mngon par 'grub ce na/ sa bon chung ngu btab pa las 'bras bu chen po mngon par 'grub par 'gyur te/ de'i phyir rgyu chung ngu las 'bras bu chen po mngon par 'grub po/ /sa bon ji lta bu btab pa de lta bu'i 'bras bu mngon par 'grub pas de'i phyir de dang 'dra ba'i
118b4(mdo sde): rgyud du ste/ de ltar phyi rol gyi rten cing 'brel par 'byung ba rnam pa lngar blta'o/ /de bzhin du nang gi rten cing 'brel par 'byung ba yang gnyis kyi phyir 'byung ste/ gnyis gang zhe na/ 'di lta ste/ rgyu dang 'brel pa dang / rkyen dang 'brel pa'o/ /de la nang gi rten cing 'brel par 'byung ba rgyu
118b5(mdo sde): dang 'brel pa gang zhe na/ gang 'di ma rig pa'i rkyen gyis 'du byed rnams zhes bya ba nas skye ba'i rkyen gyis rga shi zhes bya ba'i bar du'o/ /gal te ma rig pa ma byung na 'du byed rnams kyang mi mngon pa zhig /de bzhin du skye ba ma byung du zin na rga shi'i bar du yang mi mngon pa zhig na/ 'di ltar ma
118b6(mdo sde): rig pa yod pa las 'du byed rnams mngon par 'grub par 'gyur ba nas skye ba yod pa las rga shi'i bar du mngon par 'grub par 'gyur ro/ /de la ma rig pa yang 'di snyam du bdag gis 'du byed rnams mngon par bsgrub po snyam du mi sems so/ /'du byed rnams kyang 'di snyam du bdag
118b7(mdo sde): cag ni ma rig pas mngon par bsgrubs so snyam du mi sems pa nas de bzhin du skye ba yang 'di snyam du bdag gis rga shi mngon par bsgrub po snyam du mi sems shing / rga shi yang 'di snyam du bdag ni skye bas mngon par bsgrubs so snyam du mi sems pa'i bar du ste/ 'on kyang ma rig pa
119a1(mdo sde): yod pa las 'du byed rnams mngon par 'grub cing 'byung bar 'gyur ba nas de bzhin du skye ba yod pa las rga shi'i bar du mngon par 'grub cing 'byung bar 'gyur te/ de ltar na nang gi rten cing 'brel par 'byung ba rgyu dang 'brel par blta'o/ /nang gi rten cing 'brel par 'byung
119a2(mdo sde): ba rkyen dang 'brel par ji ltar blta zhe na/ khams drug po 'dus pa'i phyir te/ khams drug po gang dag 'dus pa'i phyir zhe na/ 'di lta ste/ sa dang / chu dang / me dang / rlung dang / nam mkha' dang / rnam par shes pa'i khams rnams 'dus pa las nang gi rten cing 'brel par 'byung ba rkyen
119a3(mdo sde): dang 'brel par blta'o/ /de la nang gi rten cing 'brel par 'byung ba'i sa'i khams gang zhe na/ gang 'di 'dus nas lus kyi sra ba'i dngos po mngon par 'grub par byed pa 'di ni sa'i khams zhes bya'o/ /gang lus sdud pa'i bya ba byed pa 'di ni chu'i khams zhes bya'o/ /gang lus kyis
119a4(mdo sde): zos pa dang / 'thungs pa dang / 'chos pa dang / myangs pa rnams 'ju bar byed pa 'di ni me'i khams zhes bya'o/ /gang lus kyi dbugs phyi nang du rgyu ba'i bya ba byed pa 'di ni rlung gi khams zhes bya'o/ /gang lus kyi nang sbubs yod par byed pa 'di ni nam mkha'i khams zhes bya'o/ /
119a5(mdo sde): gang mdung khyim gyi tshul du lus kyi ming dang gzugs kyi myu gu mngon par 'grub par byed pa rnam par shes pa'i tshogs lnga 'dus pa dang / zag pa dang bcas pa'i yid kyi rnam par shes pa gang yin pa 'di ni rnam par shes pa'i khams zhes bya'o/ /rkyen 'di dag med par lus skye bar mi 'gyur
119a6(mdo sde): gyi/ nam nang gi sa'i khams tshang zhing de bzhin du chu dang / me dang / rlung dang / nam mkha' dang / rnam par shes pa'i khams rnams kyang tshang bar gyur la/ thams cad 'dus pa de las lus mngon par 'grub par 'gyur ro/ /de la sa'i khams kyang 'di snyam du bdag gis 'dus nas
119a7(mdo sde): lus kyi sra ba'i dngos po mngon par bsgrub po snyam du mi sems so/ /chu'i khams kyang 'di snyam du bdag gis lus kyi sdud pa'i bya ba bya'o snyam du mi sems so/ /me'i khams kyang 'di snyam du bdag gis lus kyi zos pa dang / 'thungs pa dang / 'chos pa dang / myangs pa rnams 'ju
119b1(mdo sde): bar bya'o snyam du mi sems so/ /rlung gi khams kyang 'di snyam du bdag gis lus kyi dbugs phyi nang du rgyu ba'i bya ba bya'o snyam du mi sems so/ /nam mkha'i khams kyang 'di snyam du bdag gis lus kyi nang sbubs yod par bya'o snyam du mi sems so/ /rnam par shes pa'i khams kyang 'di snyam
119b2(mdo sde): du bdag gis lus kyi ming dang gzugs mngon par bsgrub po snyam du mi sems so/ /lus kyang 'di snyam du bdag ni rkyen 'di dag gis bskyed do snyam du mi sems mod kyi/ 'on kyang rkyen 'di dag yod na lus skye bar 'gyur ro/ /de la sa'i khams ni bdag ma yin/ sems can ma
119b3(mdo sde): yin/ srog ma yin/ skye ba po ma yin/ shed las skyes pa ma yin/ shed bu ma yin/ bud med ma yin/ skyes pa ma yin/ ma ning ma yin/ nga ma yin/ bdag gi ma yin te/ gzhan su'i yang ma yin no/ /de bzhin du chu'i khams dang / me'i khams dang / rlung gi khams
119b4(mdo sde): dang / nam mkha'i khams dang / rnam par shes pa'i khams kyang bdag ma yin/ sems can ma yin/ srog ma yin/ skye ba po ma yin/ shed las skyes pa ma yin/ shed bu ma yin/ bud med ma yin/ skyes pa ma yin/ ma ning ma yin/ nga ma yin/ bdag gi ma yin/
119b5(mdo sde): gzhan su'i yang ma yin no/ /de la ma rig pa gang zhe na/ khams drug po 'di dag nyid la gang gcig pur 'du shes pa dang / ril por 'du shes pa dang / rtag par 'du shes pa dang / brtan par 'du shes pa dang / ther zug tu 'du shes pa dang / bde bar 'du shes pa dang / bdag
119b6(mdo sde): tu 'du shes pa dang / sems can dang / srog dang / skye ba po dang / gso ba dang / skyes bu dang / gang zag tu 'du shes pa dang / shed las skyes pa dang / shed bur 'du shes pa dang / nga zhes bya ba dang / bdag gi zhes bya bar 'du shes pa ste/ 'di lta bu la sogs pa mi
119b7(mdo sde): shes pa rnam pa sna tshogs 'di ni ma rig pa zhes bya'o/ /de ltar ma rig pa yod pas yul rnams la 'dod chags dang / zhe sdang dang / gti mug 'jug ste/ de la yul rnams la 'dod chags dang / zhe sdang dang / gti mug gang yin pa 'di ni ma rig pa'i rkyen gyis 'du byed rnams zhes
120a1(mdo sde): bya'o/ /dngos po so sor rnam par rig pa ni rnam par shes pa'o/ /rnam par shes pa dang lhan cig byung ba nye bar len pa'i phung po bzhi po 'di dag ni ming dang gzugs so/ /ming dang gzugs la rten pa'i dbang po rnams ni skye mched drug go/ /chos gsum 'dus pa
120a2(mdo sde): ni reg pa'o/ /reg pa myong ba ni tshor ba'o/ /tshor ba la zhen pa ni sred pa'o/ /sred pa 'phel ba ni len pa'o/ /len pa las skyes pa yang skyed pa'i las ni srid pa'o/ /rgyu de las phung po byung ba ni skye ba'o/ /skyes nas phung po smin pa ni rga ba'o/ /rgas nas phung po zhig pa ni 'chi ba'o/ /'chi zhing
120a3(mdo sde): myos te mngon par chags pa dang bcas pa'i nang gi yongs su gdung ba ni mya ngan to/ /mya ngan las byung ba'i tshig tu smra ba ni smre sngags 'don pa'o/ /rnam par shes pa lnga'i tshogs dang ldan pa'i mi bde ba myong ba ni sdug bsngal lo/ /yid la byed pa dang ldan pa'i yid kyi sdug bsngal ni yid
120a4(mdo sde): mi bde ba'o/ /gzhan yang 'di lta bu la sogs pa'i nye ba'i nyon mongs pa gang yin pa de dag ni 'khrug pa zhes bya'o/ /de la mun pa chen po'i phyir ma rig pa'o/ /mngon par 'du byed pa'i phyir 'du byed rnams so/ /rnam par rig pa'i phyir rnam par shes pa'o/ /rten pa'i phyir ming dang gzugs
120a5(mdo sde): so/ /skye ba'i sgo'i phyir skye mched drug go/ /reg pa'i phyir reg pa'o/ /myong ba'i phyir tshor ba'o/ /skom pa'i phyir sred pa'o/ /nye bar len pa'i phyir len pa'o/ /yang srid pa skye ba'i phyir srid pa'o/ /phung po 'byung ba'i phyir skye ba'o/ /phung po smin pa'i phyir rga ba'o/ /'jig pa'i phyir 'chi ba'o/ /
120a6(mdo sde): mya ngan byed pa'i phyir mya ngan to/ /tshig gis smre ba'i phyir smre sngags 'don pa'o/ /lus la gnod pa'i phyir sdug bsngal ba'o/ /sems la gnod pa'i phyir yid mi bde ba'o/ /nyon mongs pa'i phyir 'khrug pa'o/ /gzhan yang de kho na mi rtogs shing log par shes te mi shes pa
120a7(mdo sde): ni ma rig pa'o/ /de ltar ma rig pa yod na 'du byed rnam gsum mngon par 'grub ste/ bsod nams su nye bar 'gro ba dang / bsod nams ma yin par nye bar 'gro ba dang / mi g.yo bar nye bar 'gro ba'o/ /'di dag ni ma rig pa'i rkyen gyis 'du byed rnams zhes bya'o/ /de la bsod
120b1(mdo sde): nams su nye bar 'gro ba'i 'du byed rnams las bsod nams su nye bar 'gro ba'i rnam par shes pa nyid du 'gyur ba dang / bsod nams ma yin par nye bar 'gro ba'i 'du byed rnams las bsod nams ma yin par nye bar 'gro ba'i rnam par shes pa nyid du 'gyur ba dang / mi g.yo bar nye bar
120b2(mdo sde): 'gro ba'i 'du byed rnams las mi g.yo bar nye bar 'gro ba'i rnam par shes pa nyid du 'gyur ba 'di ni 'du byed kyi rkyen gyis rnam par shes pa zhes bya'o/ /rnam par shes pa dang lhan cig skyes pa phung po gzugs can ma yin pa bzhi dang / gzugs gang yin pa de ni rnam par shes pa'i
120b3(mdo sde): rkyen gyis ming dang gzugs zhes bya'o/ /ming dang gzugs rnam par 'phel bas skye mched drug gi sgo nas bya ba byed pa rnams 'byung ste/ de ni ming dang gzugs kyi rkyen gyis skye mched drug ces bya'o/ /skye mched drug po dag la reg pa'i tshogs drug 'byung ste/ de ni skye mched drug gi
120b4(mdo sde): rkyen gyis reg pa zhes bya'o/ /ji lta bur reg pa 'byung ba de lta bur tshor ba 'byung ste/ de ni reg pa'i rkyen gyis tshor ba zhes bya'o/ /tshor ba'i bye brag de dag myong ba dang / mngon par dga' ba dang / lhag par zhen pa dang / lhag par zhen nas 'dug pa de ni tshor ba'i rkyen gyis sred
120b5(mdo sde): pa zhes bya'o/ /myong ba dang / mngon par dga' ba dang / lhag par zhen pa dang / lhag par zhen nas 'dug pa las bdag sdug pa'i ngo bo dang / bde ba'i ngo bo dang bral bar ma gyur cig snyam du yongs su mi gtong bar phyir zhing smon pa 'di ni sred pa'i rkyen gyis len pa zhes bya'o/ /de
120b6(mdo sde): ltar smon cing yang srid pa skyed pa'i las lus dang / ngag dang / yid kyis kun nas slong ba de ni len pa'i rkyen gyis srid pa zhes bya'o/ /las de las skyes pa'i phung po lnga rnams 'grub pa gang yin pa de ni srid pa'i rkyen gyis skye ba zhes bya'o/ /skyes nas mngon du 'grub pa'i phung po rnams
120b7(mdo sde): kyi 'phel ba yongs su smin pa dang / 'jig par 'gyur ba de ni skye ba'i rkyen gyis rga shi zhes bya'o/ /de ltar rten cing 'brel par 'byung ba'i yan lag bcu gnyis po 'di dag ni rgyu gzhan dang gzhan las byung ba/ rkyen gzhan dang gzhan las byung ba/ rtag pa ma yin/ mi rtag pa ma yin/
121a1(mdo sde): 'dus byas ma yin/ 'dus ma byas ma yin/ rgyu med pa ma yin/ rkyen med pa ma yin/ myong ba yod pa ma yin/ zad pa'i chos ma yin/ 'jig pa'i chos ma yin/ 'gog pa'i chos ma yin te/ thog ma med pa'i dus nas zhugs pa/ rgyun ma chad par klung
121a2(mdo sde): gi rgyun bzhin du rjes su zhugs pa'o/ /rten cing 'brel par 'byung ba'i yan lag bcu gnyis po 'di dag ni rgyu gzhan dang gzhan las byung ba/ rkyen gzhan dang gzhan las byung ba/ rtag pa ma yin/ mi rtag pa ma yin/ 'dus byas ma yin/ 'dus ma byas ma yin/ rgyu med pa ma yin/ rkyen
121a3(mdo sde): med pa ma yin/ myong ba yod pa ma yin/ zad pa'i chos ma yin/ 'jig pa'i chos ma yin/ 'gog pa'i chos ma yin te/ thog ma med pa'i dus nas zhugs pa/ rgyun ma chad par klung gi rgyun bzhin du rjes su zhugs mod kyi/ 'on kyang yan lag bzhi po 'di dag ni rten cing 'brel par 'byung ba'i
121a4(mdo sde): yan lag bcu gnyis po de dag bsdu bar bya ba'i rgyur 'gyur ro/ /bzhi gang zhe na/ 'di lta ste/ ma rig pa dang / sred pa dang / las dang / rnam par shes pa'o/ /de la rnam par shes pa ni sa bon gyi rang bzhin gyis rgyu byed do/ /las ni zhing gi rang bzhin gyis rgyu byed do/ /ma rig pa dang sred pa ni nyon
121a5(mdo sde): mongs pa'i rang bzhin gyis rgyu byed do/ /de la las dang nyon mongs pa dag ni sa bon rnam par shes pa skyed do/ /de la las ni sa bon rnam par shes pa'i zhing gi bya ba byed do/ /sred pa ni sa bon rnam par shes pa rlan par byed do/ /ma rig pa ni sa bon rnam par shes pa 'debs te/ rkyen 'di dag med na sa
121a6(mdo sde): bon rnam par shes pa mngon par 'grub par mi 'gyur ro/ /de la las kyang 'di snyam du bdag gis sa bon rnam par shes pa'i zhing gi bya ba bya'o snyam du mi sems so/ /sred pa yang 'di snyam du bdag gis sa bon rnam par shes pa brlan par bya'o snyam du mi sems so/ /ma rig pa yang 'di snyam du bdag gis
121a7(mdo sde): sa bon rnam par shes pa gdab bo snyam du mi sems so/ /sa bon rnam par shes pa yang 'di snyam du bdag ni rkyen 'di dag gis bskyed do snyam du mi sems te/ 'on kyang sa bon rnam par shes pa las kyi zhing la rten pa/ sred pa'i rlan gyis brlan pa/ ma rig pa'i lud kyis bran pa/ skye ba na skye ba'i gnas nying
121b1(mdo sde): mtshams sbyor ba/ ma'i mngal de dang der ming dang gzugs kyi myu gu mngon par 'grub ste/ ming dang gzugs kyi myu gu de yang bdag gis ma byas/ gzhan gyis ma byas/ gnyis kas ma byas/ dbang phyug gis ma byas/ dus kyis ma bsgyur/ rang bzhin las ma byung / byed pa la rag las
121b2(mdo sde): pa ma yin/ rgyu med pa las kyang ma skyes te/ 'on kyang pha dang ma phrad pa dang / zla mtshan dang ldan pa dang / rkyen gzhan yang 'tshogs na bdag po med pa'i chos/ bdag gi med pa/ 'dzin pa med pa/ nam mkha' dang mtshungs pa/ sgyu ma'i mtshan nyid kyi rang bzhin dag la rgyu dang rkyen ma tshang ba med
121b3(mdo sde): pa'i phyir skye ba'i gnas nying mtshams sbyor ba ma'i mngal de dang der myong ba dang ldan pa'i sa bon rnam par shes pa ming dang gzugs kyi myu gu mngon par 'grub bo/ /'di lta ste/ mig gi rnam par shes pa ni rgyu lngas 'byung ste/ lnga gang zhe na/ mig la rten pa dang / gzugs dang / snang ba dang / nam
121b4(mdo sde): mkha' dang / de skyed pa'i yid la byed pa la yang brten nas mig gi rnam par shes pa 'byung ngo / /de la mig ni mig gi rnam par shes pa'i rten gyi bya ba byed do/ /gzugs ni mig gi rnam par shes pa'i dmigs pa'i bya ba byed do/ /snang ba ni mngon pa'i bya ba byed do/ /nam mkha' ni mi sgrib pa'i bya ba
121b5(mdo sde): byed do/ /de dang 'byung ba yid la byed pa ni bsam pa'i bya ba byed do/ /rkyen de dag med na mig gi rnam par shes pa 'byung bar mi 'gyur gyi/ gang gi tshe nang gi skye mched mig ma tshang bar ma gyur la/ de bzhin du gzugs dang / snang ba dang / nam mkha' dang / de dang 'byung ba yid la byed pa dag ma tshang
121b6(mdo sde): bar ma gyur te/ thams cad 'dus pa de las mig gi rnam par shes pa 'byung bar 'gyur ro/ /de la mig ni 'di snyam du bdag gis mig gi rnam par shes pa'i rten gyi bya ba bya'o snyam du mi sems so/ /gzugs kyang 'di snyam du bdag gis mig gi rnam par shes pa'i dmigs pa'i bya ba bya'o snyam du
121b7(mdo sde): mi sems so/ /snang ba yang 'di snyam du bdag gis mig gi rnam par shes pa'i mngon pa'i bya ba bya'o snyam du mi sems so/ /nam mkha' yang 'di snyam du bdag gis mig gi rnam par shes pa'i mi sgrib pa'i bya ba bya'o snyam du mi sems so/ /de dang 'byung ba'i yid la byed pa yang 'di snyam du
122a1(mdo sde): bdag gis mig gi rnam par shes pa'i bsam pa'i bya ba bya'o snyam du mi sems so/ /mig gi rnam par shes pa yang 'di snyam du bdag ni rkyen 'di dag gis bskyed do snyam du mi sems te/ 'on kyang rkyen 'di dag yod pa las mig gi rnam par shes pa skye bar 'gyur ro/ /de bzhin
122a2(mdo sde): du dbang po lhag ma rnams kyang ci rigs su sbyar ro/ /de la chos gang yang 'jig rten 'di nas 'jig rten pha rol du mi 'pho mod kyi/ rgyu dang rkyen ma tshang ba med pa'i phyir las kyi 'bras bur mngon pa yang yod do/ /'di lta ste/ dper na rab tu phyis pa'i me long gi dkyil 'khor la bzhin gyi gzugs
122a3(mdo sde): brnyan snang ba yang bzhin me long gi dkyil 'khor du ma 'phos mod kyi/ rgyu dang rkyen ma tshang ba med pa'i phyir bzhin du mngon pa yang yod do/ /de bzhin du 'di nas kyang su yang shi 'phos pa med la gzhan du yang ma skyes te/ rgyu dang rkyen rnams ma tshang ba med pa'i phyir las kyi 'bras bur mngon pa yang yod
122a4(mdo sde): do/ /'di lta ste/ dper na zla ba'i dkyil 'khor ni dpag tshad bzhi khri nyis stong nas 'gro ste/ 'on kyang snod chung ngu chus gang bar zla ba'i dkyil 'khor gyi gzugs brnyan snang ba yang zla ba'i dkyil 'khor ni gnas de nas ma 'phos te/ snod chung ngu chus gang ba'i nang du song ba yang med mod kyi/
122a5(mdo sde): rgyu dang rkyen ma tshang ba med pa'i phyir zla ba'i dkyil 'khor du mngon pa yang yod do/ /de bzhin du 'di nas kyang su yang shi 'phos pa med la gzhan du yang ma skyes mod kyi/ rgyu dang rkyen rnams ma tshang ba med pa'i phyir las kyi 'bras bur mngon pa yang yod do/ /'di lta ste/ dper na me ni rgyu dang rkyen
122a6(mdo sde): ma tshang na mi 'bar gyi rgyu dang rkyen 'tshogs pa las 'bar ro/ /de bzhin du bdag po med pa'i chos/ bdag gi med pa/ 'dzin pa med pa/ nam mkha' dang mtshungs pa/ sgyu ma'i mtshan nyid kyi rang bzhin dag la rgyu dang rkyen rnams ma tshang ba med pa'i phyir skye ba'i gnas nying mtshams sbyor ba ma'i
122a7(mdo sde): mngal de dang der sa bon rnam par shes pa las dang nyon mongs pa rnams kyis bskyed pa ming dang gzugs kyi myu gu mngon par 'grub ste/ de ltar na nang gi rten cing 'brel par 'byung ba rkyen dang 'brel par blta'o/ /de la nang gi rten cing 'brel par 'byung ba rnam pa lngar blta ste/ lnga gang
122b1(mdo sde): zhe na/ rtag par ma yin pa dang / chad par ma yin pa dang / 'pho bar ma yin pa dang / rgyu chung ngu las 'bras bu chen po 'byung ba dang / de dang 'dra ba'i rgyud du'o/ /ji ltar rtag par ma yin zhe na/ gang gi phyir tha ma'i 'chi ba'i phung po rnams kyang gzhan la/ skye ba'i char gtogs pa
122b2(mdo sde): rnams kyang gzhan te/ tha ma 'chi ba'i phung po gang yin pa de nyid skye ba'i char gtogs pa rnams ma yin gyi/ tha ma'i 'chi ba'i phung po rnams kyang 'gag la skye ba'i char gtogs pa'i phung po rnams kyang 'byung bas de'i phyir rtag par ma yin no/ /ji ltar chad par ma yin zhe na/ tha ma'i
122b3(mdo sde): 'chi ba'i phung po rnams sngon 'gags pa las skye ba'i char gtogs pa'i phung po rnams 'byung ba ma yin/ ma 'gags pa las kyang ma yin gyi/ tha ma'i 'chi ba'i phung po rnams kyang 'gags la/ de nyid kyi tshe skye ba'i char gtogs pa'i phung po rnams srang mda'i mthon dman bzhin 'byung bar
122b4(mdo sde): 'gyur te/ de'i phyir chad par ma yin no/ /ji ltar 'pho bar ma yin zhe na/ sems can gyi ris mi 'dra ba nas skal pa mnyam pa'i skye bar skye ba mngon par sgrub pas de'i phyir 'pho bar ma yin no/ /ji ltar rgyu chung ngu las 'bras bu chen po 'byung zhe na/ las chung ngu byas pa las 'bras bu chen po'i
122b5(mdo sde): rnam par smin pa myong ste/ de'i phyir rgyu chung ngu las 'bras bu chen po mngon par 'grub po/ /ji ltar myong bar 'gyur ba'i las byas pa de ltar myong bar 'gyur ba'i rnam par smin pa myong bas de'i phyir de dang 'dra ba'i rgyud du'o/ /btsun pa shA ri'i bu rten cing 'brel par 'byung ba bcom ldan 'das kyis
122b6(mdo sde): yang dag par gsungs pa 'di gang la la zhig gis yang dag pa'i shes rab kyis de ltar yang dag pa ji lta ba bzhin du rtag par rgyun du srog med pa dang / srog dang bral ba dang / ji lta bu nyid dang / ma nor ba dang / ma skyes pa dang / ma byung ba dang / ma byas pa dang / 'dus ma byas
122b7(mdo sde): pa dang / thogs pa med pa dang / dmigs pa med pa dang / zhi ba dang / 'jigs pa med pa dang / mi 'phrogs pa dang / zad pa med pa dang / rnam par zhi ba ma yin pa'i rang bzhin du mthong ba dang / med pa dang / gsog dang / gsob dang / snying po med pa dang / nad dang /
123a1(mdo sde): 'bras dang / zug rngu dang / sdig pa dang / mi rtag pa dang / sdug bsngal ba dang / stong pa dang / bdag med par yang dag par rjes su mthong ba de ni ci bdag 'das pa'i dus na 'byung ba zhig gam/ 'on te bdag 'das pa'i dus na ma byung ba zhig /bdag 'das pa'i dus na
123a2(mdo sde): cir gyur pa zhig / bdag 'das pa'i dus na ji lta bur gyur pa zhig gu snyam du sngon gyi mtha' la mi rtog go/ /ci ma 'ongs pa'i dus na 'byung bar 'gyur ram/ 'on te ma 'ongs pa'i dus na 'byung bar mi 'gyur/ /ma 'ongs pa'i dus na cir 'gyur/ ma 'ongs pa'i dus na ji lta bu zhig tu 'gyur
123a3(mdo sde): snyam du phyi ma'i mtha' la mi rtog go/ /'di ci zhig /'di ji lta bu zhig /ci zhig yod/ cir 'gyur/ sems can 'di dag gang nas 'ongs/ 'di nas shi 'phos nas gang du 'gro bar 'gyur zhes da ltar byung ba la yang mi rtog go/ /'jig rten na dge sbyong ngam/ bram ze dag gi lta bar song
123a4(mdo sde): ba tha dad pa gang dag yod pa 'di lta ste/ bdag tu smra ba dang ldan pa'am/ sems can du smra ba dang ldan pa'am/ srog tu smra ba dang ldan pa'am/ gang zag tu smra ba dang ldan pa'am/ dge mtshan dang bkra shis su smra ba dang ldan pa dag kyang rung ste/ lhag par g.yo ba dang bral bar g.yo ba
123a5(mdo sde): de dag de'i tshe na des spangs par 'gyur te/ yongs su shes nas rtsa ba nas bcad de/ ta la'i mgo bzhin mi snang ba'i rang bzhin du phyis mi skye mi 'gag pa'i chos can du 'gyur ro/ /btsun pa shA ri'i bu gang la la chos la bzod pa 'di lta bu dang ldan te/ rten cing 'brel par 'byung ba'ang yang dag par
123a6(mdo sde): khong du chud na de la de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi ston pa/ sangs rgyas bcom ldan 'das kyis yang
123a7(mdo sde): dag par rdzogs pa'i sangs rgyas su 'gyur ro zhes bla na med pa yang dag par rdzogs pa'i byang chub tu lung bstan to/ /byang chub sems dpa' sems dpa' chen po byams pas de skad ces smras nas/ tshe dang ldan pa shA ri'i bu dang / lha dang / mi dang / lha ma yin dang / dri zar bcas pa'i 'jig
123b1(mdo sde): rten yi rangs te/ byang chub sems dpa' sems dpa' chen po byams pas bshad pa la mngon par bstod do/ /'phags pa sA lu'i ljang pa zhes bya ba theg pa chen po'i mdo rdzogs so// @##/ /rgya gar skad du/
123b2(mdo sde): pra tI t+ya sa mut+pA dA di tsa bi b+hang+ga nirde sha nA ma sU tra/ bod skad du/ rten cing 'brel bar 'byung ba dang po dang rnam par dbye ba bstan pa zhes bya ba'i mdo/ dkon mchog gsum la phyag 'tshal lo/ /'di skad bdag gis thos pa'i dus gcig na/ bcom ldan 'das mnyan yod na rgyal bu rgyal byed kyi
123b3(mdo sde): tshal mgon med zas sbyin gyi kun dga' ra ba na bzhugs so/ /de nas bcom ldan 'das kyis dge slong rnams la bka' stsal pa/ dge slong dag khyed la rten cing 'brel par 'byung ba dang po dang rnam par dbye ba bstan gyis/ de legs par rab tu nyon la yid la zung shig dang bshad do/ /rten cing
123b4(mdo sde): 'brel par 'byung ba dang po gang zhe na/ 'di lta ste/ 'di yod na 'di 'byung / 'di skyes pas 'di skye ba ste/ 'di lta ste/ ma rig pa'i rkyen gyis 'du byed/ 'du byed kyi rkyen gyis rnam par shes pa/ rnam par shes pa'i rkyen gyis ming dang gzugs/ ming dang gzugs kyi rkyen gyis skye mched
123b5(mdo sde): drug / skye mched drug gi rkyen gyis reg pa/ reg pa'i rkyen gyis tshor ba/ tshor ba'i rkyen gyis sred pa/ sred pa'i rkyen gyis len pa/ len pa'i rkyen gyis srid pa/ srid pa'i rkyen gyis skye ba/ skye ba'i rkyen gyis rga shi dang / mya ngan dang / smre sngags 'don pa dang / sdug bsngal ba dang / yid
123b6(mdo sde): mi bde ba dang / 'khrug pa rnams 'byung bar 'gyur te/ de ltar na sdug bsngal gyi phung po chen po 'ba' zhig po 'di 'byung bar 'gyur ro/ /'di ni rten cing 'brel par 'byung ba dang po zhes bya'o/ /rten cing 'brel par 'byung ba'i rnam par dbye ba gang zhe na/ ma rig pa'i rkyen gyis 'du byed ces bya
123b7(mdo sde): ba'i ma rig pa gang zhe na/ gang de sngon gyi mtha' mi shes pa dang / phyi ma'i mtha' mi shes pa dang / sngon dang phyi ma'i mtha' mi shes pa dang / nang mi shes pa dang / phyi mi shes pa dang / nang dang phyi mi shes pa dang / las mi shes pa dang / rnam par smin pa mi shes pa dang / las dang rnam
124a1(mdo sde): par smin pa mi shes pa dang / sangs rgyas mi shes pa dang / chos mi shes pa dang / dge 'dun mi shes pa dang / sdug bsngal mi shes pa dang / kun 'byung dang / 'gog pa dang / lam mi shes pa dang / rgyu mi shes pa dang / rgyu las yang dag par 'byung ba'i chos mi
124a2(mdo sde): shes pa dang / dge ba dang / mi dge ba dang / kha na ma tho ba dang bcas pa dang / kha na ma tho ba med pa dang / bsten par bya ba dang / bsten par bya ba ma yin pa dang / ngan pa dang / gya nom pa dang / nag po dang / dkar po dang / rnam par dbye ba dang bcas pa'i rten cing 'brel par 'byung
124a3(mdo sde): ba dang / reg pa'i skye mched drug yang dag pa ji lta ba bzhin khong du mi chud pa dang / gang de dang der yang dag pa ji lta ba bzhin du mi shes pa dang / ma mthong ba dang / mngon par ma rtogs pa dang / rmongs pa dang / kun du rmongs pa dang / ma rig pa dang / mun pa'i rnam pa zhes bya ba
124a4(mdo sde): 'di ni ma rig pa zhes bya'o/ /ma rig pa'i rkyen gyis 'du byed ces bya ba'i 'du byed gang zhe na/ 'du byed ni rnam pa gsum ste/ gsum gang zhe na/ lus kyi 'du byed dang / ngag gi 'du byed dang / yid kyi 'du byed do/ /'du byed kyi rkyen gyis rnam par shes pa zhes bya ba'i rnam par shes pa gang
124a5(mdo sde): zhe na/ rnam par shes pa'i tshogs drug ste/ mig gi rnam par shes pa dang / rna ba dang / sna dang / lce dang / lus dang / yid kyi rnam par shes pa'o/ /rnam par shes pa'i rkyen gyis ming dang gzugs zhes bya ba la ming gang zhe na/ gzugs can ma yin pa'i phung po bzhi ste/ tshor ba'i
124a6(mdo sde): phung po dang / 'du shes kyi phung po dang / 'du byed kyi phung po dang / rnam par shes pa'i phung po'o/ /gzugs gang zhe na/ gzugs gang yin pa ci yang rung / de dag thams cad 'byung ba chen po bzhi dang / 'byung ba chen po bzhi dag rgyur byas pa ste/ gzugs 'di dang / snga ma'i ming gnyi
124a7(mdo sde): ga gcig tu mngon par bsdus nas ming dang gzugs zhes bya'o/ /ming dang gzugs kyi rkyen gyis skye mched drug ces bya ba'i skye mched drug gang zhe na/ nang gi skye mched drug ste/ mig nang gi skye mched dang / rna ba dang / sna dang / lce dang / lus dang / yid nang gi skye mched do/ /skye
124b1(mdo sde): mched drug gi rkyen gyis reg pa zhes bya ba'i reg pa gang zhe na/ reg pa'i tshogs drug ste/ mig gi 'dus te reg pa dang / rna ba dang / sna dang / lce dang / lus dang / yid kyi 'dus te reg pa'o/ /reg pa'i rkyen gyis tshor ba zhes bya ba'i tshor ba gang zhe na/ tshor ba ni gsum ste/
124b2(mdo sde): bde ba dang / sdug bsngal ba dang / bde ba yang ma yin/ sdug bsngal ba yang ma yin pa'o/ /tshor ba'i rkyen gyis sred pa zhes bya ba'i sred pa gang zhe na/ sred pa ni gsum ste/ 'dod pa'i sred pa dang / gzugs kyi sred pa dang / gzugs med pa'i sred pa'o/ /sred pa'i rkyen
124b3(mdo sde): gyis len pa zhes bya ba'i len pa gang zhe na/ len pa ni bzhi ste/ 'dod pa nye bar len pa dang / lta ba nye bar len pa dang / tshul khrims dang brtul zhugs nye bar len pa dang / bdag tu smra ba nye bar len pa'o/ /len pa'i rkyen gyis srid pa zhes bya ba'i srid pa gang zhe na/ srid pa ni
124b4(mdo sde): gsum ste/ 'dod pa'i srid pa dang / gzugs kyi srid pa dang / gzugs med pa'i srid pa'o/ /srid pa'i rkyen gyis skye ba zhes bya ba'i skye ba gang zhe na/ gang sems can de dang de dag gi sems can gyi ris de dang de dag tu gang skye ba dang / shin tu skye ba dang / 'pho ba dang / mngon
124b5(mdo sde): par 'byung ba dang / rab tu 'byung ba dang / phung po so sor thob pa dang / khams so sor thob pa dang / skye mched so sor thob pa dang / phung po rnams mngon par grub pa dang / srog gi dbang po rab tu skyes pa 'di ni skye ba zhes bya'o/ /skye ba'i rkyen gyis rga shi zhes bya ba'i rga ba gang zhe na/
124b6(mdo sde): gang de'i spyi ther dang / skra dkar dang / gnyer ma'i tshogs pa dang / rnyis pa dang / zhum pa dang / ba lang chu 'thung ba lta bur gug pa dang / lus nag po'i thig les gang ba dang / lud pa lu zhing dbugs rgod pa dang / mdun du lus bub pa ltar byed pa dang / khar ba la brten pa
124b7(mdo sde): dang / blun pas mong rtul ba nyid dang / zhan pa nyid dang / nyams pa dang / yongs su nyams pa dang / dbang po rgud pa dang / 'du byed rnams rnyings pa dang / shin tu rnyings par gyur pa 'di ni rga ba zhes bya'o/ /'chi ba gang zhe na/ sems can gang yin pa de dang de dag sems
125a1(mdo sde): can gyi ris/ de dang de dag nas 'phos pa dang / 'pho ba nyid dang / zhig pa dang / nang nyams pa dang / tshe nyams pa dang / drod yal ba dang / srog gi dbang po 'gags pa dang / phung po rnams 'dor ba dang / shi ba dang / dus byed pa 'di ni shi ba zhes
125a2(mdo sde): bya ste/ shi ba 'di dang snga ma rga ba gnyis gcig tu bsdus nas rga shi zhes bya ste/ 'di ni rten cing 'brel par 'byung ba rnam par dbye ba yin no/ /dge slong dag khyed la rten cing 'brel par 'byung ba dang po dang rnam par dbye ba bshad par bya'o/ /zhes ngas smras pa gang yin pa de'i ched du ngas
125a3(mdo sde): smras pa 'di dag yin no/ /rten cing 'brel par 'byung ba dang po dang rnam par dbye ba bstan pa zhes bya ba'i mdo rdzogs so// @##/ /rgya gar skad du/ Ar+ya pra tI t+ya sa muta pA da nA ma ma hA yA na sU tra/ bod skad du/ 'phags pa rten cing 'brel
125a4(mdo sde): bar 'byung ba zhes bya ba theg pa chen po'i mdo/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa'i dus gcig na/ bcom ldan 'das sum cu rtsa gsum gyi lha'i nang na/ ar mo nig lta bu'i rdo leb la rta thul la sogs pa nyan thos chen po rnams dang /
125a5(mdo sde): 'phags pa byams pa dang / 'phags pa spyan ras gzigs dbang phyug dang / lag na rdo rje la sogs pa byang chub sems dpa' sems dpa' chen po yon tan rin po che dpag tu med pas brgyan pa rnams dang / mi mjed kyi bdag po tshangs pa chen po dang / sred med kyi bu dang / dbang phyug
125a6(mdo sde): chen po la sogs pa lha rnams dang / lha'i dbang po brgya byin dang / dri za'i rgyal po gtsug phud lnga pa dang thabs cig tu bzhugs te/ de nas byang chub sems dpa' sems dpa' chen po spyan ras gzigs dbang phyug stan las langs te/ bla gos phrag pa gcig tu gzar nas/ pus mo
125a7(mdo sde): g.yas pa'i lha nga ri rab kyi rtse mo la btsugs te/ bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das lha 'di dag ni mchod rten bgyid par 'tshal ba sha stag ste/ 'khor gyi dkyil 'khor 'dir mchis na/ ci nas tshangs pa'i
125b1(mdo sde): bsod nams 'phel ba dang / lha dang bcas pa bdud dang bcas pa/ tshangs pa dang bcas pa'i 'jig rten na dge sbyong dang bram zer bcas pa'i skye dgu las dge slong dang / dge slong ma dang / dge bsnyen dang / dge bsnyen ma dag bsod nams shin tu mang du 'phel bar 'gyur ba de lta de ltar/ bcom
125b2(mdo sde): ldan 'das kyis de dag la chos bstan du gsol/ de nas bcom ldan 'das kyis rten cing 'brel par 'byung ba'i tshigs su bcad pa bka' stsal pa/ ye d+harmA he tu pra b+ha bA he tun te ShAn ta thA ga to h+ya ba data/ te ShAny+tsa yo ni ro d+ha e bam bA dI ma hA shra ma NaH/ chos gang rgyu byung de dag gi/ /rgyu dang de
125b3(mdo sde): 'gog gang yin pa'ang / /de bzhin gshegs pas bka' stsal te/ /dge sbyong chen pos de skad gsungs/ /spyan ras gzigs dbang phyug 'di lta ste/ rten cing 'brel par 'byung ba 'di ni de bzhin gshegs pa rnams kyi chos kyi sku yin te/ sus rten cing 'brel par 'byung ba mthong ba des/
125b4(mdo sde): de bzhin gshegs pa mthong ngo / /spyan ras gzigs dbang phyug rigs kyi bu'am/ rigs kyi bu mo dad pa can gang la la zhig gis mi gnas pa'i phyogs su mchod rten ni skyu ru ra'i 'bru tsam/ srog shing ni khab tsam/ gdugs ni ba ku la'i me tog tsam zhig byas la/ rten cing 'brel par 'byung
125b5(mdo sde): ba chos kyi dbyings kyi tshigs su bcad pa nang du bcug na de tshangs pa'i bsod nams skyed par 'gyur te/ 'di nas shi 'phos shing 'chi ba'i dus byas nas tshangs pa'i 'jig rten dag tu skye bar 'gyur ro/ /de nas shi 'phos te 'chi ba'i dus byas nas gnas gtsang ma'i ris kyi lha rnams dang skal ba
125b6(mdo sde): mnyam par skye bar 'gyur ro/ /bcom ldan 'das kyis de skad ces bka' stsal nas/ nyan thos de dag dang / byang chub sems dpa' de dag dang / thams cad dang ldan pa'i 'khor de dag dang / lha dang / mi dang / lha ma yin dang / dri zar bcas pa'i 'jig rten yi rangs te/ bcom ldan 'das kyis
125b7(mdo sde): gsungs pa la mngon par bstod do/ /'phags pa rten cing 'brel par 'byung ba zhes bya ba theg pa chen po'i mdo rdzogs so// //rgya gar gyi mkhan po su ren+d+ra bo d+hi dang / zhu chen gyi lots+tsha ba ban de ye shes sdes bsgyur cing zhus te gtan la phab pa// //
126a1(mdo sde): @##/ /rgya gar skad du/ Ar+ya ang gu li mA lI yaM nA ma ma hA yA na sU tra/ bod skad du/ 'phags pa sor mo'i phreng ba la phan pa zhes bya ba theg pa chen po'i mdo/ bam po dang po/ sangs rgyas dang byang chub sems dpa' thams cad la phyag 'tshal lo/ /'di
126a2(mdo sde): skad bdag gis thos pa dus gcig na/ bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs te/ de nas bcom ldan 'das byang chub sems dpa' sha stag mang po dang / 'khor bzhi dang / lha dang / klu dang /
126a3(mdo sde): gnod sbyin dang / nam mkha' lding dang mi'am ci dang / lto 'phye chen po'i tshogs mang po dang / sha za dang / 'byung po'i tshogs dang / lha'i bu mo dang / lha ma yin gyi dbang po dang / nyi ma dang / lha ma yin dang / srin po dang / 'jig rten skyong ba dang / bdud
126a4(mdo sde): la sogs pa la sems can thams cad nges par sgrol ba/ shin tu rgyas pa chen po'i mdo sde chen po mtshon cha thogs pa zhes bya ba ston te/ thog mar yang dge /bar du yang dge /tha mar yang dge /don bzang po/ tshig 'bru bzang po/ ma 'dres pa/
126a5(mdo sde): yongs su rdzogs pa/ yongs su dag pa/ yongs su dkar ba/ tshangs par spyod pa yang dag par rab tu ston to/ /gang gi tshe mdo sde chen po mtshon cha thogs pa mthar phyin par gyur pa de'i tshe de'i dus na mnyan du yod pa'i grong khyer chen po nas byang phyogs logs
126a6(mdo sde): su rgyang mi ring ba zhig na/ bram ze'i bu 'jig rten thams cad kyis blta na sdug pa zhes bya ba/ ri sding zhes bya ba'i grong khyer nas skyes pa/ shin tu dbul po bram ze mo bzang mo zhes bya ba'i bu phas bor ba/ lo bcu gnyis lon pa/ gzugs dang / mdog
126a7(mdo sde): dang / stobs dang / khong dpa' la phun sum tshogs pa/ shin tu blta na sdug pa/ tshig 'jam pa zhig yod de/ slob dpon nor bu bzang po/ rig byed bzhi'i pha rol tu song ba/ ha la ha se zhes bya ba'i grong na gnas pa de'i drung na/ bram ze'i bu
126b1(mdo sde): 'jig rten thams cad kyis blta na sdug pa zhes bya ba/ shin tu yid gzhungs shing / bla ma la mchod pa byed pa/ dbang po thul ba/ brtul zhugs dang mi 'gyur ba la spyod pa de srid srung gi rig byed slob bo/ /de'i tshe slob dpon nor bu bzang po de rgyal pos
126b2(mdo sde): bos nas/ mnyan du yod par 'gro ba na/ rang gi slob ma bram ze'i bu 'jig rten thams cad kyis blta na sdug pa khyim srung du bcug ste/ mnyan du yod par song ngo / /de nas de'i tshe mkhan po'i chung ma gzhon nu gzugs bzang zhing phun sum tshogs pa des
126b3(mdo sde): bram ze'i bu 'jig rten thams cad kyis blta na sdug pa mthong ba dang / sems chags nas rab tu mi bzod par gyur pa dang / gos dang rgyan rnams kyang lhod cing 'phyang ste/ 'dod chags kyis non nas/ mgyogs pa mgyogs par bram ze'i bu 'jig rten thams
126b4(mdo sde): cad kyis blta na sdug pa'i gos las bzung ste/ 'dod pa la gzhol zhing bsod nams ma yin pa skyed do/ /de nas bram ze'i bu 'jig rten thams cad kyis blta na sdug pa de rang bzhin gyis bla ma la gus pa/ dbang po dul ba/ brtul zhugs dang mi 'gyur ba
126b5(mdo sde): la spyod pa sems can gyi mchog des mkhan po'i chung ma la 'di skad du bla ma'i btsun mo khyod ni bdag gi ma dang 'dra ste/ de ltar ma mdzad cig ces smras so/ /de gtong ba lta mi byed nas gos gcig bor te/ ngo tsha nas gos gcig dang gud du song ngo / /de nas mkhan
126b6(mdo sde): po'i chung mas 'jig rten thams cad kyis blta na sdug pa'i sems la rnam par brtags nas/ mig mchi mas gang zhing 'dod pa'i 'dod chags kyis non nas rnam par sems par gyur te/ de nas de sdug bsngal zhing 'di snyam sems so/ /'jig rten thams
126b7(mdo sde): cad kyis blta na sdug pa bde ba'i bar chad byed pa de shi'ang slas bud med gang gi khyor yang ma gyur par thal bar gyur cig snyam ste/ lus kun rang gi sen mos dral nas na zhing mi bde ste/ lus mi sdug par bcos nas bud med des g.yo sbyar te/ khyim gnyis kyi
127a1(mdo sde): bar gyi gdung ma la gyen du bcings nas btags so/ /de nas de'i tshe slob dpon nor bu bzang po rgyal pos mchod nas slar rang gi khyim du 'ongs pa dang / des mthong ngo / /mthong nas de'i thag pa bcad de kye ma'o zhes skad drag tu phyung nas rang gi chung
127a2(mdo sde): ma la 'di skad ces smras so/ /bzang mo 'di ci sus khyod 'di lta bur byas/ bzang mos smras pa/ khyod kyi slob ma 'jig rten thams cad kyis blta na sdug pas nan gyis kho mo la nyal po byas nas 'di ltar byas so/ /de nas slob dpon nor bu bzang pos 'jig rten
127a3(mdo sde): thams cad kyis blta na sdug pa de'i mthu chen po shes te/ de thog ma btsas ma thag tu rgyal rigs thams cad kyi mtshon rnams shubs nas phyung ste/ mda' ste'u kha ma bzhin du thams cad du lhung nas/ de'i tshe rgyal rigs thams cad skrag cing rab tu 'jigs par
127a4(mdo sde): gyur te/ 'jig rten thams cad kyis blta na sdug pa sems can gyi mchog de'i mthu chen po de lta bu shes nas/ de la cung zad bsgo ba tsam zhig nus te/ 'jig rten thams cad kyis blta na sdug pa de la 'di skad ces smras so/ /bdag nyid ngan pa bla ma'i chung ma ma rung
127a5(mdo sde): bar byed pa khyod nyes pa chen po byas pas bram zer mi 'gyur gyis mi stong sod cig dang de nas byang bar 'gyur ro/ /de skad ces rang gi slob ma bram ze'i bu 'jig rten thams cad kyis blta na sdug pa la bsgo ba dang / bram ze'i bu 'jig rten thams cad kyis blta na sdug
127a6(mdo sde): pa de rang bzhin gyis bla ma la gus pas rang gi slob dpon la 'di skad ces smras so/ /kye mkhan po bdag la 'os pa ma lags so/ /yang slob dpon gyis smras pa/ ji bdag nyid ngan pa khyod mtho ris su 'gro ba'am/ bram zer 'gyur bar mi 'dod dam/ yang slob
127a7(mdo sde): mas smras pa/ legs so legs so/ /mkhan po de ltar bgyi'o zhes smras te/ mi stong bsad de 'ongs nas rang gi slob dpon la gus par smra ba byas pa dang / slob dpon gyis de mthong nas gtum po 'di da rung ma shi ba lta zhes ngo mtshar du gyur te/ 'o na da shi bar
127b1(mdo sde): bya'o snyam nas/ de skad ma zer bar bsad pa re re'i sor mo rnams long shig /mi stong sod la sor mo rnams phreng bar byas te 'ongs dang / gdod bram zer 'gyur ro zhes zer nas de'i phyir sor mo'i phreng ba zhes bya'o/ /yang sor mo'i phreng ba des legs so zhes smras nas/
127b2(mdo sde): mi nyis stong du gcig gis ma tshang ba bsad do/ /de'i tshe sor mo'i phreng ba'i ma zas kyi mchog dang mngar sna bzhi thogs nas bdag gi bu 'di ltar gyur pa lta zhig na nyon mongs blud do snyam ste 'ongs pa dang / sor mo'i phreng bas rang gi ma 'ongs par mthong nas bdag gi ma mtho ris
127b3(mdo sde): su 'gro bar bya'o snyam ste ral gri thogs nas 'ongs so/ /de nas de'i tshe bcom ldan 'das kyis yul dang dus mkhyen nas mnyan du yod pa nas gnag pa'i dgongs su 'dom bzhi bcus ma tshang ba'i bar du shing a sho ka'i drung na thams cad mkhyen pa'i ye shes thams cad dang
127b4(mdo sde): ldan pa de ngang pa'i rgyal po bzhin du mdun na bzhugs par gyur to/ /de nas sor mo'i phreng bas bcom ldan 'das mthong nas 'o na dge sbyong gau ta ma gsad do snyam ste/ ral gri thogs nas mgyogs pa mgyogs par 'ongs so/ /de nas bcom ldan 'das ye shes thams
127b5(mdo sde): cad dang ldan pas bdag nyid gshegs pa lta bur bstan pa dang / sor mo'i phreng bas ma la mdun gyis bltas te/ gnyis kyi bar du tshigs su bcad pa 'di dag smras so/ /bzhugs shig dge sbyong khyod bzhugs shig /zas gtsang sras po bzhugs su gsol/ /bdag ni
127b6(mdo sde): sor mo'i phreng ba ste/ /sor mo'i sho gam bdag stsol cig /bzhugs shig dge sbyong khyod bzhugs shig /tshon gos mnabs pa bzhugs su gsol/ /bdag ni sor mo'i phreng ba ste/ /sor mo'i sho gom bdag stsol cig /bzhugs shig dge sbyong khyod bzhugs
127b7(mdo sde): shig / mkhas pa'i gtso bo bzhugs su gsol/ /bdag ni sor mo'i phreng ba ste/ /sor mo'i sho gam bdag stsol cig /bzhugs shig dge sbyong khyod bzhugs shig /lhung bzed thogs pa bzhugs su gsol/ /bdag ni sor mo'i phreng ba ste/ /
128a1(mdo sde): sor mo'i sho gam bdag stsol cig /bzhugs shig dge sbyong khyod bzhugs shig /seng ge'i rtsal mnga' bzhugs su gsol/ /bdag ni sor mo'i phreng ba ste/ /sor mo'i sho gam bdag stsol cig /bzhugs shig dge sbyong khyod bzhugs
128a2(mdo sde): shig / stag gi rtsal mnga' bzhugs su gsol/ /bdag ni sor mo'i phreng ba ste/ /sor mo'i sho gam bdag stsol cig /bzhugs shig dge sbyong khyod bzhugs shig /ngang stabs legs bzhud bzhugs su gsol/ /bdag ni sor mo'i phreng ba ste/ /
128a3(mdo sde): sor mo'i sho gam bdag stsol cig /bzhugs shig dge sbyong khyod bzhugs shig /lha yi glang po stabs mdzes bzhugs/ /bdag ni sor mo'i phreng ba ste/ /sor mo'i sho gam bdag stsol cig /bzhugs shig dge sbyong khyod bzhugs shig /nyi rtse mchog
128a4(mdo sde): gzi brtson pa bzhugs/ /bdag ni sor mo'i phreng ba ste/ /sor mo'i sho gam bdag stsol cig /bzhugs shig dge sbyong khyod bzhugs shig /zla ba nya zhal spyan bzhugs/ /bdag ni sor mo'i phreng ba ste/ /sor mo'i sho gam bdag stsol cig /
128a5(mdo sde): bzhugs shig dge sbyong khyod bzhugs shig /gser gyi ri 'dra bzhugs su gsol/ /bdag ni sor mo'i phreng ba ste/ /sor mo'i sho gam bdag stsol cig /bzhugs shig dge sbyong khyod bzhugs shig /pad mo 'dab stong spyan bzhugs shig /bdag ni
128a6(mdo sde): sor mo'i phreng ba ste/ /sor mo'i sho gam bdag stsol cig /bzhugs shig dge sbyong khyod bzhugs shig /shangs kyi shugs drang bzhugs su gsol/ /bdag ni sor mo'i phreng ba ste/ /sor mo'i sho gam bdag stsol cig /bzhugs shig dge sbyong
128a7(mdo sde): khyod bzhugs shig / ku mu da 'dra tshems mchog bzhugs/ /bdag ni sor mo'i phreng ba ste/ /sor mo'i sho gam bdag stsol cig /bzhugs shig dge sbyong khyod bzhugs shig /gsung mchog ljags mnga' bzhugs su gsol/ /bdag ni sor mo'i phreng
128b1(mdo sde): ba ste/ /sor mo'i sho gam bdag stsol cig /bzhugs shig dge sbyong khyod bzhugs shig /mdzod spu'i thig le mchog mnga' bzhugs/ /bdag ni sor mo'i phreng ba ste/ /sor mo'i sho gam bdag stsol cig /bzhugs shig dge sbyong khyod bzhugs shig /
128b2(mdo sde): dbu skra mthon snum mchog mnga' bzhugs/ /bdag ni sor mo'i phreng ba ste/ /sor mo'i sho gam bdag stsol cig /bzhugs shig dge sbyong khyod bzhugs shig /snyan dang phyag ring mchog mnga' bzhugs/ /bdag ni sor mo'i phreng ba ste/ /sor mo'i sho gam
128b3(mdo sde): bdag stsol cig / bzhugs shig dge sbyong khyod bzhugs shig /phyag mchog glang po'i sna 'dra bzhugs/ /bdag ni sor mo'i phreng ba ste/ /sor mo'i sho gam bdag stsol cig /bzhugs shig dge sbyong khyod bzhugs shig /gsang ba sbubs su sbas pa
128b4(mdo sde): bzhugs/ /bdag ni sor mo'i phreng ba ste/ /sor mo'i sho gam bdag stsol cig /bzhugs shig dge sbyong khyod bzhugs shig /pus mo bzang po mnga' ba bzhugs/ /bdag ni sor mo'i phreng ba ste/ /sor mo'i sho gam bdag stsol cig /bzhugs shig
128b5(mdo sde): dge sbyong khyod bzhugs shig / zangs kyi sen mo mchog mnga' bzhugs/ /bdag ni sor mo'i phreng ba ste/ /sor mo'i sho gam bdag stsol cig /bzhugs shig dge sbyong khyod bzhugs shig /'gro ba mchog gis spos byugs bzhugs/ /bdag ni sor
128b6(mdo sde): mo'i phreng ba ste/ /sor mo'i sho gam bdag stsol cig /bzhugs shig dge sbyong khyod bzhugs shig /ka la ping ka'i sgra dbyangs bzhugs/ /bdag ni sor mo'i phreng ba ste/ /sor mo'i sho gam bdag stsol cig /bzhugs shig dge sbyong khyod bzhugs
128b7(mdo sde): shig / khu byug sgra dbyangs snyan sgrogs bzhugs/ /bdag ni sor mo'i phreng ba ste/ /sor mo'i sho gam bdag stsol cig /bzhugs shig dge sbyong khyod bzhugs shig /gnyi 'od bye ba brgya 'das bzhugs/ /bdag ni sor mo'i phreng ba ste/ /sor mo'i
129a1(mdo sde): sho gam bdag stsol cig / bzhugs shig dge sbyong khyod bzhugs shig /dus rab bstabs la phyag 'tshal bstod/ /bdag ni sor mo'i phreng ba ste/ /sor mo'i sho gam bdag stsol cig /bzhugs shig dge sbyong khyod bzhugs shig /de ltar
129a2(mdo sde): dul 'gros rab mgyogs bzhugs/ /bdag ni sor mo'i phreng ba ste/ /sor mo'i sho gam bdag stsol cig /bzhugs shig dge sbyong khyod bzhugs shig /stobs bcu'i stobs mnga' bzhugs su gsol/ /bdag ni sor mo'i phreng ba ste/ /sor mo'i sho gam
129a3(mdo sde): bdag stsol cig / bzhugs shig dge sbyong khyod bzhugs shig /bden bzhi mchog mnga' bzhugs su gsol/ /bdag ni sor mo'i phreng ba ste/ /sor mo'i sho gam bdag stsol cig /bzhugs shig dge sbyong khyod bzhugs shig /phan mdzad lam brgyad ston
129a4(mdo sde): pa bzhugs/ /bdag ni sor mo'i phreng ba ste/ /sor mo'i sho gam bdag stsol cig /bzhugs shig dge sbyong khyod bzhugs shig /mtshan mchog sum cu gnyis mnga' bzhugs/ /bdag ni sor mo'i phreng ba ste/ /sor mo'i sho gam bdag stsol cig /bzhugs
129a5(mdo sde): shig dge sbyong khyod bzhugs shig / dpe bzang brgyad cu mnga' ba bzhugs/ /bdag ni sor mo'i phreng ba ste/ /sor mo'i sho gam bdag stsol cig /bzhugs shig dge sbyong khyod bzhugs shig /na chung mchog la 'dod spangs bzhugs/ /bdag ni sor mo'i
129a6(mdo sde): phreng ba ste/ /sor mo'i sho gam bdag stsol cig /bzhugs shig dge sbyong khyod bzhugs shig /ji srid bdag ma khros par bzhugs/ /bdag ni sor mo'i phreng ba ste/ /sor mo'i sho gam bdag stsol cig /bzhugs shig dge sbyong khyod ni bzhugs
129a7(mdo sde): su gsol/ /lha min dbang dang srin po rgyags bcas bcom/ /bdag ni 'di 'dra'i ngo mtshar yong ma mthong / /shin tu mgyogs pa'i shugs ldan khyod su zhig /ral gris ma btab bar du dge sbyong bzhugs/ /bdag gi ming yang khyod kyis ma gsan tam/ /
129b1(mdo sde): bdag ni sor mo'i phreng ba ste/ /sor mo'i sho gam bdag stsol cig /bzhugs shig dge sbyong khyod ni bzhugs su gsol/ /bdag ming gang gis thos pa tsam gyis 'gum 'gyur na/ /mngon sum bdag mthong gson par gyur pa ni/ /shin tu mthu ldan sems can dag lta
129b2(mdo sde): ga la mchis/ /bzhugs shig dge sbyong khyod ni bzhugs su gsol/ /bdag nyid mngon sum du ni mchis gyur kyang / /rta yi bang ltar shin tu mgyogs bzhud pa/ /lha 'am klu 'am khyod su myur du gsungs/ /bzhugs shig dge sbyong khyod bzhugs shig /
129b3(mdo sde): da ni bdag kyang mthu dang mi ldan gyur/ /brtan pa khyod ni slebs par mi nus so/ /bdag ni sor mo'i phreng ba ste/ /sor mo'i sho gam bdag stsol cig /bzhugs shig dge sbyong khyod bzhugs shig /dge sbyong brtul zhugs khrims 'dzin na/ /sho gam
129b4(mdo sde): gnas las ma 'da' zhig / bdag ni sor mo'i phreng ba ste/ /sor mo'i sho gam bdag stsol cig /de nas bcom ldan 'das ngang pa'i rgyal po bzhin du gom pa bdun gshegs te/ seng ge'i lta bas kun du gzigs nas sor mo'i phreng ba la tshigs su bcad pa
129b5(mdo sde): 'di dag gsungs so/ /yang dag nyid kyi mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims
129b6(mdo sde): brtul zhugs yon tan rdzogs la 'dug / nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /ma byas yang dag mtha' la nga gnas te/ /de yang sor phreng khyod kyis mi rig go /nga ni yang dag rdzogs pa'i sangs rgyas te/ /
129b7(mdo sde): sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /zhi ba ma skyes mtha' la nga
130a1(mdo sde): gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la
130a2(mdo sde): 'dug / nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /'dus ma byas kyi mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos
130a3(mdo sde): khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /rga ba med pa'i mtha' la nga gnas te/ /
130a4(mdo sde): de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs
130a5(mdo sde): pa'i sangs rgyas te/ /khyod la mtshon rnon sho gam sbyin par bya/ /nad med pa yi mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i
130a6(mdo sde): phreng ba khyod 'dug cig / tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /'chi ba med pa'i mtha' la nga gnas te/ /de yang sor phreng khyod kyis mi rig
130a7(mdo sde): go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /
130b1(mdo sde): khyod la mtshon rnon sho gam sbyin par bya/ /kun nas nyon mongs med par nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug
130b2(mdo sde): cig / tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /zag pa med pa'i mtha' la nga gnas te/ /de yang sor phreng khyod kyis mi rig go/ /nga ni yang dag rdzogs
130b3(mdo sde): pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin
130b4(mdo sde): par bya/ /gnod med pa yi mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul
130b5(mdo sde): zhugs yon tan rdzogs la 'dug / nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /nga ni bden pa'i mtha' la gnas pa ste/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /
130b6(mdo sde): sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /nga ni chos kyi mtha' la
130b7(mdo sde): rab gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang
131a1(mdo sde): dag rdzogs pa'i sangs rgyas te/ /khyod la mtshon rnon sho gam sbyin par bya/ /nga ni shes pa'i mtha' la gnas pa ste/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /
131a2(mdo sde): 'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /nga ni bden pa'i mtha' la gnas pa ste/ /de yang sor phreng khyod kyis mi rig
131a3(mdo sde): go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la
131a4(mdo sde): mtshon rnon sho gam sbyin par bya/ /mya ngan med pa'i mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul
131a5(mdo sde): khrims brtul zhugs yon tan rdzogs la 'dug / nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /mya ngan bral ba'i mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas
131a6(mdo sde): te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /rdul med pa yi
131a7(mdo sde): mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /
131b1(mdo sde): nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /rdul dang bral ba'i mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug
131b2(mdo sde): cig sor mo'i phreng ba khyod 'dug cig / tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /shag shig med pa'i mtha' la nga gnas te/ /de yang sor phreng khyod kyis mi
131b3(mdo sde): rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la
131b4(mdo sde): mtshon rnon sho gam sbyin par bya/ /yams kyi nad med mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /
131b5(mdo sde): tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /gtse ba med pa'i mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs
131b6(mdo sde): rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /nad 'go
131b7(mdo sde): med pa'i mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs
132a1(mdo sde): la 'dug / nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /ci yang med pa'i mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos
132a2(mdo sde): khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /dpag tu med pa'i mtha' la nga gnas te/ /de yang sor
132a3(mdo sde): phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /
132a4(mdo sde): khyod la mtshon rnon sho gam sbyin par bya/ /tshad med pa yi mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /
132a5(mdo sde): tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /gtso bo mchog gi mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs
132a6(mdo sde): rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /nga ni
132a7(mdo sde): rab kyi mtha' la gnas pa ste/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs
132b1(mdo sde): la 'dug / nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /nga ni dam pa'i chos la gnas pa ste/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim
132b2(mdo sde): po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /bla na med pa'i mtha' la nga gnas te/ /de yang sor
132b3(mdo sde): phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /
132b4(mdo sde): khyod la mtshon rnon sho gam sbyin par bya/ /nga ni ther zug mtha' la gnas pa ste/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul
132b5(mdo sde): khrims brtul zhugs yon tan rdzogs la 'dug / nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /gzhom du med pa'i mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /
132b6(mdo sde): sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /'jigs med chos kyi
132b7(mdo sde): mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni
133a1(mdo sde): yang dag rdzogs pa'i sangs rgyas te/ /khyod la mtshon rnon sho gam sbyin par bya/ /mtha' yas chos kyi mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /
133a2(mdo sde): 'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /bstan med chos kyi mtha' la nga gnas te/ /de yang sor phreng khyod kyis mi rig go/ /nga ni
133a3(mdo sde): yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin
133a4(mdo sde): par bya/ /zab mo'i chos kyi mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon
133a5(mdo sde): tan rdzogs la 'dug / nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /blta dka'i chos kyi mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis
133a6(mdo sde): chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /phra ba'i chos kyi mtha' la nga gnas te/ /de yang
133a7(mdo sde): sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas
133b1(mdo sde): te/ /khyod la mtshon rnon sho gam sbyin par bya/ /mkhas pa'i chos kyi mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba
133b2(mdo sde): khyod 'dug cig / tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /mthong bar dka' ba'i mtha' la nga gnas te/ /de yang sor phreng khyod kyis mi rig go/ /nga ni yang dag
133b3(mdo sde): rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par
133b4(mdo sde): bya/ /kun gzhi med pa'i mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon
133b5(mdo sde): tan rdzogs la 'dug / nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /tha ba med pa'i mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis
133b6(mdo sde): chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /nyon mongs med pa'i mtha' la nga gnas
133b7(mdo sde): te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs
134a1(mdo sde): pa'i sangs rgyas te/ /khyod la mtshon rnon sho gam sbyin par bya/ /nga ni dag pa'i mtha' la gnas pa ste/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor
134a2(mdo sde): mo'i phreng ba khyod 'dug cig / tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /rnam par grol ba'i mtha' la nga gnas te/ /de yang sor phreng khyod kyis mi rig go/ /nga ni
134a3(mdo sde): yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam
134a4(mdo sde): sbyin par bya/ /nga ni zhi ba'i mtha' la gnas pa ste/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims
134a5(mdo sde): brtul zhugs yon tan rdzogs la 'dug / nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /nga ni zhi gnas mtha' la gnas pa ste/ /de yang sor phreng khyod kyis mi rig go/ /nga ni yang dag rdzogs pa'i sangs
134a6(mdo sde): rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /nye bar
134a7(mdo sde): zhi ba'i mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon
134b1(mdo sde): tan rdzogs la 'dug / nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /nye bar chad pa'i mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos
134b2(mdo sde): khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /nye bar zhi ba'i mtha' la nga gnas te/ /
134b3(mdo sde): de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs
134b4(mdo sde): pa'i sangs rgyas te/ /khyod la mtshon rnon sho gam sbyin par bya/ /nga ni gya nom mtha' la gnas pa ste/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i
134b5(mdo sde): phreng ba khyod 'dug cig / tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /spros pa med pa'i mtha' la nga gnas te/ /de yang sor phreng khyod kyis mi rig go/ /nga ni
134b6(mdo sde): yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam
134b7(mdo sde): sbyin par bya/ /nga ni gnas med mtha' la gnas pa ste/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs
135a1(mdo sde): yon tan rdzogs la 'dug / nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /nga rgyal 'dul ba'i mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam
135a2(mdo sde): sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /sgyu ma 'dul ba'i mtha' la nga gnas te/ /
135a3(mdo sde): de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i
135a4(mdo sde): sangs rgyas te/ /khyod la mtshon rnon sho gam sbyin par bya/ /ma rig 'dul ba'i mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i
135a5(mdo sde): phreng ba khyod 'dug cig / tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /rnam par btang ba'i mtha' la nga gnas te/ /de yang sor phreng khyod kyis mi rig go/ /
135a6(mdo sde): nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon
135a7(mdo sde): rnon sho gam sbyin par bya/ /nges par spangs pa'i mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug
135b1(mdo sde): cig / tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /chos kyi dbyings kyi mtha' la nga gnas te/ /de yang sor phreng khyod kyis mi rig go/ /nga ni yang dag rdzogs
135b2(mdo sde): pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /nga ni
135b3(mdo sde): skye mched mtha' la gnas pa ste/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan
135b4(mdo sde): rdzogs la 'dug / nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /nga ni dge ba'i mtha' la gnas pa ste/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin
135b5(mdo sde): gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /'jig rten 'das pa'i
135b6(mdo sde): mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs
135b7(mdo sde): la 'dug / nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /mi g.yo ba yi mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu
136a1(mdo sde): zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /gnas dang khang pa'i mtha' la nga
136a2(mdo sde): gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang
136a3(mdo sde): dag rdzogs pa'i sangs rgyas te/ /khyod la mtshon rnon sho gam sbyin par bya/ /'gyod pa med pa'i mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /
136a4(mdo sde): 'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /rab tu sbyangs pa'i mtha' la nga gnas te/ /de yang sor phreng khyod
136a5(mdo sde): kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /
136a6(mdo sde): khyod la mtshon rnon sho gam sbyin par bya/ /nga ni mthar gtugs mtha' la gnas pa ste/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug
136a7(mdo sde): cig / tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /khro glen 'dod spangs mtha' la nga gnas te/ /de yang sor phreng khyod kyis mi rig go/ /nga ni yang dag
136b1(mdo sde): rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin
136b2(mdo sde): par bya/ /nyon mongs spangs pa'i mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul
136b3(mdo sde): zhugs yon tan rdzogs la 'dug / nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /phung po spangs pa'i mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho
136b4(mdo sde): gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /khro glen 'dod zad
136b5(mdo sde): mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /
136b6(mdo sde): nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /nga ni 'gog pa'i mtha' la gnas pa ste/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /
136b7(mdo sde): 'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /nga ni rten gyi mtha' la gnas pa ste/ /de yang sor phreng
137a1(mdo sde): khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i
137a2(mdo sde): sangs rgyas te/ /khyod la mtshon rnon sho gam sbyin par bya/ /nga ni mgon gyi mtha' la gnas pa ste/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod
137a3(mdo sde): 'dug cig / tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /nga ni skyabs kyi mtha' la gnas pa ste/ /de yang sor phreng khyod kyis mi rig go/ /nga ni yang dag
137a4(mdo sde): rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin
137a5(mdo sde): par bya/ /nga ni dpung gnyen mtha' la gnas pa ste/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims
137a6(mdo sde): brtul zhugs yon tan rdzogs la 'dug / nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /nga ni gling gi mtha' la gnas pa ste/ /de yang sor phreng khyod kyis mi rig go/ /nga ni yang dag rdzogs pa'i sangs rgyas
137a7(mdo sde): te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /
137b1(mdo sde): go skabs rig pa'i mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan
137b2(mdo sde): rdzogs la 'dug / nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /ser sna phrag dog 'dul mthar nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis
137b3(mdo sde): chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /skom pa 'dul ba'i mtha' la nga gnas te/ /
137b4(mdo sde): de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i
137b5(mdo sde): sangs rgyas te/ /khyod la mtshon rnon sho gam sbyin par bya/ /nga dang nga med mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng
137b6(mdo sde): ba khyod 'dug cig / tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /phung po nges spangs mtha' la nga gnas te/ /de yang sor phreng khyod kyis mi rig go/ /nga ni
137b7(mdo sde): yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho
138a1(mdo sde): gam sbyin par bya/ /zhi gnas kun gyi mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul
138a2(mdo sde): khrims brtul zhugs yon tan rdzogs la 'dug / nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /lam gcod pa yi mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /
138a3(mdo sde): sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /stong chen sgo yi mtha' la nga
138a4(mdo sde): gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang
138a5(mdo sde): dag rdzogs pa'i sangs rgyas te/ /khyod la mtshon rnon sho gam sbyin par bya/ /nyon mongs kun spangs byang mthar nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /
138a6(mdo sde): 'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /sred pa zad pa'i mtha' la nga gnas te/ /de yang sor phreng khyod
138a7(mdo sde): kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas
138b1(mdo sde): te/ /khyod la mtshon rnon sho gam sbyin par bya/ /'dod chags bral 'gog mtha' la nga gnas te/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod
138b2(mdo sde): 'dug cig / tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin par bya/ /bde mchog mya ngan 'das mthar nga gnas te/ /de yang sor phreng khyod kyis mi rig go/ /nga ni yang
138b3(mdo sde): dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul zhugs yon tan rdzogs la 'dug /nga ni yang dag rdzogs pa'i sangs rgyas te/ /khyod la mtshon rnon sho gam sbyin
138b4(mdo sde): par bya/ /rtag brtan mchog shis rab bsil mthar nga gnas/ /de yang sor phreng khyod kyis mi rig go/ /nga ni yang dag rdzogs pa'i sangs rgyas te/ /sho gam sbyin gyis chos khu zhim po 'thung / /'dug cig sor mo'i phreng ba khyod 'dug cig /tshul khrims brtul
138b5(mdo sde): zhugs yon tan rdzogs la 'dug / nga ni yang dag rdzogs pa'i sangs rgyas te/ /sho gam mtshon rnon khyod la sbyin par bya/ /shin tu rno ba'i mtshon 'di myur 'or la/ /rig pa'i ye shes skyabs su myur du shog /tshur shog slob dpon ngan 'gro'i dbang song bas/ /
138b6(mdo sde): chos ma yin pa'i phung po chos su sems/ /de nas bdag nyid khong du chud par 'gyur/ /kun kyang chad pas rab 'jigs shing / /thams cad la ni srog phangs te/ /bdag nyid kho na dper byas la/ /mi bsad gsod du mi gzhug go/ /pha rol ji ltar de
138b7(mdo sde): bzhin bdag / bdag nyid ji lta de bzhin gzhan/ /bdag rang nyid ni dper byas la/ /mi bsad gsod du mi gzhug go/ /srin po'i byad gzugs de ltar ma byed cig /yan lag lus la shin tu khrag chags shing / /bsad pa'i mtshon cha rnon po khrag
139a1(mdo sde): byugs pa/ /khyod kyis phrag la thogs pa mi mdzes so/ /sor mo'i phreng ba mgo las myur du 'or/ /kye ma bram ze'i bu'i las 'di 'dra zhing / /chos 'dod bram ze'i bu yang 'di 'dra na/ /srin po ma rungs pa dag ji 'dra ge/ /phyugs
139a2(mdo sde): rnams la yang ma ni mchod yin na/ /kye ma brtse med sdig grogs dbang song mi/ /shin tu rno ba'i mtshon cha gdangs brtsams te/ /rang gi ma yi drung du nye bar 'ong / /gang yang sor mo'i phreng ba khyod lta bu/ /sdig byed mi yi nang na gcan gzan yin/ /
139a3(mdo sde): srin po'i nang na shin tu sdig can te/ /lha min nang na'ang ma rungs las byed pa/ /sor phreng khyod ni shin tu cher dkris shing / /sdig pa sems pa mi yis spangs pa ste/ /ma ni 'jig rten dag na dka' mchog byed/ /nyon mongs des ni zla bcu rum na
139a4(mdo sde): bsrel/ /de nas phyis ni btsas par gyur nas kyang / /bshang gci mang reg sdug bsngal myong bas gsos/ /ltos shig sor phreng khyod kyi gtso mo ni/ /mig ni khrag gi mchi mas rab tu gang / /bud med bu la byams shing sdug pa yis/ /mngar
139a5(mdo sde): gyi bum pa phrag la thogs te 'ongs/ /rgan mo nyon mongs rlung gis skra yang bshig /gos ngan ral po rlung gis bskyod cing 'brul/ /lus la rdul gos rkang pa ser ka byung / /rgan mo nyon mongs sdug bsngal chen po myong / /lus skams yun ring rlung dang
139a6(mdo sde): lhags pas nyen/ /sdug bsngal mang pos shin tu gdungs par gyur/ /bud med de ni rnam par snying myos te/ /bsam yas sdug bsngal ldan zhing kyi hud 'bod/ /de nas sor mo'i phreng ba'i mas de bzhin gshegs pa dang / bdag gi bu sor mo'i phreng ba gnyis phan
139a7(mdo sde): tshun lan dang yang lan gyis rgya zhing cher rtsod pa las bdag gi bu pham ste/ lag cha bor bar mthong nas/ sdug pa'i sdug bsngal chen pos reg ste/ bcom ldan 'das la tshigs su bcad pa 'di skad ces gsol to/ /bcom ldan rin chen gter stor ba/ /bdag
139b1(mdo sde): gis nyon mongs myong bas rnyed/ /bdag gis mig tu gyur pa thob/ /mig gi rdul rnams bdag gis bsal/ /bdag gi bu ni mi khrag gis/ /kye ma lus dang zas la reg /kun du 'khyam zhing mtshon rnon thogs/ /'gro ba mang po'i phung po gsod/ /bdag
139b2(mdo sde): gi bu yang mgu bya zhing / /sangs rgyas phyag bya'am ji ltar bya/ /khyod kyi bu ngan 'di 'dra zhes/ /'gro tshig rtsub mnyan mi nus/ /de la sogs pa rnam pa du mar smre'o/ /de nas bcom ldan 'das kyis sor mo'i phreng ba la 'di skad ces bka' stsal to/ /
139b3(mdo sde): sor mo'i phreng ba khyod kyi gtso mo ni shing drung na 'dug ste/ de lta bu shin tu dka' ba byed pa'i bud med 'di la khyod ral gri thogs te/ bdag gi ma mtho ris su 'gro bar 'gyur ro snyam nas gsad par 'dod pa ni sor mo'i phreng ba chos ma yin pa'i phung po la chos su
139b4(mdo sde): nor to/ /'di lta ste dper na/ sos ka'i dbyar zla ra ba'i dus la smig rgyu ba la chu yin snyam nas rnams kun du 'khyam pa de bzhin du/ sor mo'i phreng ba khyod kyang slob dpon ngan pa'i man ngag gis rmongs par gyur te/ chos ma yin pa la chos su sems
139b5(mdo sde): pa'i sems can ni mnar med pa zhes bya ba'i mi zad pa chen por 'gro'o/ /sor mo'i phreng ba de bzhin gshegs pa'i skyabs su myur du song shig song shig /zhugs shig /sor mo'i phreng ba khyod ma 'jigs shig /de bzhin gshegs pa ni 'jigs pa med pa'i 'byung
139b6(mdo sde): gnas te/ sangs rgyas ni sems can thams cad la sgra gcan zin dang mtshungs par gzigs pa/ na ba rnams gso ba dang / skyabs med pa rnams kyi skyabs so/ /sangs rgyas ni dbye gnas na bzhugs pa/ rtsa lag med pa rnams kyi rtsa lag go/ /sangs
139b7(mdo sde): rgyas ni dbul po rnams kyi mi zad pa'i gter ro/ /sangs rgyas ni lam stor ba rnams la lam bzang po ston pa'o/ /sangs rgyas ni 'jigs pas gzir ba rnams kyi skyabs su gyur pa'o/ /de bzhin gshegs pa ni gru zhig pa rnams kyi grur gyur pa'o/ /
140a1(mdo sde): mtshon rnon po myur du 'or la/ rab tu 'byung ba dang / bsnyen par rdzogs pa long shig /song la bla ma'i rkang pa la gtugs te bzod pa gsol cig /rgan mo nyon mongs ma la rab tu 'byung bar thong shig ces gsol ba thob la srid pa mi zad pa las sems
140a2(mdo sde): can rnams sgrol cig dang / sho gam bzang po rab tu 'byung ba dang bsnyen par rdzogs pa sbyin no/ /sor mo'i phreng ba khyod yun ring por lam ngan par 'khyams shing ngal bar gyur gyis chos kyi ro'i chu 'thung shig /sor mo'i phreng ba khyod kyang sho gam len pa yin/ de bzhin
140a3(mdo sde): gshegs pa yang sho gam len pa yin te/ sor mo'i phreng ba de bzhin gshegs pa ni sems can thams cad kyi sho gam len pa lam bsel gyi rgyal po yin te/ sems can thams cad srid pa'i rgya mtsho las bsgral cing lam bsel/ rtag tu sho gam len
140a4(mdo sde): to/ /de nas sor mo'i phreng bas de nyid du srin po ltar shin tu rno zhing mi zad pa'i mtshon rnon po bor nas/ /byis pa lo gcig lon pas me mdag blangs pa dang / me mdag de bor nas rang gi lag la nyug cing / ngus te cho nges 'debs pa de bzhin du sor mo'i phreng ba
140a5(mdo sde): yang mtshon shin tu rno ba de bor nas ngu zhing cho nges btab ste/ mi nyis stong du gcig gis ma tshang ba'i sor mo'i phreng ba thogs pa yang rang gi lus las phud nas kyi hud ces zer te/ dper na mi zhig nyal ba las rang gi rkang pa la sbrul gyis zin ma thag tu myur du sad nas/
140a6(mdo sde): lag pa bskum pa las sprugs te/ shin tu mi zad pa'i sbrul bzung nas 'dor ba de bzhin du sor mo'i phreng ba yang rang gi mgo las sor mo'i phreng ba myur du bor ro/ /ji ltar bdag nyid gdon dang bral bar gyur par shes nas ngo tsha ba de bzhin du/ de nas sor mo'i phreng bas kyang /
140a7(mdo sde): bdag nyid mngon par rig nas me tog rtsa lag 'tsho zhes bya ba'i kha dog ltar khrag gis lus thams cad yog cing / sprin chen po ltar mig mchi mas gang nas rab tu ngu zhing bdag la rdeg ste/ ji ltar sbrul gyis zin nas smyos pa'i mi sbrul ltar ltos 'phye zhing 'gro
140b1(mdo sde): 'gro ba de bzhin du sor mo'i phreng ba yang tshad shing sum cu rtsa dgu kho ra khor yug gi sa la ltos 'phye zhing song nas/ bcom ldan 'das kyi zhabs mgo la bzhag ste/ tshig 'di skad ces smras so/ /kye ma sangs rgyas byams pa'i mchog mnga' zhing / /skyes 'dul kha sgyur bdag
140b2(mdo sde): gi slad gshegs pas/ /gti mug chos kyi rlabs chen mi shes chu/ /rgya mtsho che las bdag deng nges par bsgral/ /kye ma sangs rgyas thugs rje mchog mnga' zhing / /skyes 'dul kha sgyur bdag gi slad gshegs pas/ /shing rtsa 'bras bu lo ma mang ba yi/ /
140b3(mdo sde): dgon pa las ni deng bdag nges par bsgral/ /kye ma sangs rgyas dga' ba mchog mnga' zhing / /skyes 'dul kha sgyur bdag gi slad gshegs pas/ /lta ba sna tshogs ri mor bris pa yis/ /stag gi lag nas bdag deng nges par bsgral/ /kye ma sangs rgyas
140b4(mdo sde): btang snyoms mchog mnga' yang dag gzigs/ /skyes 'dul kha lo sgyur ba bdag gi slad gshegs pas/ /'o dod 'bod dang cher 'bod mnar med pa'i/ /sems can dmyal chen gting nas deng bdag bsgral/ /'di ni skyabs med pa yi skyabs lags
140b5(mdo sde): te/ /rtsa lag med pa rnams kyi rtsa lag go/ /bdag gis ya nga tsha ba'i las bgyis na/ /bdag ni 'di 'drar gyur la skyabs mdzad gsol/ /de nas bcom ldan 'das kyis sor mo'i phreng ba la slar bka' stsal pa/ sor mo'i phreng ba khyod longs la myur du song
140b6(mdo sde): ste/ ma'i rkang pa la gtugs la bzod pa gsol cig /bzod pa gsol nas/ rab tu 'byung ba dang / bsnyen par rdzogs par gsol cig ces gsol ba thob cig /de nas sor mo'i phreng ba bcom ldan 'das kyi zhabs kyi drung nas langs nas/ rang gi ma ga
140b7(mdo sde): la ba der song ste phyin pa dang / rang gi ma la lan mang du bskor ba byas te/ chu srin byis pa gsod ces bya ba bzhin du 'gre zhing ngus nas cho nges btab ste/ rang gi ma la tshigs su bcad pa 'di skad ces smras so/ /slob dpon ngan pa'i dbang song bas/ /
141a1(mdo sde): mi stong dgu brgya bkum lags te/ /kye ma bdag gis mi zad bgyis/ /bdag gis sdig phung mang po rnyed/ /ma khyod bdag gi rten lags te/ /sangs rgyas shin tu skyabs su gda'/ /khyod kyi zhabs ni mgor bzhag ste/ /rab 'byung
141a2(mdo sde): bsnyen par rdzogs par gsol/ /de nas mas rang gi bu la tshigs su bcad pas phyir smras pa/ ngas ni bu khyod btang zin gyis/ /rab byung 'jig rten pha rol spyod/ /bdag kyang rdzogs pa'i sangs rgyas la/ /de bzhin rab tu 'byung bar gsol/ /
141a3(mdo sde): kye ma bcom ldan bsam mi khyab/ /de bzhin gshegs pa dpe med de/ /sangs rgyas bdag gi bu sgrol ba/ /'jig rten kun la thugs kyang brtse/ /mgon po khyod kyi gzugs rnams dang / /yon tan dpe yang 'gro la med/ /bdag gis chung
141a4(mdo sde): zad brjod nus te/ /de bzhin gshegs pa lha yi lha/ /de nas bcom ldan 'das kyis rgan mo la tshigs su bcad pa 'di skad gsungs so/ /khyod kyi bu ni nga mdun du/ /rab tu 'byung bar gnang ba ni/ /legs so bud med nyon mongs ma/ /rgyun mi chad
141a5(mdo sde): par bde bar shog / khyod ni rab tu byung ba yi/ /dus las shin tu yol zin gyis/ /dge bsnyen ma yi chos rnams kyis/ /rgan mo bdag nyid dbugs phyung shig /skad cig tsam du 'dir sdod de/ /rgyal po gsal rgyal ji srid na/ /'di dag tu ni
141a6(mdo sde): mthong gyur pa/ /de tsam du yang bde bar 'dug/ //bam po gnyis pa/ /de nas lha'i dbang po brgya byin sum cu rtsa gsum pa'i lha rnams dang / lha'i bu mo'i tshogs dang bcas pas bskor cing mdun du bdar te/ snang ba chen pos mnyan du yod pa'i yul
141a7(mdo sde): thams cad snang bar byas nas/ de bzhin gshegs pa dang / sor mo'i phreng ba gnyis mi ltar 'thab pa dang / cang shes ltar 'thab pa mthong ste/ rab tu dga' nas bcom ldan 'das dang sor mo'i phreng ba gnyis la tshigs su bcad pa 'di skad ces smras so/ /kye ma mi
141b1(mdo sde): 'dul kha lo sgyur/ /sangs rgyas nor la bzang po mdzes/ /kye ma 'di ltar sangs rgyas kyis/ /sor mo'i phreng ba rab tu btul/ /rtag tu mi yi khrag gis lus byugs te/ /lha min dbang dang lha dang srin po dang / /gnod sbyin stobs dang ldan pa rtsal chen dang / /klu dang
141b2(mdo sde): sha za lto 'phye mi 'am ci/ /stobs ldan rtsal chen nam mkha' lding dag dang / /sems can gtum po stobs ldan gzhan dag kyang / /sor phreng ming thos nyal bzhin mig btsums 'dug /de 'dra gtum po'i las byed sor phreng de/ /mi yi rgyal po tsam gyis ga la sod/ /
141b3(mdo sde): de ni btsas ma thag tu de yi tshe/ /lha dang lha ma yin pa kun skrag na/ /mi yi rgyal po tsam lta ci zhig smos/ /ming gis go cha mtshon kun rdol cing snang / /de ltar drag cing stobs ldan rtsal che ba/ /kye ma de bzhin gshegs kyis btul ba legs/ /mthu dang
141b4(mdo sde): rtsal kyang bsam gyis mi khyab mnga'/ /sangs rgyas bsam gyis mi khyab sangs rgyas ni/ /yul dang ye shes spyod yul bsam mi khyab/ /sor mo'i phreng ba de ring mdzes par snang / /shin tu gzugs bzang btso ma'i gser ltar gyur/ /nyi ma'i zer shar kha
141b5(mdo sde): dog lta bur mdzes/ /sor phreng byad sdug tshul khrims gnas pa mdzes/ /tshul khrims bral ba'i mi ni yong mi mdzes/ /kye ma bdag deng khyim chos mang thob snyam/ /sor mo'i phreng ba chos gos stsal bar bgyi/ /sangs rgyas bcom ldan bdag la thugs
141b6(mdo sde): brtse bzhes/ /sor mo'i phreng ba dge sbyong tshul 'dra stsal/ /slong ba kun gyi rgyal po chen po la/ /de bzhin gshegs pas legs par gzigs su gsol/ /de nas lha'i dbang po brgya byin gyis sor mo'i phreng ba la 'di skad ces smras so/ /skyes bu dam pa nga'i
141b7(mdo sde): lha'i gos mchog 'di khyod kyi chos gos gyis shig / de nas sor mo'i phreng bas lha'i dbang po brgya byin la 'di skad ces smras so/ /sbrang ma lta bu khyod su zhig /brgya byin ma dad pa yi sbyin pa nga len tam/ brgya byin khyod ni 'dod pa'i gong bu ste/ khyod kyis da dung chu klung mang po
142a1(mdo sde): ma rgal te/ rang bzhin gyis gcer bus gzhan la ji ltar gos sbyin/ khyod ni rang bzhin gyis gcer bu na/ chos gos kyi phyir ji ltar rin thang med pa'i gos gzhan la sbyin/ dper na rgyal po'i gyad stong thub bdag nyid lus thams cad thog mar 'gyel na/ ba
142a2(mdo sde): lang rgan po 'dam du song ba bzhin/ ma rgal ba nyid du 'gyel bas rgan po gzhan gyi gyad stong thub la ji ltar brgal bar bya/ de bzhin du ngas kyang khyod kyi rin thang med pa'i gos gyon na brgya byin mig stong can nyon mongs pa'i bdud bye ba dang / rang bzhin gyi bdud la sogs pa
142a3(mdo sde): dang ji ltar 'gyed/ ngas ni bdud mtha' yas pa dang / 'thab cing nyon mongs pa mang po zad par bya ste/ dge sbyong gi chos de bzhin gshegs pas bsngags pa'i sbyangs pa'i yon tan bcu gnyis la spyad par bya'i/ khyod kyi mal cha ni de ltar gnas par mi bya'o/ /brgya byin
142a4(mdo sde): mig stong can khyod ni lha rnams kyi dbang phyug ma yin te/ khyod ni dmus long du gyur pa dang khyad par med do/ /brgya byin khyod kyis gtum po'i las kyi sdig pa ci 'dra ba'i bye brag mi shes so/ /sor mo'i phreng ba gtum po yin par sbrang ma lta bu khyod kyis ji ltar shes/ kye ma brgya
142a5(mdo sde): byin gyis gsal bar gtum po'i las mi shes so/ /bstan pa'i tshul shes na rab tu 'byung bar 'dod pa'i thog mar rin thang med pa'i chos gos gyon na/ dge sbyong ci 'dra ba zhig tu 'gyur/ brgya byin khyod ni rab tu 'byung ba'i dben pa tsam yang mi shes te/ kye ma brgya byin khyod ni
142a6(mdo sde): bstan pa las phyi rol du gyur pa'o/ /'di lta ste/ nor bu dang / mu tig dang / bai dUr+ya dang / gser dang / nor bu zla mdzes la sogs pa'i rin po ches gang ba'i bum pa brgyad khri dang / sa le sbram dang / rin po che'i bum pa gzhan yang dpag tu med pa spangs te/ mchil ma'i
142a7(mdo sde): thal ba bzhin du rin thang med pa'i gos bor te/ gang dge sbyong gi chos la nges par byung ba de bzhin gshegs pa'i sras thu bo/ gnas brtan 'od srung chen po gnas mal nags khrod du 'cha' zhing / sbyangs pa'i yon tan bcu gnyis kyis bsdams te/ lus kyis brtul
142b1(mdo sde): zhugs spyod pa yang ci'i phyir rin thang med pa'i gos mi gyon/ ci'i phyir khang pa'i gnas mal spangs shing gnas brtan 'od srung chen po bdud rtsi lta bu'i kha zas sna tshogs dang / sha'i ro'i kha zas spangs te/ sha med par brtul zhugs kyi spyod pa la yang dag par spyod/ khyim nas
142b2(mdo sde): khyim du rgyu zhing lkugs pa ma yin par lkugs par 'du shes pas mdun dang / rgyab dang / glo nas med ces zer ram gshe na yang bde bar gyur cig ces brtan par phyir 'byung ngo / /yod ces zer na yang gnas brtan chags par mi 'gyur te/ bde bar gyur cig ces brtan par
142b3(mdo sde): phyir 'byung la bum pa re res kyang ma 'ongs pa'i dge sbyong rnams nam 'tsho'i bar du bza' ba dang / bca' ba dang / bldag pa spyad par 'gyur na/ ci'i phyir de lta bu'i longs spyod kyi phung po chen po dge 'dun gyi nor du ma bzhag ste/ bdag gir bya ba spangs shing btang nas yi
142b4(mdo sde): dgas dang / dbul po dang / bkren pa dang / slong ba la sogs pa'i gter zad mi shes par byas pa de lta bu ni brgya byin dge sbyong gi chos te/ til tsam gyi bag sogs pa de yang dge sbyong gi chos ma yin no/ /bran pho dang / bran mo dang / nor rnam pa mang po dang /
142b5(mdo sde): zhing gi dngos po dang / de bzhin du nyo ba dang / 'tshong ba de ni dge sbyong gi chos dang 'thun pa ma yin te/ de dag ni khyim na gnas pa rnams kyi nor lta bu yin no/ /sngar smos pa'i nor de dag len pa gang yin pa dang / rung ba ma yin pa'i nor sbyin par byed pa gang yin pa de dag
142b6(mdo sde): ni blun por mtshungs te/ 'bras ma rung bar byed pa'i zhing gi ngo dang 'dra bar skyon chags pa'i ya mtshan can de dag nga chad pas gcad par bya'o/ /gang ngas bsad nas sor mo'i phreng bar byas pa de dag thams cad kyang bstan pa la sun 'byin pa sha stag ste/ dge bsnyen nam/
142b7(mdo sde): dge bsnyen ma'am/ dge sbyong ngam/ dge sbyong ma gcig kyang med do/ /de nas lha'i dbang po brgya byin gyis sor mo'i phreng ba la 'di skad ces smras so/ /chos ni bsad pa med pa'i mtshan nyid de/ de bzhin gshegs pa yang sras gcig po sgra gcan zin bzhin du
143a1(mdo sde): sems can thams cad la gzigs na/ ji ltar skyon chags pa'i ya mtshan can rnams kyi yan lag gcad par bka' stsol bar 'gyur/ de nas sor mo'i phreng bas/ brgya byin lha'i dbang po la 'di skad ces smras so/ /gsad pa dang / mi gsad pa'i bye
143a2(mdo sde): brag brgya byin khyod kyis ga la shes/ sgyu ma byed pa'i sgyu ma ji ltar zhing pas mi shes pa de bzhin du byang chub sems dpa'i yul sgyu ma yang / brgya byin bstan pa'i phyi rol du gyur pa zhing pa lta bus ga la shes/ mi gsad pa dang / gsad pa la yang rnam pa gnyis yod de/
143a3(mdo sde): byang chub sems dpa'i gsod pa dang / nyan thos kyi gsod pa ste/ rnam pa de gnyis kyang sbrang bu lta bu khyod kyis ga la shes/ byang chub sems dpa'i yul dang / khyod kyi yul gyi khyad par ni nam mkha' la sbrang bu'i 'phur stabs bzhin no/ /'di lta ste dper na/
143a4(mdo sde): dge sbyong 'dres zin pa la dge sbyong rnams 'gog par zhugs na/ skye bo mang pos ci'i phyir 'gog pa la zhugs zhes dris na brgya byin khyod la dri ste/ de'i tshe de ltar 'gog pa'i zlog pa de mchog yin nam/ bsgo ba de'i tshe gal te 'gog pa des shi na su la sdig par 'gyur
143a5(mdo sde): te/ gal te gsod pa'i sems sbyangs na/ su la yang sdig par mi 'gyur ro/ /de bzhin du skyon chags pa'i ya mtshan can rnams chad pas bcad pa las gal te shi na su la'ang sdig par mi 'gyur gyi/ bsod nams kyi phung po mang du skyed do/ /de ltar gsod pa dang /
143a6(mdo sde): mi gsod pa'i bye brag ni shes par dka' ste/ de ni byang chub sems dpa' rnams la gsod pa'i chos su mi 'gyur ro/ /dper na/ sman pas nad pa'i lce'i drung du gtsags bus btab ste/ khrag phyung ba las de'i 'og tu de gal te shi na ci sman pa la sdig tu 'gyur ram/ sman pa
143a7(mdo sde): ni mi mang po la phan par byed pas sman pa la sdig tu mi 'gyur te/ gsod pa'i sems ni ma gtogs so/ /de bzhin du skyon chags pa'i ya mtshan can rnams chad pas bcad pa las gal te shi na su la yang sdig par mi 'gyur gyi/ bsod nams kyi phung po mang du 'phel te/
143b1(mdo sde): gsod pa'i sems ni ma gtogs so/ /dper na bu'i slob dpon mthong ma thag tu byis pa shi na bu'i slob dpon la sdig par 'gyur ram/ de bzhin du khong nas dpa' ba'i gzi brjid mthong nas/ mthong ba tsam gyis skyon chags pa'i ya mtshan can shi na ci zlog pa la sdig par
143b2(mdo sde): 'gyur ram/ zlog pa la sdig par mi 'gyur gyi/ bsod nams mang du 'phel te/ gsod pa'i sems ni ma gtogs so/ /de'i phyir brgya byin khyod sdig pa'i las dang / bsod nams rnams kyi las kyi bye brag mi shes so/ /dge sbyong dang / dge sbyong ma yin pa'i bye brag
143b3(mdo sde): mi shes kyis dam pa'i chos la sdang ba'i ya mtshan can rnams ni chad pas gcad do/ /gnas brtan 'od srung chen po la sogs pa nyan thos chen po brgyad cu dang / sa ya gro zhin skyes dang / thug pa med la sogs pa de dag thams cad kyang nor gyi bum pa mang po bor nas yo byad
143b4(mdo sde): bsnyungs shing chog shes pas dam pa'i chos la gnas pa dag ci rin thang med pa'i gos gyon tam/ dge slong gi lus mgo bregs shing rgyags pa thams cad bcom pa mgon med pa bzhin du/ lag na lhung bzed thogs pa gos la sogs pa yang kha dog bsgyur cing
143b5(mdo sde): kha dog ngan par byas pa'i dge slong de dag la bag med pa ji ltar rung / rtag tu grang ba dang / tsha ba dang / bru ba dang / skom pas nyen cing bzhin du rtag par rkang lag rdul gyis reg kyang tshul khrims las cung zad 'das pa'i dri ma yang med pa khwa'i sgo nga bzhin
143b6(mdo sde): du tshul khrims srung ba de dag la 'du 'dzi dang / smra ba la dga' bas ci zhig bya/ bal glang mche ba bcad pa bzhin du 'jigs shing gzugs mi sdug pa de dag la rin thang med pa'i gos gyon pas ci zhig bya/ lan gnyis su de skad ma zer cig /brgya byin khyod ni
143b7(mdo sde): bstan pa'i phyi rol pa yin te/ mu stegs rnams su bram ze'i dam tshig la gdol pa mi chud pa de bzhin du/ khyod kyang phyi rol gyi gdol pa yin gyis sbrang bu khyod cang ma smra shig /de nas tshangs pa mi mjed kyi bdag pos snang ba chen po phyung nas/ bcom ldan
144a1(mdo sde): 'das ga la ba de logs su thal mo sbyar ba btud nas/ de bzhin gshegs pa dang / sor mo'i phreng ba la lha'i mchod pa chen po byas nas/ bcom ldan 'das dang / sor mo'i phreng ba la tshig 'di skad ces smras so/ /kye ma bdag gis g.yul chen
144a2(mdo sde): rab mthong ste/ /seng ge gnyis ni drag tu 'thab pa bzhin/ /kye ma sangs rgyas mi 'dul kha lo sgyur/ /de bzhin gshegs pas sor phreng dge bar btul/ /sbrul gyis sman pa mthong nas shin tu sgra 'byin cing / /mi 'jigs kha rlangs 'byin pa zhi bar myur
144a3(mdo sde): btul ltar/ /de bzhin 'jig rten gsum gyi sman pa mthong nas ni/ /sor phreng gtum rab las bgyid shin tu dul bar gyur/ /khams gsum sman pa khyod la phyag 'tshal lo/ /gyad mchog rgyal po khyod la phyag 'tshal lo/ /de bzhin gshegs pa
144a4(mdo sde): thabs kyi sku mnga' ba/ /bsam yas stobs 'chang khyod la phyag 'tshal lo/ /chos nyid la yang sor phreng bzhag pa ni/ /de ring lha khyod shin tu rnam par mdzes/ /de ltar shin tu mdzes pa dpe mi rnyed/ /de phyir de bzhin gshegs pa dpe ma mchis/ /sor
144a5(mdo sde): phreng tshul khrims deng gnas shin tu mdzes/ /dul zhing byang la 'jigs pa ma mchis shing / /gzugs ni rang bzhin gyis kyang gser 'dra ste/ /'dzam bu'i chu bo'i gser 'bar mdog ltar mdzes/ /de bzhin gshegs la bdag gsol bdag la thugs
144a6(mdo sde): brtse bas/ /bdag gi 'phrul gos de bzhin gshegs pas deng bzhes te/ /sor mo'i phreng ba'i lha yi chos gos bgyi bar gsol/ /de yi 'bras bus bdag kyang byang chub mchog thob shog /sor phreng chos gos bdag gi gos bgos nas/ /tshangs
144a7(mdo sde): pa'i spyod pa sems brtan rdzogs par shog / bcom ldan 'das la sor mo'i phreng ba yang / /tshangs par spyod pa phun sum tshogs par srungs/ /de nas sor mo'i phreng bas tshangs pa mi mjed kyi bdag po la slar 'di skad ces smras so/ /phra ma can cal col
144b1(mdo sde): smra ba khyod su zhig / sor mo'i phreng bas bdag gi gos bgos nas/ sor mo'i phreng ba tshul khrims dang brtul zhugs srungs shig /sor mo'i phreng ba yun ring du tshul khrims srungs shig ces nga la brnyas shing smra ba/ tshangs pa ngan pa tshangs pa ma yin par tshangs
144b2(mdo sde): pa'i gzugs su 'dir 'ongs na tshangs pa tshangs pa zhes bya ba'i don ci/ 'jig rten na tshangs pa'i las gang yin/ ngas sbrang bu lta bu las gos blangs te bgos la tshul khrims dang / brtul zhugs yun ring por bsrung ngam/ nga ni su'i khol po yang ma yin te/
144b3(mdo sde): nga ni su'i dad pa la yang mi 'jug go/ /nga la su'i bu lon yang ma chags te/ ngas ni sngon sems can dbul po rnams la nor byin to/ /dper na dpyid zla ra ba la 'phyang mo nyug pa'i thag pas btags te/ ring du song yang slar myur du rang gi gnas su 'khor ba de
144b4(mdo sde): bzhin du tshangs pa sbrang bu khyod kyang dpyid zla ra ba la 'phyang thag btags pa ltar tshangs pa'i 'jig rten gyi bde ba myong nas phyir ltung ba'i chos can du ltung bar 'gyur ro/ /byang chub sems dpa'i yang dag pa'i don yon tan gyi 'thad pa mi shes par gang sdig pa dang / sdig
144b5(mdo sde): pa ma yin par rtog pa khyod 'dra ba sbrang bu lta bu de dag srid pa dag na/ mi mkhas shing mi ldan pa 'khor ba'i sdug bsngal gyi nang na kun du 'khyam mo/ /kye ma tshangs pa sdig pa dang sdig pa ma yin pa nges par shes na/ sor mo'i phreng bas gtum po'i las byas so
144b6(mdo sde): zhes smros shig / tshangs pa ngan pa sbrang bu lta bu khyod mi shes kyis/ byang chub sems dpa'i spyod pa la slobs shig /de nas tshangs pa mi mjed kyi bdag pos/ sor mo'i phreng ba la slar 'di skad ces smras so/ /sor mo'i phreng ba mi nyis stong du gcig
144b7(mdo sde): ma tshang ba bsad de/ mi bzad pa byas pa ni mngon sum du da dung yang snang ngo / /khyod kyi drag shul gyi las ni bya rog dang khras kyang byed mi nus te/ 'di lta bu drag shul gyi las ma yin na/ drag shul gyi las ci lta bu yin/ gal te 'di lta bu bdud ma
145a1(mdo sde): yin na/ srin po mi bzad pa yang ji lta bu zhig yod de/ sor mo'i phreng ba bag yod par gyis la/ khyod kyis las byas pa rnams ji nas byang bar 'gyur ba de ltar brtson par gyis shig /kye ma sangs rgyas ni thugs rje can te/ sor mo'i
145a2(mdo sde): phreng ba la sogs pa gtum po'i las byed pa rnams nges par sgrol ba'o/ /de nas sor mo'i phreng bas tshangs pa mi mjed kyi bdag po la slar 'di skad ces smras so/ /tshangs pa khyod srin bu phra mo bzhin du mchong zhing 'khyam du gar 'gro /sdig pa dang mi sdig pa
145a3(mdo sde): mi shes pa'i sems can rnams ngan 'gror 'gro'o/ /blun po la la zhig nags kyi nang du song nas mtshan mo mun pa'i nang na shing gi rtsa ba'i steng na srin bu me khyer gyi phung po mthong ba dang / ngan pa de skrag nas grong dang tshong dus su 'ongs te/ 'brog tshig go zhes zer
145a4(mdo sde): ba dang / 'gro ba mang po der dong ba dang / mtshan mo mun nag gi nang na srin bu me khyer mthong nas/ 'di me ma yin no zhes mthar gyis slar log ste dong ba de bzhin du/ tshangs pa ngan pa khyod kyang sor mo'i phreng ba blun po'o zhes ston cing bdag nyid dang / skye bo mang po
145a5(mdo sde): yang shin tu bslus te/ phyis sgyu ma'i phung po de sbrang bu lta bus kyang shes/ sems can mang pos kyang shes par 'gyur ro/ /blo gros 'chal pa blun po la la zhig nags khrod du song nas/ shing mya ngan med pa'i nags me tog rgyas pa mthong ba dang /
145a6(mdo sde): me yin pa snyam du bsams te/ skrag nas grong dang tshong 'dus su song ste/ 'gro ba mang po yang de bzhin du phyin pa dang / rim gyis me dang / shing mya ngan med pa'i bye brag shes pa de bzhin du sbrang bu lta bu khyod kyis sdig pa dang / sdig pa ma yin pa rim gyis
145a7(mdo sde): shes par 'gyur ro/ /de nas phyis skye bo mang pos kyang sgyu ma'i phung po lta bu 'di shes par 'gyur gyis tshangs pa ngan pa khyod lan gnyis su de skad ma zer cig /de ltar smra ba ma slob par khyod lta bu blo zhan pa/ sbrang ma lta bu rnams ni cang ma zer bar
145b1(mdo sde): 'dug cig / de nas 'jig rten skyong ba bzhis snang ba chen po phyung ste/ de bzhin gshegs pa dang / sor mo'i phreng ba la mchod pa chen po byas nas/ bcom ldan 'das dang sor mo'i phreng ba la 'di skad ces smras so/ /kye ma skyes bu stag gi 'thab mo mchog /
145b2(mdo sde): don dam rgal zhing lan ldon shin tu mdzes/ /kye ma ston pa mi 'dul kha lo sgyur/ /de phyir mtha' yas stobs 'dzin sangs rgyas lags/ /zhabs mchog pad ma lta bur mnyen zhing 'jam/ /rdul gyis mi reg pa la phyag 'tshal te/ /lan mang skyabs mchis
145b3(mdo sde): de bzhin gshegs pa la/ /gsol ba bdag gi lhung bzed sor phreng stsol/ /sor mo'i phreng ba deng mdzes te/ /nam mkha' la ni zla ltar mdzes/ /sor phreng tshul khrims yon tan dang / /brtul zhugs gzi brjid rdzogs pa mdzes/ /de nas sor mo'i phreng bas
145b4(mdo sde): 'jig rten skyong ba bzhi la slar smras pa/ sbrul lta bu'i 'jig rten skyong ba phra mo khyod su dag cig /'jig rten skyong ba 'jig rten skyong ba snyam ste/ nga rgyal gyis khengs pas bdag gi lha'i lhung bzed sbyin no zhes nga la 'drid cing / ltar 'jungs pa dag yud tsam
145b5(mdo sde): gzhan gyi tshe nga'i ya nga ba dag ltos shig / gyo mo'i snod ni su la yang mi dgos na/ 'jig rten gyi mgon po snyam du sems pas bdag gi lha'i kha phyis nga la sbyin nam/ gang 'jig rten na ma rungs pa'i ya mtshan can rnams thal bar byed pa na 'jig rten skyong ba zhes
145b6(mdo sde): grags te/ /chos yang dag par bskyang bar bya'i/ 'jig rten bskyang bar mi bya'o/ /yang dper na la las khu byug gi sgra thos sam/ kha dog phun sum tshogs pa mthong ba dang de nas yud tsam na/ bya rog skad 'byin pa mthong nas khu byug khu byug ces nor
145b7(mdo sde): ba de bzhin du khyod kyang chos su sems shing chos ma yin pa srung ngo / /nags khrod na 'dug pa'i bya rog skad 'byin pa mthong nas/ khu byug snyam du sems pa bzhin du 'jig rten skyong ba khyed bzhis chos skyongs la 'jig rten ma skyong shig /'jig rten skyong ba
146a1(mdo sde): skye bo mi shes pa sbrang bu lta bu khyed bzhi zung thub par gyis la cang ma smra shig / de nas bdud sdig can sor mo'i phreng ba'i thad du 'ongs te/ de bzhin gshegs pa la mchod pa cher byas nas/ sor mo'i phreng ba la 'di skad ces smras so/ /
146a2(mdo sde): sor mo'i phreng ba myur du rab tu byung / /nga yi tshong 'dus grong zhugs bslus pa ni/ /sor mo'i phreng ba nga ni mi dga' ste/ /sems can dmyal ba'i gting nas khyod brgal to/ /de nas sor mo'i phreng bas bdud sdig can la slar 'di skad ces smras so/ /sdig can
146a3(mdo sde): khyi rkun sbrang bu lta bu phar song / khyod ci shin tu spobs par smra'am/ bdud sdig can khyod deng myur du byung ste song shig /ji srid du khyi ltar bcing ba lngas bcings te/ rkang pa g.yon pas ma brdabs pa de'i bar du ni bdud khyod rab tu rtsen to/ /grong dang / tshong 'dus
146a4(mdo sde): dang / lung pa'i sgo thams cad kyang ngas stong par byas te/ dper na nam mkha' lding ri rab kyi steng du 'dug nas rgya mtsho dpag tshad kyi bar mang po na/ klu phrug mthong na len pa de bzhin du sems can dmyal ba pa thams cad la yang nga nam mkha' lding ltar rnam
146a5(mdo sde): par rtse zhing thar pa'i khu bas ngoms so/ /rtag tu bdud sdig can khyod kyi mgo bcad de/ byang chub sems dpa' skyes bu'i glang po che rnams rol to/ /bdud khyi rkun lta bu khyod cang ma zer bar chos bdud rtsi'i tshig nyon la yud tsam gyi bar du sdod de/ chos thos
146a6(mdo sde): nas rang gi grong khyer du song shig dang / tshong 'dus dang / grong khyer rnams shes par 'gyur ro/ /de nas lha'i bu dbang phyug chen pos de bzhin gshegs pa dang / sor mo'i phreng ba la lha'i mchod pa chen po byas nas/ tshigs su bcad pa 'di dag gsol to/ /
146a7(mdo sde): de bzhin gshegs pa'i zhabs mchog bdag gis mgos gtugs te/ /pad mo mchog dang 'dra ba'i bsngags brjod bstod par bgyi/ /bde gshegs pad mo 'dab stong spyan mnga' 'dab stong ldan/ /zhabs mchog 'jam pa pad mo 'dab ma stong can
146b1(mdo sde): 'dra/ /zhabs ni pad mo dmar skya 'dra zhing rdul mi chags/ /zhabs mchog ud pal 'dab 'dra phyag mthil shin tu 'jam/ /ud pal 'dab ma mchog gi zhal gyi dri bda' ste/ /'jig rten dag na ud pal 'dab ma bzhin du bsil/ /bde gshegs kun du
146b2(mdo sde): blta sdug ud pal 'dab mchog bzhin/ /dbu skra 'jam zhing snum la ud pal mthing ga 'dra/ /dbu skra ud pal mthing ga dri mchog bsil ba 'dra/ /ud pal mthing ga snum pa'i mdog 'dra yid du 'ong / /dbu skra nyag ma phra zhing lcang lo'i phreng ba mnga'/ /khyod
146b3(mdo sde): kyi tshems mchog ku mu da dang zla ba 'dra/ /ku mu da dang zla ba pad mo'i snying po ltar/ /chu dang nya lcibs dag gi skyon gyis yong mi gos/ /tshems ni ku mud zla ba lta bur dri ma med/ /nyes pas mi gos tshems mchog ku mud kha dog 'dra/ /tshems kyang nyon
146b4(mdo sde): mongs bsal cing thabs mchog tshems mnga' ba/ /pun da rI ka bzhin du dri med gsal ba'i blo/ /pun da rI ka bzhin du sems mchog dag pa ste/ /sems ni pun da rI ka lta bur mi gos pa/ /'dod khro glen pa'i nyes spangs sangs rgyas pun da rI/ /sangs
146b5(mdo sde): rgyas pad mo dkar po lta bu'i blo gros mnga'/ /pad mo'i drung na ud pal dri mchog mdzes pa ltar/ /sangs rgyas deng mdzes ud pal gnyis ltar sor phreng mdzes/ /sor phreng deng mdzes 'di ltar sdig can bdud kyang ni/ /gos dkar gyon pas thog mar
146b6(mdo sde): btul cing pham byas te/ /lan dang yang lan dag gis de bzhin gshegs dang rol/ /'di ni 'jig rten du yang mgon po myur du 'gyur/ /kye ma ral gri phyar nas bde gshegs bkrongs bsam nas/ /sor mo'i phreng ba 'dir 'ongs ma yang gsad par
146b7(mdo sde): sems/ /deng zhi so so'i skye bo skal ba yod pa 'dra/ /bden par smra ba'i tshig ni gzhan du yong mi 'gyur/ /khyod kyi sdig byas ci nas lus 'dir byang 'gyur ba/ /de ltar sor phreng khyod kyis rtsoms shing nan tan gyis/ /kye ma dpa' bo khyod kyis gtum
147a1(mdo sde): pa'i las byas na/ /de ring chos kyi rje bor gyur nas bdag dga'o/ /de nas sor mo'i phreng bas lha'i bu dbang phyug chen po la slar 'di skad ces smras so/ /stabs mi sdug pa gtum po khyod su zhig /khyod ni rang la dbang phyug snyam pa ste/ khyod ni ming
147a2(mdo sde): gi dbang phyug yin gyi/ dbang phyug ji lta ba bzhin ma yin no/ /so so'i skye bo'am/ dgra bcom pa gang yin pa ji ltar shes myur du smros shig /dbang phyug khyod sha za ltar mche ba rno na da rung yang gzugs phun sum tshogs pa ma thob bam/ 'di lta ste/ skyes bu mdze
147a3(mdo sde): tshabs chen pos btab pas/ mdze rab tu zhi ba bstan na/ 'jig rten pa rnams 'di snyam du sems so/ /gang bdag nyid kyi nad zhi bar mi nus pa des gzhan gyi nad ji ltar gso snyam mo/ /de bzhin du gtum po sbrang bu lta bu khyod kyang bdag rtogs pas bdag gi khams
147a4(mdo sde): kyang da dung mi shes te/ gtum po mdze tshabs chen pos btab pa lta bus sor mo'i phreng ba so so'i skye bo'am/ dgra bcom pa'o zhes pha rol gyi sems shes par ga la 'gyur/ sbrang bu lta bu khyod cang ma zer cig /khyod ni sa'i dbang phyug tu dbang bskur ba dang / sa'i
147a5(mdo sde): dbang phyug gi rgyal tshab tu 'os pa ma yin gyis/ dmus long lta bu khyod yud tsam sdod cig /de nas de bzhin gshegs pa shing gang la rten te/ bzhugs pa'i shing de'i lha mos sor mo'i phreng ba la tshigs su bcad pa 'di skad ces smras so/ /dpa' bo sor mo'i
147a6(mdo sde): phreng ba myur bar du/ /khyod ni ngur smrig rgyal mtshan gyon cig dang / /bde gshegs thabs cig thog mar bsod snyoms gsol/ /dpa' bo 'bras bu dam pa thob par bgyi/ /de nas sor mo'i phreng bas lha mo la tshigs su bcad pas smras pa/ de bzhin gshegs
147a7(mdo sde): pa bshos mi gsol/ /nyan thos rnams kyang de bzhin na/ /khyod kyi sbyin pa su la sbyin/ /myur smros bzang mo yangs pa'i mig /nga yi the tsom la gor chod/ /de nas lha mo yangs pa'i mig gis slar sor mo'i phreng ba la tshigs su bcad pas smras pa/
147b1(mdo sde): sangs rgyas rtag tu bshos gsol te/ /nyan thos rnams kyang de bzhin na/ /brtan pa rab tu 'byung 'dod la/ /du smra ba mi cha'o/ /gyi tshig ni rnam spongs shig /g.yo yi bsam pa sdig can yin/ /chos gcig las ni 'das pa yi/ /skye bo
147b2(mdo sde): gyi tshig smra ba/ /'jig rten pha rol btang ba dag /mi byed pa ni ci yang med/ /de nas sor mo'i phreng bas lha mo de la 'di skad ces smras so/ /bud med khyod ci zhig 'khyam/ khyod kyang dman pa'i rigs su skyes kyis/ sbrang bu lta bu sangs rgyas kyis
147b3(mdo sde): smad pa'i bud med kyi dngos po'i bdag nyid la shin tu rtogs shig / 'jig rten na du smra ba gang / 'jig rten na bden pa 'dzin pa gang / 'jig rten na zang zing la chags pa gang / 'jig rten na na zhing shi ba gang yin sbrang bu lta bus mi shes so/ /sems can gang
147b4(mdo sde): de bzhin gshegs pa'i yon tan gyi bdag nyid chen po mi shes pa'i sems can de dag ni smra ba'o/ /sems can gang zang zing la chags pas/ de bzhin gshegs pa la yang zang zing gis bkur ba'i sems can de dag ni du smra ba ste/ de dag la rab tu 'byung ba
147b5(mdo sde): yang med na/ bsnyen par rdzogs par lta ga la 'gyur/ /sems can gang de bzhin gshegs pa'i ldem po ngag mi shes pa'i sems can de dag ni du smra ba ste/ de dag la rab tu 'byung ba yang med na/ bsnyen par rdzogs par lta ga la 'gyur/ nga ni chos gcig
147b6(mdo sde): las kyang mi 'da'o/ /lha mo khyod kyis ni chos thams cad las 'das kyis/ de bzhin gshegs pa lha'i lha yang dag par rdzogs pa'i sangs rgyas la myur du bzod par gsol cig /de nas sor mo'i phreng ba la lha mos slar 'di skad ces smras so/ /bud med kyi dngos po
147b7(mdo sde): rigs dma' ba'o zhes zer ba ci la ldem po ngag tu smra/ sor mo'i phreng ba bud med dam/ skyes pa yin par ji ltar shes/ sor mo'i phreng ba khyod myur du smros shig /khyod sha za'i dngos po da dung ma zhi'o/ /de nas sor mo'i phreng bas lha mo de la slar 'di skad
148a1(mdo sde): ces smras so/ /rgyal po'i mal du khyi song nas ri mo byed pa'i sems can gyis mi gtsang bar byas pa de bzhin du lha mo khyod kyang thabs kyi chos kyis rtse bas bud med kyi dngos por bsgyur te/ 'dod pa'i yul la sems shing ri mo byed do/ /de bas na lha mo khyod
148a2(mdo sde): bud med kyi dngos po spongs la skyes pa dang / bud med ces bya ba rab tu stong par sgoms shig /rab tu stong pa la goms na skyes pa'i dngos po myur du 'thob po/ /de nas de'i tshe shA ri'i bu dang / maung gal gyi bu gnyis rdzu 'phrul gyi stobs kyis ngang pa'i rgyal po bzhin
148a3(mdo sde): du nam mkha' las 'ongs te/ bcom ldan 'das ga la ba der phyin pa dang / bcom ldan 'das kyi zhabs la mgo bos phyag 'tshal te/ phyogs gcig tu 'dug nas/ /sor mo'i phreng ba la 'di skad ces smras so/ /rigs kyi bu legs so legs so/ /khyod
148a4(mdo sde): kyis 'thun zhing rjes su dgongs pa'i bsod nams byas pa shes par gyis shig / de bzhin gshegs pa dang thabs cig tu dong la tshangs pa mtshungs par spyad pa rnams ltar bcug ste/ rgyal bu rgyal byed kyi tshal mgon med zas sbyin gyi kun dga' ra bar 'dong
148a5(mdo sde): ngo / /bcom ldan 'das kyis rab tu phyung nas/ 'jig rten skye bo'i phung po mang po ltar nam mkha' las zla ba dri ma med pa dang / ngang pa'i rgyal po ltar chas te 'dong ngo / /de nas sor mo'i phreng bas/ tshe dang ldan pa maung gal gyi bu chen po la slar tshigs su
148a6(mdo sde): bcad pa smras pa/ rdzu 'phrul ldan pa gang yin 'jig rten na/ /rdzu 'phrul rtsa ba las ni ci zhig skye/ /rdzu 'phrul ldan thob 'gyur ba myur smros la/ /khyod kyis nga yi the tsom myur du sol/ /de nas tshe dang ldan pa maung gal gyi bu chen pos sor mo'i phreng ba la
148a7(mdo sde): tshigs su bcad pas slar smras pa/ gal te 'jig rten dag na sbyin bdag rnams/ /rtag tu lham yang rab tu sbyin par byed/ /gal te dge slong tshul khrims rdzogs pa la/ /lham gyi rnam pa shin tu phul ba ste/ /rnam pa gnyis po de dag gis/
148b1(mdo sde): rdzu 'phrul 'dod pa rdzu 'phrul 'thob/ /sor phreng de ltar shes par gyis/ /rdzu 'phrul 'dod na de ltar spyod/ /de nas tshe dang ldan pa maung gal gyi bu chen po la/ sor mo'i phreng bas slar 'di skad ces smras so/ /kye ma btsun pa maung gal gyi bu sbrang bu'i spyad pa spyod de/
148b2(mdo sde): rdzu 'phrul kun bzung ba mi shes so/ /sbrang bu yang nam mkha' la 'gro/ sbrang bu'i rdzu 'phrul gyi stobs can khyod cang ma zer cig /bdag grol nas dgrol bar bya'o snyam ste/ phan pa'i sems des ni rdzu 'phrul dang ldan pa myur du 'grub bo/ /dam pa'i
148b3(mdo sde): chos phan par ston pa nyam thag pa'i tshe/ de'i mdun du bdag gi srog bor na/ des rdzu 'phrul dang ldan pa 'grub bo/ /sems can bye ba mang po bsgral ba las lhag pa rgyal ba'i tshal na rdzu 'phrul ga la yod kyis nga mi 'gro'o/ /de ltar theg pa chen po dpag tu
148b4(mdo sde): med pas na/ de bzhin gshegs pa'ang dpag tu med do/ /de nas tshe dang ldan pa shA ri'i bu la sor mo'i phreng bas tshigs su bcad pa 'di skad ces smras so/ /'jig rten dag na shes rab che ba gang / /ji lta bur na blo gros skye bar 'gyur/ /ye shes
148b5(mdo sde): chen po khyod kyis myur bar yang / /myur du smros te nga yi the tsom chod/ /de nas tshe dang ldan pa shA ri'i bus sor mo'i phreng ba la tshigs su bcad pa slar smras pa/ tshul khrims lnga rnams rab tu bsrungs pas na/ /blo mchog shes rab chen po 'thob par
148b6(mdo sde): 'gyur/ /lus 'di bor nas rang gi blor bcas te/ /gang dang gang du 'dod pa der skye ste/ /de dang der ni shes rab chen por 'gyur/ /phyogs su snyan pa rnams grags sor mo'i phreng / /dpa' chen blo ldan de ltar shes par gyis/ /de nas sor mo'i phreng
148b7(mdo sde): bas/ tshe dang ldan pa shA ri'i bu la slar 'di skad ces smras so/ /de bzhin gshegs pa rtag pa'o zhes bstan pa mi 'chi ba'i tshig 'di las shes rab chen po skye ste/ de ltar ston pa shes rab dang ldan pa de ni sangs rgyas yin te/ kye ma btsun pa shes rab chen
149a1(mdo sde): po shA ri'i bu ni sbrang bu'i spyad pa spyod de/ sbrang bu lta bur 'gro ba khyod ni shes rab dang ldan pa mi shes so/ /sbrang bu lta bu'i shes rab can khyod cang ma zer cig /btsun pa ni sbrang bu lta bu'i shes rab can no/ /de nas de'i tshe kun dga' bo der 'ongs nas/
149a2(mdo sde): bcom ldan 'das kyi zhabs la mgo bos phyag 'tshal te/ sor mo'i phreng ba la 'di skad ces smras so/ /legs so legs so/ /sor mo'i phreng ba khyod kyis 'thun zhing rjes su dgongs pa'i bsod nams byas pa nga dga'o/ /sor mo'i phreng ba myur du gsung rab yan
149a3(mdo sde): lag dgu pa lhogs shig / de nas gnas brtan kun dga' bo la/ sor mo'i phreng bas slar 'di skad ces smras so/ /khyod mang du thos pa'i mchog tu de bzhin gshegs pas gsungs na/ btsun pa kun dga' bo khyod la dri yis smros shig /'jig
149a4(mdo sde): rten na mang du thos pa gang / ji ltar na mang du thos par 'byung / btsun pa kun dga' bo ngas de skad dris pa myur du smros shig /de nas tshe dang ldan pa kun dga' bos/ sor mo'i phreng ba la slar 'di skad ces smras so/ /mdo sde yan lag dgu pa
149a5(mdo sde): klog pa dang / gzhan la yang ser sna med par rab tu ston pa de las mang du thos shing bsam gyis mi khyab pa'i gzungs phun sum tshogs pa thos par 'gyur ro/ /de nas sor mo'i phreng bas gnas brtan kun dga' bo la slar 'di skad ces smras so/ /'jig
149a6(mdo sde): rten na de bzhin gshegs pa ni ther zug g.yung drung ngo zhes bstan pa ston pa/ bstan pa de ni 'jig rten na mang du thos pa yin te/ mang du thos pa de lta bur shes par gyis shig /kye ma btsun pa kun dga' bo ni sbrang bu'i spyad pa spyod de/ mang du thos pa 'byung
149a7(mdo sde): ba'i sgo mi shes so/ /sbrang bu la yang mang du thos pa yod kyis/ sbrang bu lta bu'i mang du thos pa khyod cang ma zer cig /de nas gnas brtan sgra gcan zin/ bcom ldan 'das ga la ba der song ste phyin nas/ sor mo'i phreng ba la 'di skad ces smras so/
149b1(mdo sde): rigs kyi bu legs so legs so/ /khyod kyis 'thun zhing rjes su dgongs pa'i bsod nams byas pa nga dga'o/ /sor mo'i phreng ba myur du gus par bslab pa zung shig /de nas sor mo'i phreng bas/ sgra gcan zin la slar smras pa/ btsun pa sgra gcan zin khyod
149b2(mdo sde): bslab pa la dga' zhing gus pa'i mchog tu de bzhin gshegs pas gsungs na/ 'jig rten na bslab pa la gus pa gang yin/ de bzhin gshegs pa'i sras phangs pa myur du smros la nga'i the tsom chod cig /de nas gnas brtan sgra gcan zin gyis sor mo'i
149b3(mdo sde): phreng ba la tshigs su bcad pas smras pa/ sangs rgyas gsung rnams shin tu gus par gzung / /de nas bslab la gus shing tshul khrims ldan/ /khong dpa' dbang gyur khong dpa' mchog 'dzin pa/ /sor mo'i phreng ba de ltar shes par gyis/ /sor mo'i phreng
149b4(mdo sde): bas sgra gcan zin la slar 'di skad ces smras so/ /'jig rten na de bzhin gshegs pa ni mchog tu rtag pa'o zhes gus pas bstan pa ni gus pa'i mchog ces bya ste/ btsun pa sgra gcan zin ston pa de ni 'jig rten na bslab pa la gus pa'i mchog tu shes par
149b5(mdo sde): gyis shig / kye btsun pa sgra gcan zin ni sbrang bu'i spyad pa spyod de/ sbrang bu lta bu khyod bslab pa la gus par mi shes so/ /sbrang bu la yang gus pa yod kyis/ sbrang bu lta bu khyod cang ma zer cig /de nas gnas brtan ma 'gags pa/ bcom ldan
149b6(mdo sde): 'das ga la ba der song ste phyin nas/ bcom ldan 'das kyi zhabs la mgo bos phyag 'tshal te/ sor mo'i phreng ba la 'di skad ces smras so/ /legs so legs so/ /sor mo'i phreng ba khyod kyis 'thun zhing rjes su dgongs pa'i bsod nams byas
149b7(mdo sde): pa nga dga'o/ /sor mo'i phreng ba da ring por mi thogs par lha'i mig can du gyis shig /de nas tshe dang ldan pa ma 'gags pa la sor mo'i phreng bas slar 'di skad ces smras so/ /btsun pa ma 'gags pa khyod de bzhin gshegs pas lha'i mig can gyi
150a1(mdo sde): mchog tu gsungs na/ 'jig rten na lha'i mig can gang / lha'i mig ji ltar skye/ myur du smros la nga'i the tsom chod cig /de nas sor mo'i phreng ba la tshe dang ldan pa ma 'gags pas slar tshigs su bcad pa 'di skad ces smras so/ /mar mes rtag
150a2(mdo sde): tu mig 'thob 'gyur/ /yang na gzhan la nan tan du/ /chos bshad pas kyang shes par bya/ /gzugs can nang na gzugs mchog can/ /de ltar sor phreng shes par gyis/ /de nas sor mo'i phreng bas tshe dang ldan pa ma 'gags pa la 'di skad ces smras so/ /
150a3(mdo sde): de bzhin gshegs pa'i snying po rab tu nan tan du mi 'chab cing / sems can thams cad la phan par bstan pa ston na/ des lha'i mig 'thob par 'gyur te/ de ni 'jig rten na lha'i mig can no/ /kye ma btsun pa ma 'gags pa khyod ni sbrang bu'i spyad pa spyod de/ lha'i
150a4(mdo sde): mig bskyed pa mi shes so/ /sbrang bu yang rang gi yul mthong gis sbrang bu lta bu khyod cang ma zer cig /de nas gnas brtan dge sbyong gi khol po bcom ldan 'das kyi zhabs la mgo bos phyag 'tshal nas/ sor mo'i phreng ba la 'di skad ces smras so/ /legs
150a5(mdo sde): so legs so/ /sor mo'i phreng ba khyod kyis 'thun zhing rjes su dgongs pa'i bsod nams byas pa nga dga'o/ /sor mo'i phreng ba da ni bzod pa la mang du bsgom par bya'o/ /de nas sor mo'i phreng bas/ gnas brtan dge sbyong gi khol po la 'di skad ces smras so/ /
150a6(mdo sde): 'jig rten dag na bzod pa rdzogs pa su/ /bzod pa 'dod pas ji ltar bzod par 'gyur/ /ji lta bur na bzod par 'gyur ba yang / /myur du smros la nga yi the tsom chod/ /de nas gnas brtan dge sbyong gi khol pos/ sor mo'i phreng ba la slar smras pa/
150a7(mdo sde): dge slong bzod pa 'dod pa yis/ /ste'u dang tsan dan 'dra bar bya/ /de nas bzod pa thob par 'gyur/ /de ni 'jig rten rdul bzod yin/ /sor phreng de ltar shes par gyis/ /de nas sor mo'i phreng bas gnas brtan dge sbyong gi khol po la 'di skad ces
150b1(mdo sde): slar smras so/ /'jig rten na de bzhin gshegs pa'i snying po rab tu ston pa la mi mkhas pa/ log par lta ba'i mi dag zhe sdang zhing bstan pa ni bdag med pa'o zhes bdag nyid de ltar 'jog ste/ de dag ni tshig la goms par mi byed cing / mtshungs pa med do snyam
150b2(mdo sde): nas/ rang gi srog kyang btang ste/ de bzhin gshegs pa'i snying po rab tu ston pa de ni bzod pa'i dam pa ste/ 'jig rten na phan par ston pa'o/ /'jig rten na bzod pa dul ba zhi ba 'jigs pa med pa'o/ /kye ma gnas brtan dge sbyong gi khol po khyod ni sbrang bu'i spyad
150b3(mdo sde): pa spyod de/ bzod pa bskyed par mi shes so/ /sbrang bu yang bkres pa dang / skom pa bzod kyis/ sbrang bu lta bu khyod cang ma zer cig/ //bam po gsum pa/ de nas gang po byams ma'i bus bcom ldan 'das kyi zhabs la mgo bos phyag 'tshal nas/
150b4(mdo sde): sor mo'i phreng ba la 'di skad ces smras so/ /legs so legs so/ /sor mo'i phreng ba khyod kyis 'thun pa dang rjes su dgongs pa'i bsod nams byas pa nga yang dga'o/ /sor mo'i phreng ba sems can thams cad la phan par bstan pa'i chos kyi gtam ston cig /de nas
150b5(mdo sde): sor mo'i phreng bas/ gang po byams ma'i bu la slar 'di skad ces smras so/ /gang po khyod sangs rgyas kyis chos smra ba'i mchog tu gsungs na/ btsun pa 'jig rten na chos smra ba gang yin/ ji ltar na dge slong don shes pa yin/ btsun pa chos smra ba'i
150b6(mdo sde): mchog gis shod cig / de nas sor mo'i phreng bas gang po byams ma'i bu la 'di skad ces smras so/ /sangs rgyas kun dang nyan thos kyis/ /gang de kun du ma brnyes pa/ /chos de mngon par sangs rgyas nas/ /srog chags rnams la bstan par bya/ /
150b7(mdo sde): de skad gsungs pa'i don ci gang pos smras pa/ 'das pa'i sangs rgyas bcom ldan 'das rnams kyis kyang chos thams cad la sems can gyi dbyings dang / bdag dang / srog dang / gang zag dang / shed las skyes pa dang / shed bu shin tu nan tan du btsal
151a1(mdo sde): kyang ma rnyed nas/ bdag med pa ni sangs rgyas kyi tshig go snyam ste 'das so/ /da ltar gyi sangs rgyas bcom ldan 'das rnams kyis kyang chos thams cad la sems can gyi dbyings dang / srog dang / gang zag dang / shed las skyes pa dang / shed bu shin
151a2(mdo sde): tu nan tan du btsal kyang mi brnyes so/ /ma byon pa'i sangs rgyas bcom ldan 'das rnams kyis kyang chos thams cad la sems can gyi dbyings dang / srog dang / gang zag dang / shed las skyes pa dang / shed bu dag nan tan du byas te btsal kyang rnyed par mi 'gyur ro/ /
151a3(mdo sde): de bzhin du nyan thos dang / rang sangs rgyas thams cad kyis kyang dus gsum du chos thams cad la srog dang / gang zag dang / shed can dang / shed bu dang / sems can gyi khams dang / bdag nan tan du btsal kyang ma rnyed mi rnyed rnyed par mi 'gyur te/ de ltar
151a4(mdo sde): srog dang / gang zag dang / shed can dang / shed bu dang / sems can dang / bdag gi dbyings med par ston to/ /de ltar bdag med par ston/ de ltar stong par ston te/ de lta bu'i chos kyi gtam ston to/ /sor mo'i phreng bas gang po byams ma'i bu la slar 'di skad
151a5(mdo sde): ces smras so/ /kye ma btsun pa gang po khyod ni sbrang bu'i spyad pa spyod de/ chos kyi gtam ston mi shes so/ /sbrang bu yang zi zi zhes sgra 'byin shes kyis/ sbrang bu ltar blun po khyod cang ma zer cig /gang po de bzhin gshegs pa'i ldem po ngag mi shes pas bdag med pa la
151a6(mdo sde): chos su sems pa ni gti mug gi chos kyi mar me'i nang du phye ma leb ltar lhung ngo / /gang der sangs rgyas kyis ma brnyes zhes bya ba ni 'das pa'i sangs rgyas bcom ldan 'das rnams kyis sems can thams cad la de bzhin gshegs pa'i snying po med pa ma brnyes nas 'das so/ /
151a7(mdo sde): da ltar gyi sangs rgyas bcom ldan 'das rnams kyis kyang sems can thams cad la bdag gi khams med pa mi brnyes so/ /ma byon pa'i sangs rgyas bcom ldan 'das rnams kyis kyang sems can thams cad la sems can gyi khams med pa brnyes par mi 'gyur ro/ /
151b1(mdo sde): rang sangs rgyas dang / nyan thos rnams kyis kyang dus gsum du sems can thams cad la de bzhin gshegs pa'i snying po med pa ma brnyes mi brnyes brnyes par mi 'gyur te/ tshigs su bcad pa de'i don ni 'di'o/ /yang sangs rgyas kun gyis gang ma brnyes zhes bya ba ni 'das pa'i
151b2(mdo sde): sangs rgyas bcom ldan 'das rnams kyis kyang chos thams cad la nan tan du btsal kyang 'jig rten pa'i bdag the bo tsam dang / ci tse'i 'bru dang / 'bras dang / yungs 'bru dang / til gyi ril bu tsam dmar po dang / sngon po dang / ser po dang / dkar po dang / thung ngu dang /
151b3(mdo sde): ring po dang / shin tu ring po la sogs pa snying ga na 'bar zhing 'dug ces bya ba dang / lte ba'i drung dang / mgo dang / mig dang / rna ba la me mar gyi snying po dmar po snum gyi rkyen gyis 'bar ba lta bu 'dug go zhes bya ba la sogs te/ rtog pa rnam pa mang po ni ji ltar
151b4(mdo sde): 'jig rten pa rnams bdag la sgom pa/ gang de dag gi rtag pa brten pa ther zug ste/ bdag ni 'di 'dra'o zhes bya sangs rgyas thams cad dang / nyan thos thams cad kyis ma brnyes nas mngon par sangs rgyas nas srog chags rnams la bshad do zhes bya ste/ tshigs
151b5(mdo sde): su bcad pa de'i don ni 'di yin gyi/ gang po ni phyin ci log tu rnam par brtags pas na de'i don ma yin no/ /sangs rgyas rnams kyis gang ma brnyes zhes bya ba de ni 'das pa'i sangs rgyas bcom ldan 'das rnams kyis kyang de bzhin gshegs pa'i snying po byas pa ma
151b6(mdo sde): brnyes nas 'das te/ ma byas pa'i sangs rgyas kyi khams mtshan dang dpe byad bzang po mtha' yas pas brgyan pa sems can thams cad la yod do/ /da ltar gyi sangs rgyas bcom ldan 'das rnams kyis kyang de bzhin gshegs pa'i snying po byas pa ni nan tan du btsal
151b7(mdo sde): kyang ma brnyes te/ sems can thams cad la ma byas pa'i sangs rgyas kyi dbyings sems can thams cad la mtha' yas pa'i mtshan dang dpe byad kyis brgyan pa yod do/ /dus gsum du nyan thos dang / rang sangs rgyas sbrang ma lta bu rnams de bzhin
152a1(mdo sde): gshegs pa'i snying po yod ces grag ste/ mig gis ni blta mi nus so zhes 'dri ba de la byed pa'i rgyu ni bstan to/ /'di lta ste/ sgra gcan zin dpal gyi bslab pa dang / tshul khrims lhur byed pas srog chags can gyi chu la shin tu nan tan du blta ste/ srog
152a2(mdo sde): chags yin nam ma yin/ 'on te rdul 'dra ba zhig ste/ thams cad ma yin no snyam pa las rim gyis brtags na srog chags phra mo yin par mthong ba de bzhin dus bcu thob pa'i byang chub sems dpa' stag rnams kyis rang gi lus la bdag gi dbyings yod par bdag nyid
152a3(mdo sde): kyis kyang mthong ste/ 'di 'dra ba de lta bu mtha' yas pa'i dbyings su mthong ngo / /de ltar de bzhin gshegs pa'i snying po la 'jug pa ni shin tu dka' ba byed pa yin te/ gang dag kun tu 'bar ba dang / rab tu 'bar ba lta bu'i 'jig rten du rang gi srog kyang btang ste
152a4(mdo sde): ston par 'gyur ba ni rab tu dka' ba byed pa phan par ston pa yin no/ /byang chub sems dpa' stag de dag la nga de bzhin gshegs pa'i snying po ston gyi/ gzhan la mi ston to/ /sems can de dag ni bdag nyid de bzhin gshegs pa yin no/ /dper na/ 'phrul
152a5(mdo sde): gyi mig dang ldan pa'i nang na ma 'gags pa bzhin te/ ma 'gags pa dang lhan cig tu byis pa sha'i mig can song nas nam mkha' la bya song ba'i rjes la bltas na/ byis pa sha'i mig can gyis ci nam mkha'i bya rjes mthong ngam/ gnas brtan ma 'gags pas ni
152a6(mdo sde): gsal bar mthong ste/ skyes bu sha'i mig can yang gnas brtan gyi dring la rab tu yid ches nas 'gro ba de bzhin du/ byis pa sha'i mig can dang 'dra ba nyan thos dang / rang sangs rgyas thams cad kyis mdo sde thams cad kyi tshul la yid ches nas de bzhin gshegs
152a7(mdo sde): pa'i snying po yod par shes kyi/ de bzhin gshegs pa'i yul gyi dbyings lta yang dag par ga la mthong / de ste nyan thos dang / rang sangs rgyas gzhan gyi dring la 'jog na/ mi dmus long tsam lta ga la yid ches/ sngon byung bas 'di mngar sna bzhi can du
152b1(mdo sde): gyur to zhes sngon gyi yang dag par rdzogs pa'i sangs rgyas gzhan du mi gsung ba rnams las kho bos thos te/ sems can gang dag gis mngar sna bzhi myong ba'i sems can de dag da dung yang byis pa'i tshe sa za ste/ gang gis yun ring po nas bsnyen pa ro zhim po de
152b2(mdo sde): sems can rnams da dung yang gtong mi nus so/ /de bzhin du sngon gyi yang dag par rdzogs pa'i sangs rgyas mang po'i drung du gang gis de bzhin gshegs pa'i snying po la bsgoms shing mang du byas pa'i sems can de dag ni da dung yang de bzhin gshegs pa'i snying po la
152b3(mdo sde): yid ches te/ sems can de dag ni yun ring po nas bsgoms shing de bzhin gshegs pa la byas pa gzo ba ste gzhan ma yin no/ /ma 'ongs pa'i dus na yang sems can gang de bzhin gshegs pa'i snying po ston pa dang / thos nas yid ches par 'gyur ba'i sems can
152b4(mdo sde): de dag ni gzhan ma yin te/ de bzhin gshegs pa'i sras sa la za ba lta bu de bzhin gshegs pa la byas pa gzo ba'o/ /gang sngon phyugs su gyur te/ rang gi ma la rgal zhing ma rnam par myos pa'i sems can de dag ni da dung yang nyal ba'i tshe so sgra khrig khrig zer
152b5(mdo sde): zhing de bzhin gshegs pa'i snying po chos de kho na nyid la yid mi ches so/ /ma 'ongs pa'i dus na'ang sems can gang so sgra khrig khrig zer zhing de bzhin gshegs pa'i snying po la yid mi ches pa'i sems can de dag ni gzhan ma yin te/ btsun pa gang po de
152b6(mdo sde): dag ni phyugs su gyur pa chos nyid mi shes pa'o/ /sngon phug ron du gyur pa'i sems can de dag ni shin tu gzugs 'dod cing g.yem pa'i dbang du song ste/ phal cher de bzhin gshegs pa'i snying po la yid mi ches shing drag shul gyi las byed do/ /ma 'ongs
152b7(mdo sde): pa na yang sems can gang g.yem pa'i dbang du song ba dag phal cher de bzhin gshegs pa'i snying po la yid mi ches te/ sems can de dag ni gzhan ma yin gyi phug ron du gyur pa yun ring po nas nyon mongs pa la goms pa gang yin pa'o/ /gang sngon ngo tsha med pa'i
153a1(mdo sde): khwar gyur pa/ shin tu byas pa mi gzo ba mi gtsang ba za ba'i sems can de dag ni da dung yang dbul zhing ngo tsha ba med de/ de bzhin gshegs pa'i snying po la yid mi ches so/ /ma 'ongs pa na yang sems can gang phan par ston pa'i drung nas/ de bzhin
153a2(mdo sde): gshegs pa'i snying po thos na dgod de 'gro'o/ /bdag gi dbyings la yid mi ches pa'i sems can de dag ni gzhan ma yin gyi/ btsun pa gang po de ni ngo tsha med pa mi gtsang ba za ba'i khwa yin no/ /sngon spre'u mi sdug par gyur te/ yid rgya mtsho sna tshogs rnam par bkra
153a3(mdo sde): ba'i rlabs lta bur g.yo ba'i sems can de dag ni da dung yang de bzhin gshegs pa'i snying po thos na sems 'khrug par 'gyur te/ de bzhin gshegs pa'i snying po la yid mi ches so/ /ma 'ongs pa na yang sems can gang de bzhin gshegs pa'i snying po thos na
153a4(mdo sde): sems 'khrug cing de bzhin gshegs pa'i snying po la yid mi ches pa'i sems can de dag ni gzhan ma yin te/ btsun pa gang po spre'u lta bur dgod pa dman pa yin no/ /sems can gang sngon 'ug par gyur pa nyin par shin tu mi mthong zhing mtshan mo mthong ba de bzhin
153a5(mdo sde): gshegs pa'i snying po la yid mi ches pa'i sems can de dag da dung yang 'jig rten na bla ma mthong nas lta'ang mi 'dod do/ /ma 'ongs pa'i dus na yang sems can gang dag phan par ston pa'i drung du de bzhin gshegs pa'i snying po thos la sangs rgyas kyis lung
153a6(mdo sde): bstan pa la yid mi ches pa'i sems can de dag ni btsun pa gang po gang 'ug par gyur pa yid mi ches pa yin te/ mo mkhan gyi tshig bzhin no/ /btsun pa gang po sngon gram khrod du skyes pa shin tu don med pa'i gzhung gis gos pa/ de bzhin gshegs pa'i snying po la yid mi
153a7(mdo sde): ches pa'i sems can de dag ni da dung yang bdag med pa zhes bya ba dgongs pa'i tshig tu mi shes pas/ sems can gram khrod pa rnams de bzhin gshegs pa'i snying po la yid mi ches so/ /ma 'ongs pa'i dus na yang shin tu don med pa'i gzhung la chags pa'i ldem po dag tu
153b1(mdo sde): gsungs pa mi shes pa/ gram khrod pa de bzhin gshegs pa'i snying po la yid mi ches pa de dag ni gzhan ma yin te/ btsun pa gang po nges par gram khrod pa de bzhin gshegs pa'i snying po la yid mi ches pa yin no/ /gang sngon sgo gang yang rung ba na 'dug cing rkun po dma'
153b2(mdo sde): ba'i sems can de dag ni khyi lta bu zhes bya ste/ ma 'ongs pa'i dus na yang sems can gang gzhan gyi khyim du rgyu zhing / de bzhin gshegs pa'i snying po la yid mi ches pa'i sems can de dag ni gzhan ma yin te/ btsun pa gang po de dag ni khyi dang 'dra bar dma' ba yin
153b3(mdo sde): no/ /sngon byi lar gyur pa'i sems can gang rtag tu sha za ba la chags shing / de bzhin gshegs pa'i snying po la yid mi ches pa'i sems can de dag ni da dung yang sha la chags shing / srog gcod pa byi la'i gzugs su bsgyur ba'i srin por 'gyur ro/ /ma 'ongs pa
153b4(mdo sde): na yang sems can gang byi la'i gzugs su bsgyur ba'i srin po gzhan gyi srog gcod cing sha za ba mi bzad pa de bzhin gshegs pa'i snying po las phyir phyogs pa de dag ni gzhan ma yin te/ gzhan gyi srog gcod cing sha za ba byi la'i gzugs su bsgyur ba'i srin po'o/ /gang
153b5(mdo sde): byi ba dang / ma ning du gyur pa de bzhin gshegs pa'i snying po las phyir phyogs pa'i sems can de dag ni da dung yang chang 'thung zhing byi ba dang / ma ning du gyur te/ shin tu mi gtsang ba 'thung ba yin no/ /ma 'ongs pa na yang sems can gang chang 'thung zhing ma ning lta bu dma'
153b6(mdo sde): ba de dag ni 'jig rten pa'i ros ngoms pas de bzhin gshegs pa'i snying po mi 'dod de/ de dag ni gzhan ma yin gyi ma ning dang byi ba gang yin pa de dag tu blta'o/ /gang ce spyang du gyur pa'i sems can khrel med cing g.yo ngan pa de bzhin gshegs pa'i snying po las
153b7(mdo sde): phyir phyogs pa de dag ni da dung yang de bzhin gshegs pa'i snying po ldem po ngag tu bshad pa mi shes shing sems can g.yon can ce spyang lta bur gyur to/ /ma 'ongs pa na yang sems can gang de bzhin gshegs pa'i snying po ldem po ngag tu bshad pa mi shes pa 'di
154a1(mdo sde): ltar gnang ngo zhes log par rtog pa de dag ni nges par ce spyang du gyur pa'o/ /sngon sems can gang srin bu mi sdug pa sdig par gyur pa de bzhin gshegs pa'i snying po las phyir phyogs pa'i sems can de dag ni da dung yang de bzhin gshegs pa'i snying
154a2(mdo sde): po thos nas rab tu 'bar te/ snying zhe sdang bar gyur pa de ni nges par sdig pa dang mtshungs pa yin no/ /ma 'ongs pa na yang sems can gang de bzhin gshegs pa'i snying po thos na sangs rgyas kyis bshad pa ma yin no zhes yid mi ches pa de dag ni gzhan ma yin te/
154a3(mdo sde): btsun pa gang po nges par sdig pa lta bu tsha ba'i las byed pa'o/ /gang sngon sbrul gdug pa mi zad par gyur pa/ de bzhin gshegs pa'i snying po la mi bsngags par smra ba'i sems can de dag ni da dung yang nga rgyal che zhing 'jigs pa'i gzugs sbrul gdug pa mi zad par
154a4(mdo sde): 'gyur ro/ /ma 'ongs pa na yang sems can gang de bzhin gshegs pa'i snying po phan par bstan pa la mi bsngags par smra zhing sdig pa spyod pa'i sems can de dag ni gzhan ma yin te/ btsun pa gang po nges par sbrul gdug pa mi zad pa'o/ /sngon sems can
154a5(mdo sde): gang lug tu gyur pa glen zhing kho re chung ba mi'i yon tan mi shes pa de bzhin gshegs pa'i snying po btsun par mi byed cing / mdo sde la smod pa de dag da dung yang mdo sde la smod de/ sems can de dag ni nges par lug tu gyur pa glen zhing kho re chung ba yin te/ ma 'ongs
154a6(mdo sde): pa na yang sems can gang gnyid che zhing de bzhin gshegs pa'i snying po thos na smod pa de dag ni gzhan ma yin te/ nges par kho re chung zhing zhan pa'o/ /sngon ma he kho re chung bar gyur pa de bzhin gshegs pa'i snying po las phyir phyogs pa'i sems can de dag ni da dung yang nges
154a7(mdo sde): par zhen cing brkam ste/ lta ba gsum gyis 'jungs pa'i ma he lta bu'o/ /ma 'ongs pa na yang brkam zhing khro la zhen cing kho re chung ste/ de bzhin gshegs pa'i snying po las phyir phyogs pa'i sems can de dag ni gzhan ma yin te/ nges par lta ba gsum gyis
154b1(mdo sde): 'jungs pa'i ma he'o/ /sems can gang sngon dom du gyur pa de dag ni de bzhin gshegs pa'i snying po las phyir phyogs shing yid mi ches te/ sems can de dag ni da dung yang yid du mi 'ong ba sgrogs te/ nges par dom dang ce spyang lta bu'o/ /ma 'ongs pa na yang sems
154b2(mdo sde): can gang de bzhin gshegs pa'i snying po las phyir phyogs shing yid du mi 'ong bar sgrogs pa de dag ni gzhan ma yin te/ btsun pa gang po dom dang ce spyang lta bu'o/ /gang sngon bya ka lan da kar gyur pa/ de bzhin gshegs pa'i snying po las phyir phyogs shing yid mi ches
154b3(mdo sde): te/ da dung yang sems can gang mig rtul ba de dag ni nges par bya ka lan da kar gyur pa'o/ /ma 'ongs pa na yang sems can gang de bzhin gshegs pa'i snying po shes pa 'chab cing ma rungs pa sdig pa'i las byed pa de dag ni gzhan ma yin te/ de bzhin gshegs
154b4(mdo sde): pa'i snying po mi ston pa de ni nges par mig rtul ba'i bya ka lan da ka yin no/ /gang sngon bong bur gyur pa de bzhin gshegs pa'i snying po la mi dgos par sems bskyed pa de dag ni da dung yang dbul zhing bong bu lta bur zas rtsub po za bar 'gyur ro/ /ma 'ongs pa na yang
154b5(mdo sde): dbul po gzhan gyis mngag pa'i rigs ngan par skye'o/ /gang de bzhin gshegs pa'i snying po la yid mi ches shing bdag med pa la sgom pa de dag ni gzhan ma yin te/ btsun pa gang po 'dod ldan dang / gdol pa dang / bya pa dang / bong bu lta bu'o/ /gang sngon
154b6(mdo sde): lha ma yin lus thung ngur gyur cing mche ba ring ba mi sdug pa khog pa lta bu de bzhin gshegs pa'i snying po la kha zer ba de dag ni da dung yang lus thung zhing khog pa lta bur gyur te/ de dag ni nges par lha ma yin no/ /ma 'ongs pa na yang sems can gang khog pa lta bu thung zhing
154b7(mdo sde): mche ba ring ba gtum po de bzhin gshegs pa'i snying po la kha zer ba de dag ni gzhan ma yin te/ btsun pa gang po lha ma yin gyi ris su gtogs pa'i sems can yin no/ /gang sngon kha nas me lce 'byung bar 'gyur ba de bzhin gshegs pa'i snying po la
155a1(mdo sde): smod cing 'phya ba'i sems can de dag ni da dung mchu dang rkan skams shing / rid pa kha nas me lce 'byung ba'i srog chags su 'gyur ro/ /ma 'ongs pa na yang sems can gang lus shin tu rid pa de bzhin gshegs pa'i snying po la smod cing 'phya
155a2(mdo sde): ba de dag ni btsun pa gang po gzhan ma yin te/ nges par kha nas me lce 'byung ba nyam chung ba yin no/ /de dag sngon yang sems can gang de bzhin gshegs pa'i sku rtag pa la mi rtag par lta ba rnams mdze na bar 'gyur te/ da dung yang sems can
155a3(mdo sde): gang zhan cing mdze na bar 'gyur ba de dag ni nges par de bzhin gshegs pa'i sku rtag pa la smod pa yin no/ /ma 'ongs pa na yang sems can gang dag de bzhin gshegs pa'i sku rtag pa la mi rtag par lta ba mdzen bar 'gyur ba de dag ni gzhan ma yin te/ btsun pa
155a4(mdo sde): gang po de bzhin gshegs pa'i sku rtag pa la smod pa yin no/ /sngon gang de bzhin gshegs pa zhi ba'i sku la ma zhi bar lta ba rnams ni bong chen por gyur te/ da dung yang bong che zhing zhan pa de dag ni nges par de bzhin gshegs pa zhi ba'i sku la ma zhi bar lta ba'o/ /ma
155a5(mdo sde): 'ongs pa na yang sems can gang de bzhin gshegs pa zhi ba'i sku la ma zhi bar lta ba de dag ni gzhan ma yin te/ btsun pa gang po bong chen po de dag ni nges par de bzhin gshegs pa zhi ba'i sku la sun 'byin pa'o/ /gang sngon phun sum tshogs pa'i dus na rgud
155a6(mdo sde): par gyur te/ nad mang ba'i sems can rnam pa mang po de dag ni de bzhin gshegs pa'i g.yung drung gi sku la g.yung drung ma yin par lta ba yin no/ /da dung yang phun sum tshogs pa'i dus na rgud par gyur pa'i sems can de dag ni de bzhin gshegs pa'i g.yung drung gi sku la
155a7(mdo sde): g.yung drung ma yin par lta ba yin no/ /ma 'ongs pa na yang sems can gang phun sum tshogs pa'i dus na rgud par 'gyur ba de dag ni de bzhin gshegs pa'i g.yung drung gi sku la g.yung drung ma yin par lta ba ste/ btsun pa gang po de dag ni nges par gzhan ma yin gyi de bzhin
155b1(mdo sde): gshegs pa gsal ba'i sku mi gsal ba'o zhes sun 'byin pa'o/ /sngon gang de bzhin gshegs pa'i sku ther zug la ther zug ma yin par lta ba'i sems can de dag ni rgyal po'i btsun mo dam pa'i mngal du skyes nas shi ste mi rtag par gyur to/ /da dung yang sems can gang la la
155b2(mdo sde): rgyal po'i btsun mo dam pa'i mngal du skyes nas shi ba de dag ni nges par de bzhin gshegs pa'i sku ther zug dang / gsal ba la smod pa'o/ ma 'ongs pa na yang sems can gang mi rtag cing tshe thung bar 'gyur ba de dag ni ther zug gi sku la smod pa yin te/ btsun pa gang po de
155b3(mdo sde): dag ni gzhan ma yin gyi nges par de bzhin gshegs pa ther zug gi sku la smod pa'o/ /sngon sems can gang bu med par gyur pa de dag kyang de bzhin gshegs pa shing zad pa'i me bzhin du yongs su mya ngan las 'das so zhes mi rtag par 'dzin pa rnams te/ da dung yang
155b4(mdo sde): sems can gang bu med par gyur pa de dag ni mya ngan las 'das pa la zhig par lta ba'o/ /ma 'ongs pa na yang sems can gang bu med pa ma rungs pa de dag ni de bzhin gshegs pa yongs su mya ngan las 'das pa zhig par lta ba rnams te/ gzhan ma yin gyi btsun
155b5(mdo sde): pa gang po de dag ni nges par de bzhin gshegs pa yongs su mya ngan las 'das pa zhig par lta ba rnams so/ /sngon sems can gang de bzhin gshegs pa pha ma phrad pa las skyes par rtog pa'i sems can de dag ni pha ma dang bral bar 'gyur ro/ /da dung yang sems
155b6(mdo sde): can gang pha ma dang bral ba de dag ni nges par de bzhin gshegs pa la kha zer ba'o/ /ma 'ongs pa na yang sems can gang sangs rgyas la pha ma phrad pa las skyes par lta ba de dag pha ma med par 'gyur te/ de dag ni gzhan ma yin gyi/ btsun pa gang po de bzhin
155b7(mdo sde): gshegs pa la kha zer ba pha ma dang bral ba'o/ /sngon sems can gang de bzhin gshegs pa'i sku rus pa dang / rgyus pa dang / rkang dang / khrag can gyi mi'i lus so zhes zer zhing / 'jig rten dang 'thun par 'jug pa las phyir phyogs pa'i sems
156a1(mdo sde): can de dag ni 'jig rten na mi sdug pa'i skyon can du 'gyur ro/ /da dung yang sems can de dag ni yan lag thams cad ma tshang zhing kha mnam pa 'jig rten dang 'thun par 'jug pa las thams cad phyir phyogs par 'gyur ro/ /ma 'ongs pa na
156a2(mdo sde): yang sems can gang kha mi gtsang ba'i dri mi zhim par mnam pa zha bo gzhogs nyams pa yan lag thams cad ma tshang ba 'jig rten dang 'thun par 'jug pa las phyir phyogs pa'i sems can de dag ni gzhan ma yin te/ btsun pa gang po 'jig rten thams cad kyis
156a3(mdo sde): spangs pa'o/ /sems can thams cad kyi las sngar bshad pa rnams shin tu ya nga ba yin te/ gal te mi'i skye gnas su skye ba thob na yang 'jig rten gyi sdug bsngal bsam gyis mi khyab pa thams cad 'thob par 'gyur ro/ /dud 'gro'i skye gnas dang /
156a4(mdo sde): gshin rje'i 'jig rten gyi sdug bsngal gyi skal ba can du 'gyur ro/ /rang gis byas pas ma rig pa yun ring por myong zhing gnas te/ de bzhin gshegs pa'i yon tan gyi bdag nyid chen po las phyir phyogs pa de dag la dge ba yungs 'bru tsam yang rnyed par
156a5(mdo sde): dka'o/ /sngon gang de bzhin gshegs pa mang po la mnyes par byas pas de bzhin gshegs pa'i che ba thos nas/ se gol gtogs pa'i srid du 'dzin na yang dge ba'i rtsa ba des sems can de dag dbang po thul ba dang / phyug cing rigs chen por 'gyur ro/ /
156a6(mdo sde): da ltar yang sems can gang dbang po thul cing bran bza' mang po'i khyim bdag shing sA la chen po lta bu dang / bram ze'i rigs chen por gyur pa'i sems can de dag ni de bzhin gshegs pa'i snying po rna ba la reg pa tsam gyis mnyes par byed cing bsod nams kyi
156a7(mdo sde): las shin du byed do/ /ma 'ongs pa na yang sems can gang de bzhin gshegs pa'i snying po thos nas/ de bzhin nyid du bsgrub pa dang / mi gang bran bza' mang zhing rigs che ba'i sems can de dag ni gzhan ma yin te/ bsod nams byas pa'i sems can
156b1(mdo sde): don dang ldan pa/ yid dang 'thad pa/ gzugs dang / mdog dang / stobs dang / snyems pa phun sum tshogs pa/ blo gros dang / dran pa dang / yid rno bar ldan pa/ dbyangs yid du 'ong zhing mthong na dga' ba/ rgyal po dang / blon po dang / rgyal bu dang / 'khor
156b2(mdo sde): los sgyur ba dang / de bzhin du dge zhing nga rgyal med pa'i sems can mig gnyid thul ba/ bshor ba bag yod pa/ de la sogs pa mtho ris dang / sa'i steng gi phun sum tshogs pa lha'i dbang po dang / tshangs pa'i dbang po dang / 'jig rten skyong ba la sogs
156b3(mdo sde): par 'gyur ro/ /de bzhin gshegs pa'i snying po thos pa'i bsod nams kyi rgyus nad med pa dang / gtse ba med pa dang / tshe ring ba dang / 'gro ba thams cad dga' bar 'gyur ro/ /de bzhin gshegs pa rtag pa g.yung drung ther zug ste/ yongs su mya ngan las
156b4(mdo sde): 'das pa yang 'chi ba med par thos pas thams cad 'byor cing yun ring du sra ba dang / rtag par 'gyur ro/ /sangs rgyas ni 'jig rten thams cad dang rjes su 'thun par 'jug pas rol pa yin par shes shing / gang de bzhin gshegs pa 'khrig pa las byung ba
156b5(mdo sde): ma yin no zhes ston pa de dag ni ye shes dang yon tan rnyed pa'i bsod nams kyis bu mang zhing pha ma ring du 'tsho ba rnyed par 'gyur ro/ /de bzhin gshegs pa'i snying po rtag pa sems can thams cad la yod par shes pa'i rgyus 'jig rten na bde ba'i rnam pa'i mchog
156b6(mdo sde): rnams dang / phun sum tshogs pa ji snyed yod pa thams cad rnyed par 'gyur ro/ /de bzhin gshegs pa'i snying po rtag par thos pas sngon byung ba dang / da ltar dang / ma 'ongs pa dang / dus gsum du yang phun sum tshogs pa thams cad dang mtho ris dang /
156b7(mdo sde): sa'i steng gi bde ba thams cad rtag tu thob par 'gyur ro/ /de bzhin gshegs pa'i snying po la brnyas pa'i rgyus ni 'gro ba lnga'i gnas thams cad na yan lag ma tshang bar 'gyur ro/ /'khor ba sdug bsngal bar 'khyam pa na sdug bsngal ba myong bar 'gyur ro/ /
157a1(mdo sde): sems can gang sangs rgyas la bsnyen bkur byas pa dang / sems can gang phan par ston cing bdag nyid de bzhin gshegs pa'i snying po la sems pa de dag ni de bzhin gshegs pa'i snying po thos pa rnyed par 'gyur ro/ /btsun pa gang po sangs
157a2(mdo sde): rgyas mang po las phyir phyogs pa'i sems can gang de bzhin gshegs pa'i snying po thos na smod pa'i sems can de dag ni bdag nyid kyi sa bon bsregs shing kye ma dus gsum du bsam gyis mi khyab par mya ngan du bya ba yin no/ /chos ston par 'dod pas 'di ltar bstan
157a3(mdo sde): te/ de bzhin gshegs pa rtag pa dang / yang dag pa nyid du shin tu bsngags par bya'o/ /de ltar mi ston te/ de bzhin gshegs pa'i snying po 'dor ba de dag ni dper na/ gdol pa la rgyal po'i bal glang lta bur de la seng ge'i khri yang mi 'os so/ /sangs rgyas
157a4(mdo sde): thams cad kyis shin tu nan tan du btsal kyang de bzhin gshegs pa'i snying po skyes pa ma brnyes te/ sems can thams cad la sangs rgyas kyi dbyings ma skyes pa mtshan dang dpe byad bzang pos brgyan pa yod do/ /sangs rgyas thams cad kyis shin tu nan tan du bdag
157a5(mdo sde): nyid kyis btsal kyang dbyings ma byung ba ma brnyes te/ sems can thams cad la ma byung ba'i dbyings sangs rgyas kyi dbyings mtshan dang / dpe byad bzang po mtha' yas pas brgyan pa'i dbyings yod do/ /sangs rgyas thams cad kyis shin tu nan tan du bdag nyid
157a6(mdo sde): kyis btsal kyang dbyings mi rtag pa ma brnyes te/ sems can thams cad la rtag pa'i dbyings sangs rgyas kyi dbyings mtshan dang dpe byad bzang po mtha' yas pas brgyan pa'i dbyings yod do/ /sangs rgyas thams cad kyis shin tu nan tan du btsal kyang de
157a7(mdo sde): bzhin gshegs pa'i snying po ther zug ma yin pa ma brnyes te/ sems can thams cad la ther zug gi dbyings sangs rgyas kyi dbyings mtshan dang / dpe byad bzang po mtha' yas pas brgyan pa'i dbyings yod do/ /sangs rgyas thams cad kyis shin tu
157b1(mdo sde): nan tan du btsal kyang / de bzhin gshegs pa'i snying po g.yung drung ma yin pa ma brnyes te/ sems can thams cad la g.yung drung gi dbyings sangs rgyas kyi dbyings mtshan dang / dpe byad bzang po mtha' yas pas brgyan pa'i dbyings yod do/ /sangs rgyas thams
157b2(mdo sde): cad kyis shin tu nan tan du btsal kyang de bzhin gshegs pa'i snying po la nad ma brnyes te/ sems can thams cad la nad med pa'i dbyings sangs rgyas kyi dbyings mtshan dang dpe byad bzang po mtha' yas pas brgyan pa'i dbyings yod do/ /sangs rgyas thams cad kyis
157b3(mdo sde): shin tu nan tan du btsal kyang de bzhin gshegs pa'i snying po la rga shi ma brnyes te/ sems can thams cad la rga shi med pa'i dbyings sangs rgyas kyi dbyings mtshan dang dpe byad bzang po mtha' yas pas brgyan pa'i dbyings yod do/ /sangs rgyas thams cad kyis
157b4(mdo sde): shin tu nan tan du btsal kyang de bzhin gshegs pa'i snying po 'jigs pa ma brnyes te/ mi 'jigs pa'i dbyings sangs rgyas kyi dbyings sems can thams cad la mtshan dang / dpe byad bzang po mtha' yas pas brgyan pa'i dbyings yod do/ /sangs rgyas thams cad
157b5(mdo sde): kyis shin tu nan tan du btsal kyang / de bzhin gshegs pa'i snying po gzhig tu rung ba ma brnyes te/ mi shigs pa'i dbyings sangs rgyas kyi dbyings sems can thams cad la mtshan dang dpe byad bzang po mtha' yas pas brgyan pa'i dbyings yod do/ /sangs rgyas
157b6(mdo sde): thams cad kyis shin tu nan tan du btsal kyang de bzhin gshegs pa'i snying po la dri ma ma brnyes te/ sems can thams cad la dri ma med pa'i dbyings sangs rgyas kyi dbyings mtshan dang dpe byad bzang po mtha' yas pas brgyan pa'i dbyings yod do/ /dper na chu dang
157b7(mdo sde): 'bru mar 'dres pa mi dmigs pa de bzhin du sangs rgyas kyi dbyings kyang nyon mongs pa bye bas g.yogs mod kyi/ nyon mongs pa dang sangs rgyas kyi dbyings 'dres par gyur pa'i gnas med do/ /dbyings kyang nyon mongs pa bye ba'i nang na 'dug mod kyi/ bum pa'i
158a1(mdo sde): nang na mar me 'dug pa bzhin du bum pa bcag na mar me rab tu 'bar zhing mdzes te/ de bzhin gshegs pa'i snying po ston par byed pa ni rdzogs pa'i sangs rgyas so/ /yang na rdzogs pa'i sangs rgyas kyi nyan thos ni bum pa lta bu/ nyon mongs
158a2(mdo sde): pa med pa ni mar me lta bu/ de bzhin gshegs pa'i snying po ston par byed pa ni nyon mongs pa dang bcas pa'am/ nyon mongs pa med pa'am/ su yang rung ste de nyid rdzogs pa'i sangs rgyas zhes bya'o/ /btsun pa gang po sgrol ba lam du zhugs pas nyon mongs pa
158a3(mdo sde): bye ba bum pa ltar bcag na/ phyis gdod dbyings thams cad lag mthil na skyu ru ra'i 'bru bzhin du mthong ngo / /dper na zla ba dang / nyi ma sprin gyis g.yogs na sa'i steng du mi snang zhing sprin las grol na/ zla ba dang / nyi ma sa'i steng du snang ba de bzhin du/ de bzhin
158a4(mdo sde): gshegs pa'i snying po nyon mongs pa bye bas khebs na mi snang ngo / /zla ba dang / nyi ma bzhin du nyon mongs pa las grol na/ sangs rgyas kyi dbyings kyi nyi ma dang zla ba yang snang ngo / /kye ma btsun pa gang po khyod ni sbrang bu'i spyad pa lta bu la spyod de/ chos kyi
158a5(mdo sde): gtam ston mi shes so/ /sbrang bu yang sgra 'byin na de yang shes pa yin nam/ lan gnyis su ma smra bar sbrang bu khyod myur du song shig/ /de nas gnas brtan mdzes bcom ldan 'das kyi zhabs la mgo bos phyag 'tshal te/ sor mo'i phreng ba la
158a6(mdo sde): 'di skad ces smras so/ /legs so legs so/ /sor mo'i phreng ba khyod kyis 'thun pa dang rjes su dgongs pa'i bsod nams byas pa nga yang dga'o/ /da sangs rgyas kyi gzugs 'dod par gyis la bram ze khyod de ltar shes par gyis shig /de nas sor
158a7(mdo sde): mo'i phreng bas/ mdzes dga' la slar 'di skad ces smras so/ /btsun pa mdzes dga' khyod ni byad bzhin bzang ba'i mchog yin na/ 'jig rten na rab tu byad bzhin bzang ba gang ji ltar na mi rnams kyi gzugs mdzes pa bzang por 'gyur/ myur du smros
158b1(mdo sde): te nga'i the tsom chod cig / de nas sor mo'i phreng ba la mdzes smras pa/ lag pa rab bkrus sor bcu thal sbyar te/ /de bzhin gshegs kyi zhabs la phyag 'tshal zhing / /rtag tu nad pa'i rim gro byed pa ni/ /de las skyes bu byad bzhin bzang por 'gyur/ /
158b2(mdo sde): sor mo'i phreng bas mdzes dga' la slar smras pa/ de bzhin gshegs pa la rus pa'ang med/ rgyus pa yang med na/ sku gdung dang ring bsrel lta ga la yod de/ ring bsrel med pa thabs kyi mchog chos kyi sku ni sangs rgyas bsam gyis mi khyab pa ste/ de
158b3(mdo sde): bzhin gshegs pa ni bsam gyis mi khyab pa'o/ /ma dad pa rnams dad pa bskyed pa'i phyir ring bsrel bzhag pa'i thabs mdzad de/ sangs rgyas kyi mchod rten bya ba'i phyir ring bsrel bzhag go/ /de ni sangs rgyas kyi chos nyid de/ 'jig rten gyi tshangs pa
158b4(mdo sde): dang / dbang phyug dang / kA t+yA ya'i bu mo dang / 'gro skems gzhon nu'i gzugs khang pa dang / so phag gi khyim gyi gnas su cha byad bcos pa'i gzugs rnam pa mang po byas te gzhag pa de dag skyabs ma yin par byas pa yin no/ /de bzhin gshegs pa'i
158b5(mdo sde): sku gdung de ltar thabs yin pa shes pa de ni/ 'jig rten na byad bzhin bzang ba'i mi yin te/ thabs kyi ye shes rtsa ba des gzugs mdzes par 'gyur gyi/ rtog pa gzhan ni byis pa ltar 'khyam pa yin no/ /mdzes dga' khyod gzugs bzang por 'gyur ba'i
158b6(mdo sde): sgo yang mi shes so/ /kye ma btsun pa mdzes dga' khyod ni sbrang bu'i spyad pa spyod de/ gzugs 'byung ba'i sgo yang mi shes so/ /sbrang bu yang gzugs phun sum tshogs pa yod kyis sbrang bu lta bu khyod cang ma zer cig /de nas gnas brtan nye sbyor gyis/
158b7(mdo sde): bcom ldan 'das kyi zhabs la phyag 'tshal nas sor mo'i phreng ba la 'di skad ces smras so/ /legs so legs so/ /sor mo'i phreng ba khyod kyis 'thun pa dang / rjes su dgongs pa'i bsod nams byas pa nga yang dga'o/ /sor mo'i phreng ba da 'dul ba la
159a1(mdo sde): brtson par gyis shig / de nas sor mo'i phreng bas/ gnas brtan nye sbyor la slar smras pa/ btsun pa nye sbyor khyod 'dul ba 'dzin pa'i mchog na/ 'jig rten na 'dul ba 'dzin pa gang / ji ltar na 'dul ba bca' ba la mkhas pa yin/ myur du
159a2(mdo sde): smros te nga'i the tsom chod cig / de nas gnas brtan nye sbyor gyis/ sor mo'i phreng ba la 'di skad ces smras so/ /sdig pa thams cad mi bya ste/ /dge ba rnams ni rdzogs par bya/ /rang gi sems kyang yongs su gdul/ /de ni sangs rgyas rnams kyi yang / /'dul
159a3(mdo sde): ba bsdus pa'i snying po'o/ /de nas sor mo'i phreng bas/ gnas brtan nye sbyor la slar 'di skad ces smras so/ /skyon chags pa ya mtshan can rnams kyi nor dang / chos gos la sogs pa dang / glegs bam dang / lhung bzed dang / chu tshags dang / ska rags dang /
159a4(mdo sde): khab rnams thams cad du thams cad dgag cing blang bar bya ste/ mi bgrungs pa tshar gcad cing nan tur bya ba yin no/ /de thams cad ni tshul khrims dang ldan pa'i nor te/ skyon chags pa'i ya mtshan can gyi nor ma yin no/ /dper na rgyal po'i ral gri gdol
159a5(mdo sde): pa'i khyim na 'dug na ral gri de'i mthus phrogs kyang nyes pa med de/ de ni gdol pa'i nor ma yin gyi rgyal po'i dkor ro/ /de bzhin du de ni tshul khrims dang ldan pa'i nor te/ bzung nas nan gyis khyer ba de ni/ 'jig rten na 'dul ba 'dzin pa ste/ de la nyes
159a6(mdo sde): byas tsam gyi ltung ba yang med do/ /cho ga dang mi ldan pa yang ma yin te/ de ni de bzhin gshegs pa'i bka' rdzogs pa'o/ /de bzhin gshegs pa ni rtag tu sems can thams cad la sgra gcan zin dang mtshungs par gzigs pa'o/ /kye ma btsun pa
159a7(mdo sde): nye sbyor ni sbrang bu'i spyad pa lta bu spyod de/ 'dul ba bsdus pa'i snying po mi shes so/ /sbrang bu yang bya ba shes kyis sbrang bu lta bu khyod cang ma zer cig /de nas 'jam dpal gzhon nur gyur pas/ bcom ldan 'das kyi zhabs la mgo bos phyag 'tshal nas/
159b1(mdo sde): sor mo'i phreng ba la 'di skad ces smras so/ /legs so legs so/ /sor mo'i phreng ba khyod kyis 'thun pa dang rjes su dgongs pa'i bsod nams byas pa nga yang dga'o/ /da ni chos la stong pa chen po ci yang med pa bsgom par bya'o/ /de nas sor mo'i phreng
159b2(mdo sde): bas/ 'jam dpal gzhon nur gyur pa la slar 'di skad ces smras so/ /'jam dpal khyod stong pa chen po mthong ba'i mchog na/ 'jig rten na stong pa mthong ba gang yin/ stong pa stong pa zhes bya ba'i don ci/ shes pa chen po dang ldan pa myur du smros te nga'i the tsom
159b3(mdo sde): myur du chod cig / de nas 'jam dpal gzhon nur gyur pas/ sor mo'i phreng ba la tshigs su bcad pas smras pa/ /sangs rgyas nam mkha' lta bu ste/ /nam mkha' mtshan nyid med pa'o/ /sangs rgyas nam mkha' lta bu ste/ /nam mkha' mtshan ma med
159b4(mdo sde): las skyes/ /sangs rgyas nam mkha' lta bu ste/ /nam mkha' gzugs med gyur pa'o/ /chos rnams nam mkha' lta bu ste/ /de bzhin gshegs pa chos kyi sku/ /ye shes nam mkha' lta bu ste/ /de bzhin gshegs pa ye shes sku/ /gzung du
159b5(mdo sde): med cing reg tu med/ /chags med ye shes de bzhin gshegs/ /thar pa nam mkha' lta bu ste/ /nam mkha' la yang mtshan nyid med/ /thar pa sangs rgyas de bzhin gshegs/ /stong pa ci yang med pa dag /sor phreng khyod kyis ga la shes/ /
159b6(mdo sde): de nas sor mo'i phreng bas/ 'jam dpal gzhon nur gyur pa la slar 'di skad ces smras so/ /'di lta ste dper na/ sprin chen po las char rab tu bab pa dang / skyes bu byis pa'i rang bzhin can gyis/ ser ba'i 'bru blangs te/ nor bu rin po che
159b7(mdo sde): bai dUr+yar bsams nas/ khyim du khyer ba dang / ha cang grang ches nas gzung ma nus te gter du bya'o snyam nas/ bum pa'i nang du legs par bcug pa dang / ser ba'i ril bu de zhu bar mthong nas/ stong pa'o snyam ste cang mi zer bar gyur pa de bzhin
160a1(mdo sde): du btsun pa 'jam dpal shin tu stong pa nyid la bsgoms shing / stong par zab tu bsams pas chos thams cad zhig pa mi zad par mthong ngo / /thar pa stong pa ma yin pa la yang stong par mthong zhing rtog go/ /'di lta ste dper na/ ser
160a2(mdo sde): ba'i ril bu la nor bu snyam du bsams nas/ nor bu yang stong par bsgom pa de bzhin du/ khyod kyang stong pa ma yin pa'i chos la stong par sems te/ chos stong pa mthong nas stong pa ma yin pa'i chos la yang stong par 'jig par byed do/ /stong pa'i chos kyang
160a3(mdo sde): gzhan/ stong pa ma yin pa'i chos rnams kyang gzhan te/ ser ba'i ril bu lta bur nyon mongs pa bye ba ni stong pa'o/ /ser ba'i ril bu lta bur mi dge ba'i phyogs kyi chos rnams ni myur du 'jig go/ /nor bu bai dUr+ya bzhin du sangs rgyas ni rtag pa ste/ thar pa'i
160a4(mdo sde): mtha' yang nor bu bai dUr+ya bzhin no/ /nam mkha' yang sangs rgyas rnams kyi gzugs yin te/ nyan thos dang / rang sangs rgyas thams cad kyi gzugs med pa yin no/ /sangs rgyas kyi thar pa yang gzugs yin te/ nyan thos dang / rang sangs rgyas rnams
160a5(mdo sde): kyi thar pa gzugs med pa yin na/ ji ltar thar pa'i mtshan nyid stong pa zhes bya/ dbye ba med pa'i 'du shes su ma byed cig /'jam dpal gang grong khyer brtsigs pa'i khyim stong pa ni mi med pas stong ngo / /bum pa ni chu med pas stong ngo / /klung ni chu mi 'bab
160a6(mdo sde): pas stong ngo / /ci grong gi bar skabs khyim med pa la stong pa stong pa zhes bya'am/ ci khyim thams cad stong pa yin nam/ thams cad stong pa ma yin gyi/ mi med pas stong pa zhes bya'o/ /ci bum pa thams cad stong pa yin nam/ thams cad stong pa ma
160a7(mdo sde): yin gyi/ chu med pas stong pa zhes bya'o/ /ci klung thams cad stong pa yin nam/ thams cad stong pa ma yin gyi/ chu mi 'bab pa'i phyir stong pa zhes bya ste/ de bzhin du thar pa thams cad kyis stong pa ma yin gyi/ nyes pa thams cad dang bral ba'i phyir thar
160b1(mdo sde): pa stong pa zhes bya'o/ /sangs rgyas bcom ldan 'das ni stong pa ma yin te/ nyes pa thams cad dang bral zhing nyon mongs pa bye ba'i mi dang / lha med pa'i phyir stong pa zhes bya'o/ /kye ma btsun pa 'jam dpal ni sbrang bu'i spyad pa spyod de/ stong pa dang mi stong pa'i don de
160b2(mdo sde): kho na mi shes so/ /gcer bu pa yang thams cad stong par sgom ste/ gcer bu pa'i sbrang ma khyod cang ma zer cig /de nas 'jam dpal gzhon nur gyur pas/ sor mo'i phreng ba la slar 'di skad ces smras so/ /sor mo'i phreng ba khyod 'brog dgon pa na stag bzhin du
160b3(mdo sde): nyan thos thams cad gsod na/ de ltar de bzhin gshegs pa'i sras rnams la ma brnyas shig /sbrang bu khyod su zhig de nas sor mo'i phreng bas/ 'jam dpal gzhon nur gyur pa la slar 'di skad ces smras so/ /dper na/ 'byam po lta bur bkren
160b4(mdo sde): pa dag lam du zhugs na/ stag gi dri mnam pa tsam gyis kun du 'bros pa de bzhin du nyan thos rnams kyang theg pa chen po mi shes pas 'byam po lta bur byang chub sems dpa'i dri mnam na kun du 'bros so/ /dper na/ seng ge'i rgyal pos ri khrod nas seng ge'i
160b5(mdo sde): mthu rtsal gyis sgra bsgrags na/ seng ge'i sgra thos pas dang wa la sogs pa thams cad mi 'tsho zhing 'chi bar 'gyur ba de bzhin du/ byang chub sems dpa' seng ge'i sgra bsgrags te/ seng ge'i mthu rtsal gyis rnam par gnon pa na/ byang chub
160b6(mdo sde): sems dpa'i sgra thos na/ nyan thos dang / rang sangs rgyas thams cad ldem po ngag la kun du rmongs so/ /ngas kyang re zhig wa'i sgra phyung na yang nyan thos thams cad lan ldon mi nus na/ gal te seng ge'i sgra phyung na nyan thos rnams ji ltar 'gyur/ de nas
160b7(mdo sde): 'jam dpal gzhon nur gyur pas sor mo'i phreng ba la slar 'di skad ces smras so/ /sbrang bu lta bu khyod su zhig /sor mo'i phreng bas shin tu gtum pa'i las byas so/ /khyod lta bu yang byang chub sems dpa' yin du zin na/ bdud sdig can dag ci 'dra/
161a1(mdo sde): kye ma 'jig rten rnams ni bdag nyid mi shes te/ bdag gi nyes pa mi mthong gi /gzhan gyi nyes pa mthong ngo / /sor mo'i phreng bas sdig pa ji snyed cig byas/ de nas sor mo'i phreng bas/ 'jam dpal gzhon nur gyur pa la 'di skad ces smras
161a2(mdo sde): so/ /kye ma 'jig rten na dam pa'i chos 'jig pa'i skyes bu gnyis yod de/ gang shin tu stong pa nyid du lta ba dang / gang 'jig rten na bdag tu smra ba 'di gnyis ni dam pa'i chos 'jig pa dang / dam pa'i chos khas 'bub pa'o/ /kye ma btsun pa 'jam dpal ni sdig
161a3(mdo sde): pa dang / mi sdig pa mi shes so/ /kye ma byang chub sems dpa'i spyod pa yang mi shes so/ /kye ma byang chub sems dpa' stag rnams 'jigs pa med pa'o snyam du sems na/ kye ma btsun pa 'jam dpal ni sbrang bu dang / /seng ge'i bye brag kyang mi shes so/ /
161a4(mdo sde): btsun pa 'jam dpal de bzhin gshegs pas bsngags pa'i byang chub sems dpa'i spyod pa nyon cig /dper na/ sgyu ma'i rgyal pos sgyu ma la 'dus pa'i dbung du ji ltar gcod pa dang / gtub pa ston te sgyu ma byed pas bza' ba dang / rnyis pa yang ston/ sgyu ma byed
161a5(mdo sde): pa rnam pa mang po sgyu ma'i mchog sgyu ma byed pa'i sgyu ma ji lta ba de bzhin du/ sangs rgyas rnams kyi bstan pa yang de bzhin te/ byang chub sems dpa' stag rnams kyang bdag nyid skye ba dang / yongs su mya ngan las 'da' ba lta bur sgyu ma rnam pa mang po ston to/ /
161a6(mdo sde): nad kyi bskal pa bar ma la bdag la nad med do zhes sems can rnams na ba'i phyir zas kyi mchog tu 'gyur ro/ /me'i bskal pa bar ma la sa rnams sreg cing rtag par 'du shes pa'i sems can rnams la mi rtag par ston to/ /mtshon gyi bskal pa bar ma la sems can
161a7(mdo sde): rnams kyi phyir bdag gis bstan to snyam ste/ thams cad mtshon dang / lcags su byas nas/ sangs rgyas kyis phan tshun du gsod pa bstan kyang sems can gcig la yang gnod par mi 'gyur te/ de dag ni sgyu ma sprul pa bzhin no/ /sangs rgyas ni stong gsum
161b1(mdo sde): gyi stong chen po'i 'jig rten gyi khams thams cad kyang yungs 'bru'i sbu gur 'jug ste/ sems can gang la yang gnod par mi 'gyur ro/ /yang de nas phyung ste/ gnas ji lta ba bzhin du 'jog par yang ston to/ /rgya mtsho'i chu dang / chu'i phung po dang / ri'i phung po dang /
161b2(mdo sde): ri rab la sogs pa sangs rgyas kyi spu'i khung bu gcig tu 'jug kyang sems can gcig la yang gtses par mi 'gyur zhing phyis so so'i phyogs su 'god do/ /rkang pa'i mthe bos phyogs bcu'i 'jig rten gyi khams g.yo bar byas kyang sems can gcig la yang gtse ba byas
161b3(mdo sde): par mi 'gyur te/ de ni sangs rgyas rnams kyi chos nyid kyi mdzad pa'o/ /rnam pa gang dang gang gis sems can la phan par 'gyur ba bran dang slob mar yang 'gyur ro/ /de bzhin du grong mi dang / ded dpon dang / mdun na 'don du'ang 'gyur ro/ /rgyal po dang / blon po
161b4(mdo sde): dang / gzhon nu dang / grong dpon dang / tshogs thams cad kyi nang du yang sems can rnams la phan par bya ba'i phyir/ bdag nyid 'dum par sbyar ba dang 'thun par byed do/ /lha thams cad du'ang 'gyur te/ de dag gi lta ba bzlog pa'i phyir thams cad du skye ba ston
161b5(mdo sde): pas/ de'i phyir skyes pa'i rabs zhes bya'o/ /sgyu ma byed pa'i sgyu ma mthong na/ kye ma sgyu ma byed pa ni sdig pa ste/ gcad pa dang / gtub pa byed cing gzhan la gsod do zhes tshogs thams cad la mi brjod pa de bzhin du sangs rgyas kyang 'jig rten na sgyu ma byed pa'i
161b6(mdo sde): rang bzhin yin par blta ste/ de bzhin du ngas sems can rnams bsad pa yang shes par bya'o/ /sgyu ma byed pas sgyu ma byed pa'i skyes bu ji lta ba de bzhin du sgyu ma sprul pa nyis stong du gcig ma tshang ba yang de lta bus 'dul ba'i dbang gis sgyu ma sprul to/ /'jam dpal
161b7(mdo sde): ji ltar mtshon gyi bskal pa bar ma la ngas kyang byang chub sems dpa'i spyod pa'i sgyu ma 'di dag sprul to/ /kye ma btsun pa 'jam dpal ni sbrang bu lta bu'i spyad pa spyod de/ mi'i glang po che shes kyang mi 'dod do/ /shes kyang mi 'dod pa de ni sbrang bu lta bu ste smad pa zhes bya'o/ /
162a1(mdo sde): de nas bcom ldan 'das thams cad mkhyen pa thams cad gzigs pas/ 'jam dpal gzhon nur gyur pa la 'di skad ces bka' stsal to/ /'jam dpal sor mo'i phreng bas ji skad zer ba de bzhin te/ byang chub sems dpa'i spyod pa ni de lta'o/ /'jam
162a2(mdo sde): dpal sor mo'i phreng ba 'di ni tha mal pa ma yin te/ de lta bus 'dul ba'i dbang gis byang chub sems dpa' mi'i glang po ches bdag nyid de ltar sprul to/ /'jam dpal yud tsam zhig sdod cig dang / sor mo'i phreng ba yang khyod dang 'dra ste/ sor mo'i phreng ba'i bdag
162a3(mdo sde): nyid chen po shin tu rgyas par bstan gyis/ de'i gtam brjod pa las sor mo'i phreng ba'i che ba shes par gyis shig /de nas bcom ldan 'das kyis sor mo'i phreng ba la 'di skad ces bka' stsal to/ /mi'i glang po che sems can thams cad la phan pa'i don du brtson
162a4(mdo sde): 'grus bstan pa legs so legs so/ /bdag nyid myur du dgra bcom pa thob par gyis shig dang / de'i yon tan 'di 'dra'o/ /de'i las 'di 'dra'o/ /brtson 'grus 'di 'dra'o zhes sems can thams cad la phan pa dang / bde ba'i phyir brjod par
162a5(mdo sde): bya'o/ / //bam po bzhi pa/ de nas bcom ldan 'das la tshe dang ldan pa sha ra dwa ti'i bus 'di skad ces gsol to/ /bcom ldan 'das sems can thams cad la phan pa dang thugs brtse ba'i slad du dgra bcom pa rang gi lus 'di nyid kyis thob par
162a6(mdo sde): 'tshal ba'i yon tan 'di 'dra/ las 'di 'dra/ brtson 'grus 'di 'dra'o zhes sems can thams cad la phan pa dang bde ba'i slad du bshad du gsol/ bcom ldan 'das kyis bka' stsal pa/ nam pha ma phrad de/ dus su ma'i rum du bu chags ma thag tu pha ma
162a7(mdo sde): dag dga' bar 'gyur ro/ /bdag gis myong ba'i yon tan gyis thob pas brtson 'grus dang / gzi brjid gzhan du 'gyur ro/ /'jig rten kyang 'byor pa dang / mod par 'gyur/ 'jig rten khrag khrug med par 'gyur/ rgyal po yang shin tu bde bar 'gyur/
162b1(mdo sde): mas bsod nams dam pa'i rmi lam yang rnyed de/ nam khye'u btsas pa de'i tshe/ rigs 'phel bar 'gyur ro zhes mi mdza' ba rnams kyang shin tu byams par 'gyur ro/ /nam khye'u de lo bdun nam/ brgyad dam/ dgu lon nas/ yi ge'i grar zhugs pa'i tshe khyim na
162b2(mdo sde): 'thab pa dang / rtsod pa mi 'byung / bran po dang bran mo rnams kyang dga' mgu rangs par gyur nas/ yang dag pa'i las kyis khyim du 'phel bar byed do/ /nam khye'u de lo nyi shu lon pa de'i tshe khyim de'i ba lang dang / ma he dang / lug la sogs pa rkang pa bzhi pa
162b3(mdo sde): rnams kyang 'thab pa med de/ pha ma lta bur sdug par 'gyur ro/ /ba yang zho bdam mo/ /khye'u de la 'dod chags dang / phrag dog dang / 'tshig pa dang / g.yo dang / sgyu dang / smra ba dang / tshig rtsub po dang / byis pa'i tshul dang / cho ga ma yin pa
162b4(mdo sde): med cing mi dge ba'i phyogs kyi bya ba thams cad mi 'byung ste/ pha ma la mchod pa dang / slob dpon dang / mkhan po la mchod pa'i sems skye'o/ /rgan rabs mthong na lag pa thal mo sbyor ro/ /bar ma mthong na pang gis mkhyud de dam du 'ju'o/ /khye'u dang
162b5(mdo sde): bu mo bdag dang 'dra ba dang lhan cig tu bus pa'i rtsed mo rtse na sbyin pa dang / ri mor bya ba dang / gtong ba sems so/ /phongs pa la bu bzhin du byed do/ /bya ba kun la ngo tsha shes te/ 'jigs shing skrag pa yin/ dam pa'i chos kyi bya ba la mos kyi/ gar dang sgyu ma
162b6(mdo sde): byed pa la mos pa ma yin/ gnyid dang snyom las byed pa ma yin/ sangs rgyas mthong bar 'dod cing rtag tu glegs bam klog /bslab pa la sogs pa bzo rnam pa mang po la dga'i/ rgyan po dang / rtsed mo dang / chang 'thung ba la dga' ba ma yin/ lha las lhur
162b7(mdo sde): byed pa'i skye bo dge ba rnams kyis bkur ba/ mig gnyid thul ba/ zas mang du mi za/ gtsang sbra chung ba ma yin/ phyi rol gyi 'gro ba thams cad kyang dga' ba/ chos kyi bya ba la snying stobs che zhing blo gros che ba la sogs pa de lta bu'i yon tan shin tu mang bas
163a1(mdo sde): rang gi lus de nyid kyis dgra bcom pa thob par 'gyur te/ yon tan de 'dra/ las de 'dra/ brtson 'grus kyi rnam pa de 'dra ste/ sha ri'i bu sor mo'i phreng ba yang myur du dgra bcom pa thob par 'gyur bas/ sor mo'i phreng ba la sdig par ga la 'gyur/
163a2(mdo sde): sha ra dwa ti'i bu sor mo'i phreng ba la ngo mtshar dang / yon tan gzhan yang yod de/ 'jam dpal ji lta ba de bzhin du sor mo'i phreng ba byang chub sems dpa' mi'i glang po yang de bzhin no/ /sor mo'i phreng ba ni sems can thams cad la bu gcig pa bzhin du blta'o/ /
163a3(mdo sde): byang chub sems dpa' sems dpa' chen po sor mo'i phreng ba ni/ bdag grol nas 'jig rten thams cad dgrol lo/ /rgal nas bsgral bar bya'o zhes bdag dang 'jig rten gyi phyir skyes bu 'di rtag tu smon lam 'debs te/ 'jig rten thams cad la phan zhing snying
163a4(mdo sde): brtse ba sdig pa byed pa de ni gnas med do/ /de lta bu'i sems can dag gi phyir/ byang chub sems dpa' mi'i glang po che rnams ni nyi ma dang / zla ba dang / tshangs pa lta bu dang / skye dgu'i bdag por 'gyur ro/ /sa dang / rlung dang / nam mkha' dang / chu dang / me lnga pa
163a5(mdo sde): dang / de lta bu rnam pa mang por 'gyur ro/ /de nas bcom ldan 'das la tshe dang ldan pa maud gal gyi bu chen pos 'di skad ces gsol to/ /bcom ldan 'das sor mo'i phreng ba ni gang zag ya rabs lags te/ bcom ldan 'das mthong ma thag tu bdag nyid srid pa
163a6(mdo sde): thams cad las nges par brgal to/ /de nas sor mo'i phreng bas/ gnas brtan maud gal gyi bu chen po la 'di skad ces smras so/ /btsun pa maud gal gyi bu chen pos de bzhin gshegs pa ma rnyed na/ 'jig rten na chos la bdag po byed pa'i sems can su dag
163a7(mdo sde): yod/ smras pa/ rigs kyi bu chos mngon pa'i lung las bcom ldan 'das kyis rab tu bstan te/ dge slong rnams na ba dang na ba lta bu gsum ste/ na ba gsum gang zhe na/ log par nges pa zhes bya ba dang / yang dag pa nyid du nges pa zhes bya ba dang / ma
163b1(mdo sde): nges pa'i gang zag ces bstan to/ /de la log par nges pa gang zhe na/ log par nges pa zhes bya ba ni/ skyes bu gang de bzhin gshegs pas kyang gdul mi nus pa'o/ /yang dag pa nyid du nges pa zhes bya ba ni dper na/ btsun pa 'jam dpal dang / 'od srung chen po
163b2(mdo sde): lta bu de bzhin gshegs pa ma byung bzhin du de bzhin gshegs pa'i phyir de kho na'i chos la rab tu zhugs pa'o/ /smras pa/ btsun pa maud gal gyi bu chen po de ltar de bzhin gshegs pa ma skyes par btsun pa gnas brtan 'od srung chen po bdag nyid de kho na'i chos la
163b3(mdo sde): rab tu zhugs so zhes ma zer cig / de ci'i phyir zhe na/ de bzhin gshegs pa ni rtag pa ste/ gang chos la gnas pa de dag gi khyim na de bzhin gshegs pa de bzhugs so/ /dper na/ 'bab chu thams cad ni char las byung ste/ char med kyang gal te chu 'bab pa
163b4(mdo sde): de la mkhas pas 'di ltar bsam mo/ /char med par chu 'bab pa de ni gnas med kyis gzhan du char 'bab par rig par bya ste/ de las 'bab chu 'bab par rig par bya'o/ /de bzhin du maung gal gyi bu 'jig rten gyi dang / 'jig rten las 'das pa'i mchog
163b5(mdo sde): gi chos thams cad kyang sangs rgyas las 'bab ste/ de bas na btsun pa 'od srung chen po yang de bzhin gshegs pa'i zhabs kyi drung du rab tu byung bar rig par bya'o/ /ji ltar skye bo thams cad kyis sgyu ma mi mthong zhe na/ btsun pa bcom ldan 'das nyag gcig
163b6(mdo sde): gis mkhyen pa ma yin gyi/ gzhan du char bab pa bzhin te/ de'i phyir sangs rgyas med pa'i dus kyi sems can rnams kyang bdag nyid nges par mi sgrol gyi rtag tu sangs rgyas kyi mngon sum du nges par sgrol bar rig par bya'o/ /gzhan yang btsun pa skyes bu
163b7(mdo sde): la la zhig zla ba dang / nyi ma mthong nas khyim gyi nang du zhugs te de gnyis kyis mi mthong ngo snyam du sems na/ ci zla ba dang nyi mas mi mthong ngam/ mthong mod kyi mi mi mkhas pa khyim gyi nang du zhugs ma thag tu zla ba dang / nyi mas mi mthong ngo snyam
164a1(mdo sde): du sems te/ de bzhin du btsun pa maung gal gyi bu yang mi mkhas pa bzhin ma zer cig /de bzhin gshegs pa ni rtag tu sems can rnams nges par sgrol te/ rtag tu sems can rnams rab tu 'byung ba dang / bsnyen par rdzogs par 'dzin
164a2(mdo sde): du 'jug go/ /de'i phyir gang zag log par nges pa dang / yang dag pa nyid du nges pa ste/ ma nges pa zhes bya ba gsum pa med do/ /smras pa/ 'jig rten pa la yang tshul khrims lnga yod do/ /sangs rgyas 'byung ba'i dus na yang yod do/ /smras pa/ btsun
164a3(mdo sde): pa maud gal gyi bu de skad ma zer cig / ji tsam chos dang 'thun pa'i tshul khrims dang / cho ga dang yon tan 'jig rten na/ 'jig rten pa dang / 'jig rten las 'das pa dag yod pa de dag thams cad du thams cad sangs rgyas kyi tshig tu rig par bya'o/ /smras pa/ nad pa lta bu'i gtam
164a4(mdo sde): rnam pa gsum ste/ nad pa kha cig sman pa rnyed na 'tsho ba yod do/ /nad pa kha cig sman pa ma rnyed kyang 'tsho ba yod do/ /nad pa kha cig sman pa rnyed kyang mi 'tsho ba yod do/ /smras pa/ na ba gsum du med de/ na ba kha cig sman pa ma rnyed kyang 'tsho'o/ /na ba kha
164a5(mdo sde): cig ni sman pa rnyed kyang mi 'tsho ste/ gsor rung ba dang / gsor mi rung ba dang / rnam pa gnyis so/ /smras pa/ gsum ma yin te/ nad pa kha cig ni sman pa ma rnyed kyang 'tsho ba yod do/ /nad pa kha cig ni sman pa dang g.yog rnyed kyang mi 'tsho ba yod de/ gal te
164a6(mdo sde): sman med na/ sman pas kyang ci zhig bya/ nad pa gang sman pa ma rnyed kyang 'tsho ba de/ sman pa rnyed na ci ltar 'tsho bar mi 'gyur te/ rgyu gcig gis sman pa bya ba shes pa ma yin gyi/ zas mi bza' ba'i cho ga dang / btang ba yang mi shes so/ /gal te thams
164a7(mdo sde): cad mi shes na/ dus ma yin par 'chi bas 'chi bar 'gyur ro/ /de'i phyir nad pa gsor rung ba dang / gsor mi rung ba ste/ sman pa yang rnyed/ sman dang g.yog rnyed kyang / gal te 'chi na ni de don med pa'i gnas su 'gyur ro/ /de ci'i phyir zhe na/ gal
164b1(mdo sde): te sman dang / /g.yog dang / sman pa yang ma rnyed/ sman pa rnyed la/ sman ma rnyed pa ste/ de'i phyir sman pa dang / sman rnyed kyang mi 'tsho na/ sman dang sman pa'i bye brag kyang med do/ /ci'i phyir tshe'i rig byed las lus lci ba dang / yang ba'i bya ba thams cad 'byung
164b2(mdo sde): ste/ de'i phyir btsun pa maud gal gyi bu chen po gsor rung yang rung la/ mi rung yang mi rung zhes bya bar rnam pa gsum du rtog pa rnam pa gsum med do/ /de ni nyan thos kyi shes pa ste/ sbrang bu lta bu'i shes pa'o zhes mkhas pa rnams 'dzer to/ /mi mkhas
164b3(mdo sde): pa rnams kyi phyir rnam pa gnyis su brtags te/ de la log par nges pa zhes bya ba ni 'dod chen pa'o/ /yang dag par nges pa zhes bya ba ni nyan thos dang / rang sangs rgyas so/ /btsun pa maud gal gyi bu ngo mtshar rnam pa gnyis te/ rnam pa gnyis gang zhe na/
164b4(mdo sde): de bzhin gshegs pa dang / 'dod chen pa'o/ /de bzhin gshegs pa ni mchog gi gnas su ngo mtshar du gyur pa yin te/ de bzhin gshegs pa las mtho ba'i gnas gzhan mi snang ste ngo mtshar to/ /dma' ba'i gnas su yang 'dod las gzhan mi snang ngo / /
164b5(mdo sde): dper na/ de bzhin gshegs pa'i nyan thos rnams pha rol tu phyin pa bcu yongs su rdzogs par byed cing 'gro ba de bzhin du 'dod chen pa yang pha rol tu phyin pa bcu yongs su rdzogs par byed cing 'gro'o/ /dper na/ de bzhin gshegs pa'i nyan thos rnams kyi sbyin
164b6(mdo sde): pa'i pha rol tu phyin pa la bdag gi bu dang / mig dang sha bye ba'i phung po'i ri rab bas che ba de bas lhag par gtong ba de bzhin du 'dod chen pa'ang 'dod chen gyi sbyin pa'i pha rol tu phyin pa bcu yongs su rdzogs par byed do/ /'dod chen pa'ang nam
164b7(mdo sde): kyi 'jig rten du song ba de'i tshe der g.yem pa'i sems skye ste/ de'i tshe myur du bud med mang po 'byung ste/ bu mang po yang 'byung ste/ sems tsam gyis bde ba lta 'thob par ga la 'gyur/ de nas myur du bdag gi bu bza' ba'i sems skyes nas za'o/ /
165a1(mdo sde): yang las kyis bram ze'i gzugs su 'gyur te/ des slong ba rnams la yang bu rnams byin te byin pa de dag za'o/ /yang bdag nyid kyang thams cad za ste/ de ltar 'dod chen pa'ang 'dod chen gyi sbyin pa'i pha rol tu phyin pa rdzogs par 'gyur te/
165a2(mdo sde): de bzhin du pha rol tu phyin pa bcu yongs su rdzogs par byed do/ /de'i phyir mthon po'i gnas kyi mchog ni sangs rgyas bcom ldan 'das rnams so/ /dma' ba'i gnas na ni 'dod chen pa rnams so/ /btsun pa maung gal gyi bu de ltar ngo mtshar rnam pa gnyis te/
165a3(mdo sde): log par nges pa'i gang zag ni 'dod chen pa yin par soms shig /yang dag par nges pa'i gang zag ni de bzhin gshegs pa dang / de bzhin gshegs pa'i nyan thos yin par soms shig /de nas bcom ldan 'das kyis sor mo'i phreng ba la bka' stsal pa/ sor
165a4(mdo sde): mo'i phreng ba tshur shog / myur du rab tu byung la skyabs gsum du 'gro ba zung shig /de nas sor mo'i phreng bas/ bcom ldan 'das la tshigs su bcad pas slar gsol pa/ theg pa 'di ni theg chen te/ /chags med ye shes zhes kyang bgyi/ /theg pa gcig
165a5(mdo sde): po skyabs gcig ste/ /de bzhin gshegs pa don dam skyabs/ /chos dang sangs rgyas don gcig ste/ /de bzhin gshegs pa chos kyi sku/ /dge 'dun de bzhin gshegs kyi ming / /dge 'dun nyid ni de bzhin gshegs/ /chos dang dge 'dun
165a6(mdo sde): gnyis ni thabs kyi skyabs lags te/ /de bzhin gshegs ni thabs med skyabs dang don dam skyabs/ /de bzhin gshegs pa skyabs med rnams kyi skyabs lags te/ /de yi slad du de bzhin gshegs la skyabs su mchi/ /ji ltar shing kun za 'dod pas ni
165a7(mdo sde): shing kun bza' bya zhes/ /shing kun yang dag bor nas shing kun bcos ma za ba ni/ /'jig rten dag na bdag la mi phan nad kyang sos mi 'gyur/ /'jig rten de 'dra'i phyugs med sman pa stong gis gso mi nus/ /de bzhin du ni skyabs gcig yongs
165b1(mdo sde): btang ste/ /thabs kyi skyabs su gang dag 'jug pa yang / /de lta bu yi sbrang bu gzhan med de/ /de ni sangs rgyas stong gis gso mi nus/ /bcom ldan 'das kyis bka' stsal pa/ 'o na sor mo'i phreng ba khyod gzhon nu'i tshul khrims srungs shig /de nas sor
165b2(mdo sde): mo'i phreng bas/ bcom ldan 'das la slar 'di skad ces gsol to/ /'jig rten na gzhon nu gang lags/ bsnyen par rdzogs pa gang lags/ 'jig rten na dge sbyong gsal ba gang lags/ 'jig rten na sbyin gnas gang lags/ de nas bcom
165b3(mdo sde): ldan 'das cang mi gsung bar gyur pa dang / sor mo'i phreng bas bcom ldan 'das la 'di skad ces gsol to/ /bcom ldan 'das gang 'jig rten na skyabs gcig po don dam pa'i skyabs su ma 'tshal ba de dag thabs gnyis po la bkod do/ /de gnyis
165b4(mdo sde): 'jig rten na skyabs lags te/ gzhon nur gyur nas bsnyen par rdzogs pa mi gsal ba de dge sbyong lags sam/ gang skyabs gcig po ma 'tshal ba de dag skyabs sbyor ba lta ga la 'gyur/ gang bcom ldan 'das la don dam pa'i skyabs su ma 'tshal
165b5(mdo sde): ba de dag thog ma nas skyabs su 'gro ba yang ma sbyangs na dge sbyong du lta ga la 'gyur/ de ltar skyabs su mchi ba yang gsal bar ma 'tshal na/ sbyin gnas su lta ga la 'gyur/ gang skyabs dang thabs kyi skyabs kyi bye brag ma 'tshal ba de ni 'jig rten na gzhon
165b6(mdo sde): nu mi mkhas pa'o/ /bcom ldan 'das kyis bka' stsal pa/ 'o na sor mo'i phreng ba khyod srog gcod pa spangs pa'i tshul khrims srungs shig /de nas sor mo'i phreng bas/ bcom ldan 'das la 'di skad ces gsol to/ /bdag ni srog gcod pa
165b7(mdo sde): spangs pa'i tshul khrims mi 'dzin gyi/ nya pa ltar srog gcod pa'i tshul khrims 'dzin to/ /srog ces bgyi ba ni nyon mongs pa bye ba ste/ de dag bzung nas gang gsod pa de ni 'jig rten na srog gcod pa spangs pa 'dzin pa'o/ /de yang gsad pa 'am/
166a1(mdo sde): yang na rgyags pa bcom ste/ bdag gi slob mar bgyi'o/ /bcom ldan 'das kyis bka' stsal pa/ 'o na sor mo'i phreng ba khyod smra ba spangs pa'i tshul khrims zung shig /bcom ldan 'das la sor mo'i phreng bas slar 'di skad ces gsol
166a2(mdo sde): to/ /bdag ni smra ba spangs pa'i tshul khrims mi 'dzin to/ /chos thams cad ni mi bden pa ste/ bdag ni mi bden par smra ba'i chos ston to/ /de ni sangs rgyas kyi chos nyid de mi bden pa zhes bgyi'o/ /chos thams cad ni stong pa ste/ dgra bcom pa zhes
166a3(mdo sde): bgyi ba'i chos thams cad kyang zhes bgyi'o/ /nyan thos dang / rang sangs rgyas dang / byang chub sems dpa'i spyod pa 'jig rten dang 'thun pa'i rjes su 'jug pa rnams kyang mi bden pa'i chos zhes bgyi'o/ /bdag 'jig rten du skyes te rab tu byung zhing bsnyen par
166a4(mdo sde): rdzogs nas/ bdag gis dgra bcom pa thob po/ /gzhan gyi sbyin pa'i dngos po la spyad do/ /bdag 'jig rten na 'chag go/ /bdag gis ni rma dgu nas de'i bgyi ba bgyi'o/ /bdag lha ma 'tshal lo/ /bdag gis so shing blang ngo / /bdag gis
166a5(mdo sde): mig rtsi byug go/ /bdag sgom mo/ /bdag gnyid gcag go/ /bdag gi mgo bo breg go/ /bdag mal du zhugs te nyal lo/ /rked pa na ba zhig byung ngo / /bad kan dang mkhris pa dang / rlung dang / 'dus pa zhig byung ste/ bdag gis sman btung ngo / /
166a6(mdo sde): bdag ni shing zad pa'i me bzhin du yongs su mya ngan las 'da'o zhes bya ba la sogs pa'i chos thams cad ni mi bden pa ste/ ji tsam du thabs kyis bya ba dang / 'jig rten na thabs kyis bya ba la bdag yongs su spyod pa'i bar du smra ba'i tshul khrims mi spyod do/ /
166a7(mdo sde): de kho na'i chos bden pa'i chos rab tu bshad kyis nga las nyon cig /btsun pa maud gal gyi bu chen po gang de bzhin gshegs pa'i snying po bden pa yang dag pa nyid/ don dam pa'i sku rtag pa'i sku/ de bzhin gshegs pa'i bsam gyis mi khyab pa'i sku/ don
166b1(mdo sde): dam pa'i sku/ ther zug gi sku rtag pa'i sku/ don dam pa'i sku/ chos kyi sku/ zhi ba'i sku/ don dam pa'i sku/ chos kyi sku/ de kho na las skyes pa'i sku/ de ji ltar ston/ de bas na mi bden pa'i chos kyis 'byung ngo / /bcom ldan 'das kyi bstan pa thams cad ni mi bden pa
166b2(mdo sde): dang bral ba ste/ de bas na sangs rgyas zhes bya'o/ /dper na/ ba lang rdzi dag be'u shi ba'i pags pas be'u ltar byas te brid nas/ be'u gzhan len du 'jug pa de bzhin du/ 'jig rten gyi rjes su 'brang zhing spyod pa na/ sangs rgyas ni 'on pa lta bur gyur nas chos ston te/
166b3(mdo sde): ba lang rdzi dang ba ltar 'on pa rnams kyang bdag cag gi de bzhin gshegs pa dgra bcom pa yang dag par rdzogs pa'i sangs rgyas 'on pa yang 'jig rten du byung ste/ bdag cag kyang 'on pa'o snyam ste shin tu dga'o/ /bcom ldan 'das kyang 'on pa snyam du sems shing
166b4(mdo sde): bdag cag kyang 'jig rten gyi gtso bor 'gyur ro snyam du sems so/ /chos de kho na'i gnas la des bdag nyid bskul te/ de bzhin gshegs pa 'jig rten gyi chos thams cad chos la 'god pa de bzhin gshegs pa mdzes so/ /gal te be'u dngos po slar bstan na
166b5(mdo sde): bzhor yang mi rung / len du yang mi rung ste/ ba lang rdzis be'u gso ba bstan te/ rtswa spar gang byin nas mi bden pa'i chos la dul bar byed do/ /de bzhin du gal te sangs rgyas kyis ngo bo nyid don dam pa'i sku 'jig rten du bstan du zin na/ sku de sus mthong bar nus
166b6(mdo sde): te/ ji ltar ba la rtswa'i chang pa ltar 'jig rten thams cad kyi rjes su 'brang bar byed pas chos rnams bden pa ma yin no/ /de bas na sangs rgyas rnams 'jig rten du yan lag gang dang gang gis sems can rnams chos la rtsom par sems can mang po yongs su smin par mdzad
166b7(mdo sde): de/ de ni sangs rgyas rnams kyi chos nyid do/ /de'i phyir bdag kyang mi bden pa'i chos la spyod de/ ji tsam du sems can thams cad mi bden pa yin pa de tsam du bdag kyang smra ba spang ba'i chos mi 'dzin to/ /de'i tshe bdag gi tshul khrims yongs su dag par
167a1(mdo sde): 'gyur ro/ /bcom ldan 'das kyis bka' stsal pa/ 'o na sor mo'i phreng ba khyod chang 'thung ba spangs pa'i tshul khrims zung shig /de nas sor mo'i phreng bas bcom ldan 'das la slar tshigs su bcad pas gsol pa/ chang spong ba yi tshul khrims bdag
167a2(mdo sde): mi 'dzin/ /chang las myos pa skyes pa'i tshul khrims 'dzin/ /chang 'thungs pa ni nga rgyal skye bar brjod/ /'gro 'chag rtag tu rab bde chang zhes bgyi/ /bde gshegs snying po theg pa che las skyes/ /khu ba 'thungs nas skyes bu ngoms par 'gyur/ /de bzhin
167a3(mdo sde): gshegs pa rtag brtan ther zug ces/ /rab tu dga' ngoms ha ha legs brjod pa/ /phun sum tshogs pa de ni bdag thob shog /bcom ldan 'das kyis bka' stsal pa/ 'o na sor mo'i phreng ba khyod 'khrig pa'i chos spangs pa'i tshul khrims zung shig /
167a4(mdo sde): de nas sor mo'i phreng bas bcom ldan 'das la tshigs su bcad pas slar 'di skad ces gsol to/ /bdag ni 'khrig pa spangs pa'i khrims mi 'dzin/ /rtag tu gzhan gyi bud med g.yem chags 'dzin/ /ba dan lta bur smad tshong khyim na spyod/ /bud med kun
167a5(mdo sde): gyi drung du'ang rab tu chags/ /ting 'dzin ro ni bdag gi chung ma ste/ /chos gzhan dga' ba gzhan gyi bud med chags/ /dpa' zhing bden la dga' ba bdag gi bu/ /snying rje byams pa bu mo mang po ste/ /stong pa 'di ni bdag gi khyim lags
167a6(mdo sde): so/ /mtha' yas pha rol phyin pa bdag gi mal/ /nyon mongs rnams ni bdag gi g.yog lags te/ /zas ni ldem ngag gsang ba bstan pa lags/ /bdag gi skyed mos tshal ni gzungs rnams te/ /byang chub yan lag me tog dag gis brgyan/ /
167a7(mdo sde): rnam par grol ba'i ye shes 'bras bu ste/ /bdag gi chos kyi tshig ni sdong po lags/ /de la sogs pa khyim gnas rtse dga' mchog /byis pa rnams kyi spyod yul 'di ma lags/ /'di ni mkhas pa rnams kyi rang bzhin chos/ /bcom ldan 'das kyis
167b1(mdo sde): bka' stsal pa/ 'o na sor mo'i phreng ba khyod ma byin par len pa spangs pa'i tshul khrims zung shig /de nas sor mo'i phreng bas/ bcom ldan 'das la tshigs su bcad pas slar gsol pa/ bdag ni ma byin len spong khrims mi 'dzin/ /gzhan nor rku ba'i tshul ni
167b2(mdo sde): rtag tu 'dzin/ /ma byin pa ni byang chub lags zhes bgyi/ /de ni sus kyang su la'ang ma stsal te/ /byang chub shing drung bcom ldan bzhugs nas kyang / /khyod kyis rnyed pa med cing bshig pa'ang med/ /de ni chos rnams kun gyi rang bzhin te/ /de ni bla na med
167b3(mdo sde): pa'i chos lags so/ /bcom ldan 'das kyis bka' stsal pa/ 'o na sor mo'i phreng ba khyod gar dang / rol mo spangs pa'i tshul khrims zung shig /de nas bcom ldan 'das la sor mo'i phreng bas tshigs su bcad pas slar 'di skad ces gsol to/ /bdag
167b4(mdo sde): ni gar mkhan bzhin du rtag tu gar bgyid de/ /dri za'i dbyangs snyan sgrog cing glu blangs bro brdungs te/ /legs so legs so de bzhin gshegs pa'i snying po ston/ /legs brjod gar bgyid de bzhin gshegs pa'i snying po thos/ /mi sbyin lta bur sgra snyan theg
167b5(mdo sde): chen mdo sde bklag / mi 'am ci dang dri za'i rnga dang rnga bran dang / /sil snyan dag gis glegs bam la yang mchod par bgyi/ /sems can gang rnams de ltar rtag tu mchod bgyid pa/ /de dag 'jig rten du ni khor mor ming gcig par/ /phyi dus sangs rgyas
167b6(mdo sde): 'gyur zhes de bzhin gshegs pas gsung / /de nas bcom ldan 'das kyis bka' stsal pa/ 'o na sor mo'i phreng ba khyod ci gcig ci zhes slobs shig /sor mo'i phreng bas bcom ldan 'das la slar 'di skad ces gsol to/ /ci gcig ce na/ sems can
167b7(mdo sde): thams cad ni zas la gnas so zhes nyan thos kyi theg pa las 'byung ba'i tshig ste/ theg pa chen po la de lta bu'i rnam pa ma mchis so/ /theg pa chen po pa rnams ni rtag tu mig mi 'dzums shing brtan pa'o/ /ci gcig ce na/ sems can thams cad ni de
168a1(mdo sde): bzhin gshegs pa'i snying po la gnas pa'o/ /ci gnyis zhe na/ ming dang gzugs kyi tshig nyan thos kyi theg pa las 'byung ba ste/ theg pa chen po la ma lags so/ /ming dang gzugs ni de lta lags te/ ming dang gzugs rnam pa gzhan ma lags
168a2(mdo sde): so/ /nyan thos dang / rang sangs rgyas rnams kyi thar pa ni ming tsam ste/ gzugs dang dbyibs mi rig go/ /sangs rgyas bcom ldan 'das rnams kyi thar pa ni lag mthil na skyu ru ra'i gzugs bzhin no/ /ci gsum zhe na/ tshor ba gsum nyan thos kyi theg
168a3(mdo sde): pa las 'byung ste/ theg pa chen po pa rnams kyi ma lags so/ /tshor ba 'di gsum ste/ gang de bzhin gshegs pa rtag pa'i mchog la mi rtag par 'gyur ro zhes bgyi ba'i don thos pa ni tshor ba'o/ /dam pa'i chos nub par 'gyur ro zhes bgyi ba'i don thos pa
168a4(mdo sde): ni tshor ba'o/ /dge 'dun mi snang bar 'gyur ro zhes bgyi ba'i don thos pa ni tshor ba ste/ de gsum theg pa chen po'i tshor ba'o/ /ci bzhi zhe na/ 'phags pa'i bden pa bzhi zhes nyan thos kyi theg pa la grags pa'i tshig ste/ theg pa chen po la de lta bu'i
168a5(mdo sde): rnam pa ma mchis so/ /'di lta bu'i rang bzhin dang byed pa rnams ni bden pa bzhi ste/ de bzhin gshegs pa rtag ces bgyi ba de ni theg pa chen po la shin tu bden pa ste/ sdug bsngal ni bden pa ma lags so/ /de bzhin gshegs pa ther zug go zhes
168a6(mdo sde): bgyi ba de ni shin tu bden te/ kun 'byung ba ni ma lags so/ /de bzhin gshegs pa ni ther zug gi mchog go zhes bgyi ba ni shin tu bden gyi 'gog pa ni ma lags so/ /de bzhin gshegs pa zhi ba'o zhes bgyi ba de ni shin tu bden gyi lam ni ma yin te/
168a7(mdo sde): theg pa chen po la 'phags pa'i bden pa de bzhi'o/ /sdug bsngal gyi bya ba bden pa ma lags so/ /sdug bsngal gyi bya ba bden du lags na/ sdug bsngal rnam bzhi bden par 'gyur te/ dud 'gro dang / dang / lha ma yin dang / gshin
168b1(mdo sde): rje'i 'jig rten pa rnams kyi de dag kyang 'phags pa'i bden pa bzhir 'gyur ro/ /ci lnga zhe na/ dbang po lnga zhes nyan thos kyi theg pa la grags pa'i tshig ste/ theg pa chen po la ni ma lags so/ /dbang po lnga ni de bzhin gshegs pa rtag pa gsal bar blta'o/
168b2(mdo sde): zhes ma tshang ba med par sgom pa de ni mig go/ /de bzhin gshegs pa rtag pa'o zhes thos nas ma tshang ba med par sgom pa de ni rna ba'o/ /de bzhin gshegs pa rtag pa'i dri mnams nas ma tshang ba med par sgom pa de ni sna'o/ /de bzhin gshegs pa'i snying po'i ro
168b3(mdo sde): myangs nas ma tshang ba med par sgom pa de ni lce'o/ /de bzhin gshegs pa chos kyi sku'o zhes sku de'i ro mchog thos shing reg nas ma tshang ba med par sgom pa de ni lus so/ /ci drug ce na/ skye mched drug ces nyan thos kyi theg pa la grags pa'i tshig ste/ theg pa
168b4(mdo sde): chen po la skye mched drug gi rnam pa 'di med do/ /skye mched drug ces bya ba ni gang de bzhin gshegs pa rtag pa gsal bar blta ba'o zhes 'ong ba'i sgo nas rdzogs par sgom pa de ni mig gi skye mched do/ /de bzhin gshegs pa rtag go zhes thos pa 'ong ba'i sgo nas rdzogs
168b5(mdo sde): par sgom pa de ni rna ba'i skye mched do/ /de bzhin gshegs pa'i snying po rtag pa'i dri thos pa 'ong ba'i sgo nas rdzogs par sgom pa de ni sna'i skye mched do/ /de bzhin gshegs pa'i snying po bstan pa thos pa 'ong ba'i sgo nas rdzogs par sgom pa de ni lce'i skye mched do/ /
168b6(mdo sde): gang de bzhin gshegs pa ni chos kyi sku'o zhes sku de'i bro dam pa nyan pa dang / reg pa 'ong ba'i sgo nas rdzogs par sgom pa de ni lus kyi skye mched do/ /gang de bzhin gshegs pa gsal ba gsal bar stan pa la 'khrugs pa med pa'i sems kyis rdzogs par dang
168b7(mdo sde): ba 'ong ba'i sgo'i skye mched de ni yid kyi skye mched do/ /ci bdun zhe na/ byang chub kyi yan lag bdun zhes nyan thos kyi theg pa la grags pa'i tshig ste/ theg pa chen po la yang bdun po de dag u dum bA ra'i me tog rgyas pa bzhin du rnyed par dka' ba'i tshig
169a1(mdo sde): byang chub kyi yan lag bdun po dag ste/ de bzhin gshegs pa rtag pas shin tu me tog rgyas pa bdun no/ /ci brgyad ce na/ 'phags pa'i lam yan lag brgyad ces nyan thos kyi theg pa la grags pa'i tshig ste/ theg pa chen po 'di las kyang 'phags
169a2(mdo sde): pa'i lam yan lag brgyad po yang dag pa'i lta ba la sogs pa'o/ /gzhan yang de bzhin gshegs pa rtag pa'i mchog go zhes rab tu ston pa ni 'phags pa'i lam yan lag brgyad pa yin te/ de bzhin gshegs pa'i che ba thos shing rnam par reg pa tsam gyis mya ngan las
169a3(mdo sde): 'da' bar 'gro ba'i lam yang dag par 'thob bo/ /de bzhin gshegs pa'i rtag pa ther zug g.yung drung gi mchog bsil bar gyur pa/ shis pa ni sangs rgyas te/ de bzhin gshegs pa ni chos kyi sku'o/ /de bzhin gshegs pa'i snying po rga ba med pa'o zhes bya ba 'di ni
169a4(mdo sde): 'phags pa'i lam yan lag brgyad pa yin par rig par bya'o/ /ci dgu zhe na/ mdo sde yan lag dgu zhes nyan thos kyi theg pa la grags pa'i tshig ste/ theg pa chen po 'di la ni thogs pa med pa'i ye shes la theg pa gcig ces bya'o/ /ci bcu zhe na/ de bzhin
169a5(mdo sde): gshegs pa'i stobs bcu zhes nyan thos kyi theg pa las grags pa'i tshig ste/ theg pa chen po 'di la ni de bzhin gshegs pa'i stobs bcu ma yin gyi mtha' yas pa'i stobs zhes bya'o/ /de bas na sangs rgyas bcom ldan 'das ni bsam gyis mi khyab cing
169a6(mdo sde): bsam du med pa ste/ stobs mtha' yas par mnga' ba'o/ /sangs rgyas bcom ldan 'das ni mdo sde mtha' yas pa ldem po ngag tu ston pa'o/ /'di ni lam gcig po ste/ de bzhin gshegs pa ni theg pa gcig /skyabs gcig /bden pa
169a7(mdo sde): gcig gi phyir 'brang ba/ khams gcig pa/ 'gro ba gcig pa/ kha dog gcig pa ste/ de bas na theg pa gcig ces bya'o/ /gzhan ni thabs kyi bya ba'o/ /de nas bcom ldan 'das kyis sor mo'i phreng ba la legs so zhes bya ba byin te/ legs
169b1(mdo sde): so legs so/ /sor mo'i phreng ba legs so/ /sor mo'i phreng ba khyod de bzhin gshegs pas dge slong sor mo'i phreng ba khyod tshur shog /dge slong sor mo'i phreng ba khyod tshur shog ces bka' stsal pa dang / sor mo'i phreng ba dge slong lo mang du lon pa bzhin du
169b2(mdo sde): thams cad dge sbyong dang 'thun par spyod lam mdzes par gyur to/ /de nas sor mo'i phreng bas bcom ldan 'das kyi zhabs la mgo bos phyag 'tshal te/ bcom ldan 'das de bzhin du mchi'o zhes kha'i sgo nas tshig byung ma thag tu der 'bras bu'i mchog dgra bcom pa thob bo/ /
169b3(mdo sde): bcom ldan 'das kyis bka' stsal pa/ sor mo'i phreng ba tshur shog /dze ta'i tshal du sems can bye ba mang po sgrol zhing ngang pa'i rgyal po bzhin du 'dong ngo / /de nas de bzhin gshegs pa sor mo'i phreng ba dang thabs cig tu shA ri'i bu dang / maung gal gyi bu dang /
169b4(mdo sde): 'jam dpal gzhon nur gyur pa la sogs pas mdun du bdar cing bskor te/ nam mkha' la zla ba nya la gzas bskor ba bzhin du/ de bzhin gshegs pa shing mya ngan med pa'i drung nas nam mkha' la ta la bdun srid du 'phags te/ gang du de bzhin gshegs pa
169b5(mdo sde): dang / sor mo'i phreng bar rtsod pa'i sa nas dze ta'i tshal gyi bar du gnag pa'i dgongs bzhi bcur 'dom gang med pa'i bar du gshegs so/ /de nas sor mo'i phreng ba'i ma dang / lha dang / klu dang / gnod sbyin dang / nam mkha' lding dang / mi'am ci dang / lto 'phye chen
169b6(mdo sde): pos mchod pa cher byas te/ dze ta'i tshal du 'ongs so/ /de nas bcom ldan 'das ngang pa'i rgyal po bzhin du rgyal bu rgyal byed kyi tshal mgon med zas sbyin gyi kun dga' ra bar gshegs te/ de bzhin gshegs pa seng ge'i khri la bzhugs so/ /de nas stong gsum
169b7(mdo sde): gyi stong chen po'i 'jig rten gyi khams lag mthil bzhin du gyur cing / gos ka tsa lin di ka ltar reg na bde ba 'jig rten gyi khams bde ba can bzhin du gyur to/ /de nas phyogs thams cad kyi byang chub sems dpa' so so'i de bzhin gshegs pas/ deng de bzhin
170a1(mdo sde): gshegs pa shAkya thub pa seng ge stag chen po dang / thab mo chen po bkye nas sems can bye ba mang po sgrol zhing chos kyi gtam ston te/ sor mo'i phreng ba'i bdag nyid chen po mthong bar 'gyur gyis/ tshe dang ldan pa dag deng shig /tshe dang ldan pa dag deng shig
170a2(mdo sde): ces bkye ste/ sor mo'i phreng ba bltar lhags so/ /byang chub sems dpa' de dag phyogs cha gang nas 'ong ba'i phyogs cha de dang de nas me tog sil ma shing rta'i 'khor lo tsam gyi char bab po/ /sems can gang dang gang gis pad mo'i dri la reg par gyur pa'i sems can de
170a3(mdo sde): dag thams cad nyon mongs pa med par gyur to/ /de nas lha dang / klu dang / gnod sbyin dang / nam mkha' lding dang / dri za dang / mi 'am ci dang / lto 'phye chen po dang / lha'i bu mo mang pos lha'i mchod pa mang po byas te/ rin po che sna tshogs kyi char yang dag par bsgrubs nas
170a4(mdo sde): mgrin gcig tu tshigs su bcad pas tshig 'di skad ces smras so/ /brgyad bzhi mtshan 'chang yon tan rgya chen mnga'/ /pad mo mchog rgyas bzhin du zhal yang mdzes/ /nam mkha' la ni zla ba mdzes pa ltar/ /mdzod spu thig le mdzes la phyag 'tshal lo/ /thub
170a5(mdo sde): pa dam pa bdun mtho gzugs mchog mnga'/ /byams mchog phan pa'i yon tan mang po 'chang / /pad mo mchog rgyas bzhin du mdzes pa'i zhal/ /nam mkha' la ni zla ba mchog 'dra bar/ /mdzod spu thig le mdzes la phyag 'tshal lo/ /rtag dge mtshungs med
170a6(mdo sde): mchog yangs yon tan mnga'/ /thub pa dam pa lha mi mchog gis mchod/ /pad mo mchog rgyas bzhin du mdzes pa'i zhal/ /nam mkha' la ni zla ba mchog 'dra bar/ /mdzod spu thig le mdzes la phyag 'tshal lo/ /brtan dge mtshungs med mchog yangs
170a7(mdo sde): yon tan mnga'/ /thub pa dam pa lha mi mchog gis mchod/ /pad mo mchog rgyas bzhin du mdzes pa'i zhal/ /nam mkha' la ni zla ba mchog 'dra bar/ /mdzod spu thig le mdzes la phyag 'tshal lo/ /ther zug dge mchog yon tan rgya chen mnga'/ /thub
170b1(mdo sde): pa dam pa lha mi mchog gis mchod/ /pad mo mchog rgyas bzhin du mdzes pa'i zhal/ /nam mkha' la ni zla ba mchog 'dra bar/ /mdzod spu thig le mdzes la phyag 'tshal lo/ /zhi dge mtshungs med mchog yangs yon tan mnga'/ /thub pa dam pa lha mi mchog gis
170b2(mdo sde): mchod/ /pad mo rgyas pa bzhin du mdzes pa'i zhal/ /nam mkha' la ni zla ba mchog 'dra bar/ /mdzod spu thig le mdzes la phyag 'tshal lo/ /bzod 'chang tshul khrims yon tan mtha' yas 'chang / /sor mo'i phreng thogs khyod la phyag 'tshal lo/ /theg pa gcig
170b3(mdo sde): 'dzin theg pa chen po ston/ /byams 'chang sor phreng thogs la phyag 'tshal lo/ /mtha' yas lus 'dzin dag kyang mtha' yas 'dzin/ /mtha' yas gsung 'dzin mtha' yas blo gros 'chang / /sor mo'i phreng thogs khyod la phyag 'tshal lo/ /mtha' yas 'od
170b4(mdo sde): 'chang mtha' yas ldem ngag ston/ /sor mo'i phreng thogs khyod la phyag 'tshal lo/ /mtha' yas sgyu 'chang mtha' yas bdud rnams 'dul/ /nyon mongs bye ba rnam par smin byed 'chang / /sor phreng thogs pa khyod la phyag 'tshal lo/ /mtha' yas yongs su mya ngan
170b5(mdo sde): 'da' byed cing / /mtha' yas skye ston 'jig rten rjes su 'jug /dpa' bo mchog 'chang khyod la phyag 'tshal lo/ /de nas bcom ldan 'das la sor mo'i phreng bas 'di skad ces gsol to/ /bcom ldan 'das nga ni yang dag pa'i mtha' la gnas so zhes gsungs
170b6(mdo sde): na/ de'i don ji lta bu lags/ bcom ldan 'das khyod yang dag pa'i mtha' la gnas te bzhugs pa ji lta bu lags/ nga ni thar pa'i sa la gnas so zhes bka' stsal pa/ tshig de la dad par bgyir mi rung na/ 'di la de'i gtan tshigs bshad du gsol/ bcom
170b7(mdo sde): ldan 'das kyis bka' stsal pa/ sor mo'i phreng ba khyod 'jam dpal gzhon nur gyur pa dang lhan cig tu deng la/ 'di nas byang phyogs su sangs rgyas kyi zhing gang gA'i klung gi bye ma snyed kyi 'jig rten gyi khams 'das pa na/ 'jig rten gyi khams dga' ba bskyed du med pa zhes
171a1(mdo sde): bya ba de na/ de bzhin gshegs pa dgra bcom pa yang dag par rdzogs pa'i sangs rgyas blo gros bskyed du med pa'i yon tan 'byung gnas sa'i dbang phyug rgyal po da ltar bzhugs te/ 'tsho zhing gzhes pa'i de bzhin gshegs pa de la bcom ldan 'das mi mjed kyi
171a2(mdo sde): 'jig rten gyi khams na/ de bzhin gshegs pa shAkya thub pa bzhugs bzhin mi skye ba'i mtha' la gnas so zhes gsungs na ji lta bu lags zhes zhus shig /de nas 'jam dpal gzhon nur gyur pa dang / sor mo'i phreng bas legs so legs so zhes gsol nas/ rdzu 'phrul
171a3(mdo sde): gyi rkang pa'i stobs kyis ngang pa'i rgyal po ltar dga' ba bskyed du med pa'i 'jig rten gyi khams der dong nas/ bcom ldan 'das blo gros bskyed du med pa'i yon tan 'byung gnas sa'i dbang phyug rgyal po de bzhin gshegs pa ga la ba der dong ste nye bar phyin nas/ de bzhin
171a4(mdo sde): gshegs pa'i zhabs la mgo bos phyag byas te/ bcom ldan 'das la gsol pa/ bcom ldan 'das bdag cag gnyis 'dir mchis pa de bzhin gshegs pa shAkya thub pas mi mjed kyi 'jig rten gyi khams nas bkye ste 'dir mchis so/ /bcom ldan 'das de bzhin
171a5(mdo sde): gshegs pa shAkya thub pa yongs su mya ngan las ma 'das par de nyid na bzhugs bzhin du ma skyes pa'i mtha' thar pa la ji ltar gnas zhes gsol pa dang / bcom ldan 'das des 'jam dpal gzhon nur gyur pa dang / sor mo'i phreng ba la 'di skad ces bka' stsal to/ /rigs
171a6(mdo sde): kyi bu de bzhin gshegs pa shAkya thub pa gang yin pa nga nyid de bzhin gshegs pa de yin te/ de bzhin gshegs pa de nyid ston gyis/ rigs kyi bu khyed deng la/ bcom ldan 'das de bzhin gshegs pa des bdag cag 'di ltar bkye'o zhes smros shig /de nas 'jam
171a7(mdo sde): dpal gzhon nur gyur pa dang / sor mo'i phreng ba gnyis langs te/ bcom ldan 'das de'i zhabs la mgo bos phyag 'tshal nas/ dge'o zhes smras te/ ngang pa'i rgyal po bzhin du slar 'ongs so/ /bcom ldan 'das ga la ba de logs su thal mo sbyar ba btud
171b1(mdo sde): nas/ bcom ldan 'das la 'di skad ces gsol to/ /kye ma de bzhin gshegs pa ni dpag tu ma mchis so/ /de bzhin gshegs pa'i sku ni mtha' yas so/ /kye ma de bzhin gshegs pa'i che ba nyid bdag cag gis mthong ste/ bcom ldan 'das de bzhin gshegs pa
171b2(mdo sde): blo gros bskyed du med pa'i yon tan 'byung gnas sa'i dbang phyug rgyal po de ni de bzhin gshegs pa shAkya thub pa de yin te/ /de bzhin gshegs pa de nyid ston to zhes tshig brjod nas bdag cag slar bkye na/ sangs rgyas bcom ldan 'das 'di na bzhugs bzhin du ji ltar ma skyes
171b3(mdo sde): pa'i mtha' la gnas pa bstan du gsol/ bcom ldan 'das kyis bka' stsal pa/ nga ji ltar blo gros bskyed du med pa'i yon tan gyi 'byung gnas sa'i dbang phyug rgyal por gyur cing dga' ba bskyed du med pa'i 'jig rten gyi khams na ji ltar gnas 'di na 'dug
171b4(mdo sde): bzhin du de na ji ltar gnas 'di na 'dug la ma skyes pa'i mtha' la ji ltar gnas zhes ma zer cig / sangs rgyas kyi sku ni mtha' yas so/ /de bzhin gshegs pa ni mtha' yas par rgyu ba'o/ /sangs rgyas bcom ldan 'das ni mtshungs pa med pa'o/ /de bzhin gshegs
171b5(mdo sde): pa ni mtshungs pa med par rgyu ba'o/ /sangs rgyas bcom ldan 'das ni dpag tu med de/ de bzhin gshegs pa ni dpag tu med par rgyu ba'o/ /sor mo'i phreng ba ji ltar na bcom ldan 'das kyi sku ma skyes par gyur pa de'i don de bzhin gshegs pa la dris shig dang / sangs
171b6(mdo sde): rgyas ston par 'gyur ro/ /de nas sor mo'i phreng bas bcom ldan 'das la 'di skad ces gsol to/ /bcom ldan 'das sems can thams cad la thugs brtse ba dang / phan pa dang bde ba'i slad du legs par bshad du gsol/ bcom ldan 'das kyis
171b7(mdo sde): bka' stsal pa/ sor mo'i phreng ba ngas bskal pa brgya stong phrag bcur pha rol tu phyin pa spyad pas sems can yang dag par bsdus te sems can byang chub kyi sems ma skyes pa'i sems can bye ba mang po byang chub la bkod de/ dge ba'i rtsa ba des nga'i lus bskal pa
172a1(mdo sde): bye ba mang po grangs med par pha rol tu phyin pa dang / de'i dge ba'i rtsa bas ma skyes pa'i skur gyur to/ /sor mo'i phreng bas gsol pa/ bcom ldan 'das ji ltar na de bzhin gshegs pa ma byung ba'i skur gyur/ bcom ldan 'das kyis bka' stsal
172a2(mdo sde): pa/ sangs rgyas kyi zhing 'di nas byang phyogs su gang gA'i klung gnyis kyi bye ma snyed kyi 'jig rten gyi khams 'das pa na/ 'jig rten gyi khams ma byung ba'i glog gi phreng ba zhes bya ba de na rnam par snang mdzad ces bya ba de bzhin gshegs pa dgra bcom pa yang dag par
172a3(mdo sde): rdzogs pa'i sangs rgyas da ltar bzhugs te/ 'tsho zhing gzhes so/ /sor mo'i phreng ba khyod 'jam dpal gzhon nur gyur pa dang lhan cig tu ma byung ba'i glog gi phreng ba zhes bya ba'i 'jig rten gyi khams na/ de bzhin gshegs pa dgra bcom pa yang dag par rdzogs
172a4(mdo sde): pa'i sangs rgyas rnam par snang mdzad bzhugs par deng la/ bcom ldan 'das shAkya thub pa de bzhin gshegs pa mi mjed kyi 'jig rten gyi khams na bzhugs te/ yang dag pa'i mtha' la ji ltar gnas pa dris shig /de nas 'jam dpal gzhon nur gyur pa dang
172a5(mdo sde): sor mo'i phreng bas legs so zhes gsol nas/ ngang pa'i rgyal po ltar rdzu 'phrul gyi stobs kyi rkang pas ma byung ba'i glog gi phreng ba'i 'jig rten gyi khams der dong nas/ bcom ldan 'das rnam par snang mdzad de bzhin gshegs pa dgra bcom pa yang dag par rdzogs pa'i
172a6(mdo sde): sangs rgyas ga la ba der song ste phyin nas/ de bzhin gshegs pa la de bzhin du zhus pa dang / snga ma bzhin du 'dir lhags nas/ sor mo'i phreng ba dang / 'jam dpal gzhon nur gyur pas de bzhin gshegs pa la gsol pa/ bcom ldan 'das de bzhin
172a7(mdo sde): gshegs pa ji ltar na ma byung ba'i mtha' la gnas pa bshad du gsol/ bcom ldan 'das kyis bka' stsal pa/ sor mo'i phreng ba ngas bskal pa brgya stong mang por pha rol tu phyin pa bcus sems can yang dag par bsdus te/ sngon ma byung ba'i bde ba la rab
172b1(mdo sde): tu bkod pas nga'i lus bskal pa bye ba mang por tshad med grangs med pa'i pha rol tu phyin pa las ma byung ba'i lus su gyur to/ /sor mo'i phreng bas gsol pa/ bcom ldan 'das ji ltar na 'dus ma bgyis kyi mtha' la gnas/ bka' stsal pa/ sangs rgyas kyi zhing 'di
172b2(mdo sde): n as byang phyogs logs su gang gA'i klung gsum gyi bye ma snyed kyi 'jig rten gyi khams 'das pa na 'jig rten gyi khams yid 'phrog ces bya ba de na de bzhin gshegs pa dgra bcom pa yang dag par rdzogs pa'i sangs rgyas blo gros mi zad pa zhes bya ba da ltar
172b3(mdo sde): bzhugs te/ 'tsho zhing gzhes kyis de bzhin gshegs pa de la bcom ldan 'das shAkya thub pa ji ltar gnas pa dris shig pa'ang gong ma bzhin du bsdu'o/ /sangs rgyas kyi zhing 'di nas byang phyogs logs su gang gA'i klung bzhi'i bye ma snyed kyi 'jig rten gyi khams
172b4(mdo sde): 'das pa na/ 'jig rten gyi khams sna tshogs zhes bya ba na rnam par rgyal ba'i dpal zhes bya ba de bzhin gshegs pa dgra bcom pa yang dag par rdzogs pa'i sangs rgyas da ltar bzhugs te/ 'tsho zhing gzhes kyis de bzhin gshegs pa de la bcom ldan 'das
172b5(mdo sde): shAkya thub pa ji ltar gnas pa dris shig pa'ang gong ma bzhin du bsdu'o/ /sangs rgyas kyi zhing 'di nas byang phyogs logs su gang gA'i klung lnga'i bye ma snyed kyi 'jig rten gyi khams 'das pa na/ 'jig rten gyi khams zab mo'i rgyal po zhes bya ba de na/ zab mo'i
172b6(mdo sde): mchog ces bya ba de bzhin gshegs pa dgra bcom pa yang dag par rdzogs pa'i sangs rgyas da ltar bzhugs te/ 'tsho zhing gzhes kyis de bzhin gshegs pa de la bcom ldan 'das shAkya thub pa ji ltar gnas pa dris shig pa'ang gong ma bzhin du bsdu'o/ /sangs
172b7(mdo sde): rgyas kyi zhing 'di nas byang phyogs logs su gang gA'i klung drug gi bye ma snyed kyi 'jig rten gyi khams 'das pa na/ 'jig rten gyi khams rlung zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas spos kyi 'tsho ba 'byung ba zhes bya
173a1(mdo sde): ba da ltar bzhugs te 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig pa'ang gong ma bzhin du bsdu'o/ /sangs rgyas kyi zhing 'di nas byang phyogs logs su gang gA'i klung gi bye ma bdun snyed kyi
173a2(mdo sde): 'jig rten gyi khams 'das pa na/ 'jig rten gyi khams rdo rje'i blo gros zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas rdo rje mchog ces bya ba da ltar bzhugs te 'tsho zhing gzhes kyis/ de bzhin gshegs pa de la bcom
173a3(mdo sde): ldan 'das shAkya thub pa ji ltar gnas pa dris shig pa'ang gong ma bzhin du bsdu'o/ /sangs rgyas kyi zhing 'di nas byang phyogs logs su gang gA'i klung brgyad kyi bye ma snyed kyi 'jig rten gyi khams 'das pa na/ 'jig rten gyi khams dri ma med pa'i 'od ces bya ba de na/ de bzhin
173a4(mdo sde): gshegs pa dgra bcom pa yang dag par rdzogs pa'i sangs rgyas dri ma med pa'i mchog ces bya ba da ltar bzhugs te/ 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig pa'ang gong ma bzhin du bsdu'o/ /sangs
173a5(mdo sde): rgyas kyi zhing 'di nas byang phyogs logs su gang gA'i klung gi bye ma dgu snyed kyi 'jig rten gyi khams 'das pa na/ 'jig rten gyi khams zla ba can zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas zla ba mchog ces bya ba da ltar
173a6(mdo sde): bzhugs te/ 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig pa'ang gong ma bzhin du bsdu'o/ /sangs rgyas kyi zhing 'di nas byang phyogs logs su gang gA'i klung bcu'i bye ma snyed kyi 'jig rten gyi
173a7(mdo sde): khams 'das pa na/ 'jig rten gyi khams nyi ma shar ba zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas gdugs bdal ces bya ba da ltar bzhugs te 'tsho zhing gzhes kyis/ de bzhin gshegs pa de la bcom ldan 'das
173b1(mdo sde): shAkya thub pa ji ltar gnas pa dris shig pa'ang gong ma bzhin du bsdu'o/ / //bam po lnga pa/ sangs rgyas kyi zhing 'di nas shar phyogs logs su gang gA'i klung gi bye ma snyed kyi 'jig rten gyi khams 'das pa na/ 'jig rten gyi khams bro dam pa zhes bya
173b2(mdo sde): ba de na/ de bzhin gshegs pa dgra bcom pa yang dag par rdzogs pa'i sangs rgyas bro mchog dam pa zhes bya ba da ltar bzhugs te 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi zhing
173b3(mdo sde): 'di nas shar phyogs logs su gang gA'i klung gnyis kyi bye ma snyed kyi 'jig rten gyi khams 'das pa na/ 'jig rten gyi khams rtsa lag 'tsho zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas rtsa lag 'tsho ba'i 'od ces
173b4(mdo sde): bya ba da ltar bzhugs te 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi zhing 'di nas shar phyogs logs su gang gA'i klung gsum gyi bye ma snyed kyi 'jig rten gyi khams 'das
173b5(mdo sde): pa na/ 'jig rten gyi khams phreng bas bsgos pa zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas phreng ba'i dri mchog ces bya ba da ltar bzhugs te 'tsho zhing gzhes kyis/ de bzhin gshegs pa de la bcom
173b6(mdo sde): ldan 'das shAkya thub pa ji ltar gnas pa dris shig / sangs rgyas kyi zhing 'di nas shar phyogs logs su gang gA'i klung bzhi'i bye ma snyed kyi 'jig rten gyi khams 'das pa na/ 'jig rten gyi khams ta ma la'i 'dab ma zhes bya ba de na/ de bzhin gshegs
173b7(mdo sde): pa dgra bcom pa yang dag par rdzogs pa'i sangs rgyas ta ma la'i 'dab ma'i dri zhes bya ba da ltar bzhugs te 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi zhing 'di nas shar
174a1(mdo sde): phyogs logs su gang gA'i klung lnga'i bye ma snyed kyi 'jig rten gyi khams 'das pa na/ 'jig rten gyi khams zla ba dang ldan pa zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas zla ba'i snying po zhes bya ba da ltar bzhugs
174a2(mdo sde): te 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi zhing 'di nas shar phyogs logs su gang gA'i klung drug gi bye ma snyed kyi 'jig rten gyi khams 'das pa na/ 'jig rten gyi khams a ga ru dang
174a3(mdo sde): ldan pa zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas a ga ru'i dri zhes bya ba da ltar bzhugs te 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi
174a4(mdo sde): zhing 'di nas shar phyogs logs su gang gA'i klung bdun gyi bye ma snyed kyi 'jig rten gyi khams 'das pa na/ 'jig rten gyi khams phye mas bsgos pa zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas phye ma'i spos zhes bya ba
174a5(mdo sde): da ltar bzhugs te 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi zhing 'di nas shar phyogs logs su gang gA'i klung brgyad kyi bye ma snyed kyi 'jig rten gyi khams 'das pa na/
174a6(mdo sde): 'jig rten gyi khams skar ma zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas skar ma'i 'od ces bya ba da ltar bzhugs te 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris
174a7(mdo sde): shig / sangs rgyas kyi zhing 'di nas shar phyogs logs su gang gA'i klung dgu'i bye ma snyed kyi 'jig rten gyi khams 'das pa na/ 'jig rten gyi khams rgya mtsho'i blo gros zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas rgya
174b1(mdo sde): mtshos byin pa zhes bya ba da ltar bzhugs te 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi zhing 'di nas shar phyogs logs su gang gA'i klung bcu'i bye ma snyed kyi 'jig rten gyi khams 'das
174b2(mdo sde): pa na/ 'jig rten gyi khams klu dang ldan pa zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas klu'i snying po zhes bya ba da ltar bzhugs te 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas
174b3(mdo sde): pa dris shig / sangs rgyas kyi zhing 'di nas lho phyogs logs su gang gA'i klung gi bye ma snyed kyi 'jig rten gyi khams 'das pa na/ 'jig rten gyi khams mtshan can zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas mtshan gyi
174b4(mdo sde): 'od ces bya ba da ltar bzhugs te 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi zhing 'di nas lho phyogs logs su gang gA'i klung gnyis kyi bye ma snyed kyi 'jig rten gyi khams
174b5(mdo sde): 'das pa na/ 'jig rten gyi khams sprin chen po zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas sprin chen po'i snying po zhes bya ba da ltar bzhugs te 'tsho zhing gzhes kyis/ de bzhin gshegs pa de la bcom
174b6(mdo sde): ldan 'das shAkya thub pa ji ltar gnas pa dris shig / sangs rgyas kyi zhing 'di nas lho phyogs logs su gang gA'i klung gsum gyi bye ma snyed kyi 'jig rten gyi khams 'das pa na/ 'jig rten gyi khams glog gi phreng ba can zhes bya ba de na/ de bzhin gshegs pa dgra
174b7(mdo sde): bcom pa yang dag par rdzogs pa'i sangs rgyas glog sbyin zhes bya ba da ltar bzhugs te 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi zhing 'di nas lho phyogs logs su gang gA'i
175a1(mdo sde): klung bzhi'i bye ma snyed kyi 'jig rten gyi khams 'das pa na/ 'jig rten gyi khams rdo rje'i blo gros zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas rdo rje'i snying po zhes bya ba da ltar bzhugs te 'tsho zhing gzhes
175a2(mdo sde): kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi zhing 'di nas lho phyogs logs su gang gA'i klung lnga'i bye ma snyed kyi 'jig rten gyi khams 'das pa na/ 'jig rten gyi khams 'gro ba dang ldan pa zhes bya ba de na/ de
175a3(mdo sde): bzhin gshegs pa dgra bcom pa yang dag par rdzogs pa'i sangs rgyas 'gro ba 'dzin pa'i dbang po zhes bya ba da ltar bzhugs te 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi zhing 'di nas
175a4(mdo sde): lho phyogs logs su gang gA'i klung drug gi bye ma snyed kyi 'jig rten gyi khams 'das pa na/ 'jig rten gyi khams nor bu 'dzin ces bya ba de na/ de bzhin gshegs pa dgra bcom pa yang dag par rdzogs pa'i sangs rgyas nor bu 'dzin 'chang zhes bya ba da ltar bzhugs te 'tsho zhing
175a5(mdo sde): gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi zhing 'di nas/ lho phyogs logs su gang gA'i klung bdun gyi bye ma snyed kyi 'jig rten gyi khams 'das pa na/ 'jig rten gyi khams nam mkha'
175a6(mdo sde): dang ldan pa zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas nam mkha' dang mtshungs pa zhes bya ba da ltar bzhugs te 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /
175a7(mdo sde): sangs rgyas kyi zhing 'di nas lho phyogs logs su gang gA'i klung brgyad kyi bye ma snyed kyi 'jig rten gyi khams 'das pa na/ 'jig rten gyi khams 'dul ba zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas 'dul ba'i mchog ces
175b1(mdo sde): bya ba da ltar bzhugs te 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi zhing 'di nas lho phyogs logs su gang gA'i klung dgu'i bye ma snyed kyi 'jig rten gyi khams 'das pa na/ 'jig rten gyi
175b2(mdo sde): khams dpal gyi phreng ba zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas dpal gyi snying po zhes bya ba da ltar bzhugs te 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /
175b3(mdo sde): sangs rgyas kyi zhing 'di nas lho phyogs logs su gang gA'i klung bcu'i bye ma snyed kyi 'jig rten gyi khams 'das pa na/ 'jig rten gyi khams seng ge'i blo gros zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas seng ge'i snying po zhes
175b4(mdo sde): bya ba da ltar bzhugs te 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi zhing 'di nas nub phyogs logs su gang gA'i klung gi bye ma snyed kyi 'jig rten gyi khams 'das pa na/ 'jig rten gyi khams
175b5(mdo sde): 'jam pa zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas snyan pa zhes bya ba da ltar bzhugs te 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi zhing
175b6(mdo sde): 'di nas nub phyogs logs su gang gA'i klung gnyis kyi bye ma snyed kyi 'jig rten gyi khams 'das pa na/ 'jig rten gyi khams gang gA'i phreng ba zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas gang gAs byin zhes bya ba da ltar bzhugs te
175b7(mdo sde): 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi zhing 'di nas nub phyogs logs su gang gA'i klung gsum gyi bye ma snyed kyi 'jig rten gyi khams 'das pa na/ 'jig rten gyi khams kun
176a1(mdo sde): du bzang po zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas kun tu blo gros zhes bya ba da ltar bzhugs te 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /
176a2(mdo sde): sangs rgyas kyi zhing 'di nas nub phyogs logs su gang gA'i klung bzhi'i bye ma snyed kyi 'jig rten gyi khams 'das pa na/ 'jig rten gyi khams me tog rgyas pa zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas me tog dam pa zhes bya ba
176a3(mdo sde): da ltar bzhugs te 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi zhing 'di nas nub phyogs logs su gang gA'i klung lnga'i bye ma snyed kyi 'jig rten gyi khams 'das pa na/ 'jig rten gyi khams
176a4(mdo sde): mtha' yas zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas me tog mtha' yas pa zhes bya ba da ltar bzhugs te 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs
176a5(mdo sde): rgyas kyi zhing 'di nas nub phyogs logs su gang gA'i klung drug gi bye ma snyed kyi 'jig rten gyi khams 'das pa na/ 'jig rten gyi khams bzang po can zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas bzang po'i snying po zhes bya ba da ltar
176a6(mdo sde): bzhugs te 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi zhing 'di nas nub phyogs logs su gang gA'i klung bdun gyi bye ma snyed kyi 'jig rten gyi khams 'das pa na/ 'jig rten gyi khams
176a7(mdo sde): mig gi bdag po zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas mig gi rgyal po zhes bya ba da ltar bzhugs te 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs
176b1(mdo sde): rgyas kyi zhing 'di nas nub phyogs logs su gang gA'i klung brgyad kyi bye ma snyed kyi 'jig rten gyi khams 'das pa na/ 'jig rten gyi khams me tog dang ldan pa zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas ke'i la sa'i snying po zhes bya ba da
176b2(mdo sde): ltar bzhugs te 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi zhing 'di nas nub phyogs logs su gang gA'i klung dgu'i bye ma snyed kyi 'jig rten gyi khams 'das pa na/ 'jig rten gyi khams rnga sgra
176b3(mdo sde): zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas rnga dbyangs zhes bya ba da ltar bzhugs te 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi zhing 'di
176b4(mdo sde): nas nub phyogs logs su gang gA'i klung bcu'i bye ma snyed kyi 'jig rten gyi khams 'das pa na/ 'jig rten gyi khams blta na sdug pa zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas sdug pa'i mchog ces bya ba da ltar bzhugs
176b5(mdo sde): te 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi zhing 'di nas nub byang gi phyogs mtshams logs su gang gA'i klung gi bye ma snyed kyi 'jig rten gyi khams 'das pa na/ 'jig rten
176b6(mdo sde): gyi khams dga' ba 'phel ba zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas dga' ba 'phel ba zhes bya ba da ltar bzhugs te 'tsho zhing gzhes kyis/ de bzhin gshegs pa de la bcom ldan 'das shAkya thub pa
176b7(mdo sde): ji ltar gnas pa dris shig / sangs rgyas kyi zhing 'di nas nub byang gi phyogs mtshams logs su gang gA'i klung gnyis kyi bye ma snyed kyi 'jig rten gyi khams 'das pa na/ 'jig rten gyi khams mdzes sdug ces bya ba de na/ de bzhin gshegs pa dgra bcom
177a1(mdo sde): pa yang dag par rdzogs pa'i sangs rgyas mdzes pa zhes bya ba da ltar bzhugs te 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi zhing 'di nas nub byang gi phyogs
177a2(mdo sde): mtshams logs su gang gA'i klung gsum gyi bye ma snyed kyi 'jig rten gyi khams 'das pa na/ 'jig rten gyi khams rgyu dang ldan pa zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas rgyu'i snying po zhes bya ba da ltar bzhugs te 'tsho zhing
177a3(mdo sde): gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi zhing 'di nas nub byang gi phyogs mtshams logs su gang gA'i klung bzhi'i bye ma snyed kyi 'jig rten gyi khams 'das pa na/ 'jig rten gyi khams spyod
177a4(mdo sde): pa yid 'phrog ces bya ba de na/ de bzhin gshegs pa dgra bcom pa yang dag par rdzogs pa'i sangs rgyas spyod pa'i mchog ces bya ba da ltar bzhugs te 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /
177a5(mdo sde): sangs rgyas kyi zhing 'di nas nub byang gi phyogs mtshams logs su gang gA'i klung lnga'i bye ma snyed kyi 'jig rten gyi khams 'das pa na/ 'jig rten gyi khams sems can dang 'dra ba zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas
177a6(mdo sde): sems can gyi mchog ces bya ba da ltar bzhugs te 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi zhing 'di nas nub byang gi phyogs mtshams logs su gang gA'i klung drug gi bye ma snyed
177a7(mdo sde): kyi 'jig rten gyi khams 'das pa na/ 'jig rten gyi khams glog ces bya ba de na/ de bzhin gshegs pa dgra bcom pa yang dag par rdzogs pa'i sangs rgyas glog gi bla ma zhes bya ba da ltar bzhugs te 'tsho zhing gzhes kyis/ de bzhin gshegs pa de la bcom ldan
177b1(mdo sde): 'das shAkya thub pa ji ltar gnas pa dris shig / sangs rgyas kyi zhing 'di nas nub byang gi phyogs mtshams logs su gang gA'i klung bdun gyi bye ma snyed kyi 'jig rten gyi khams 'das pa na/ 'jig rten gyi khams yid du 'ong ba zhes bya ba de na/ de bzhin gshegs pa dgra
177b2(mdo sde): bcom pa yang dag par rdzogs pa'i sangs rgyas yid du 'ong ba'i dbyangs zhes bya ba da ltar bzhugs te 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi zhing 'di nas nub byang gi phyogs mtshams
177b3(mdo sde): logs su gang gA'i klung brgyad kyi bye ma snyed kyi 'jig rten gyi khams 'das pa na/ 'jig rten gyi khams tshad med pa zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas tshad med pa zhes bya ba da ltar bzhugs te 'tsho zhing gzhes kyis/ de
177b4(mdo sde): bzhin gshegs pa de la bcom ldan 'das shAkya thub pa ji ltar gnas pa dris shig / sangs rgyas kyi zhing 'di nas nub byang gi phyogs mtshams logs su gang gA'i klung dgu'i bye ma snyed kyi 'jig rten gyi khams 'das pa na/ 'jig rten gyi khams brtan pa zhes bya ba de
177b5(mdo sde): na/ de bzhin gshegs pa dgra bcom pa yang dag par rdzogs pa'i sangs rgyas brtan pa'i mchog ces bya ba da ltar bzhugs te 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi zhing 'di
177b6(mdo sde): nas nub byang gi phyogs mtshams logs su gang gA'i klung bcu'i bye ma snyed kyi 'jig rten gyi khams 'das pa na/ 'jig rten gyi khams chu'i ro zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas chu'i mchog ces bya ba da
177b7(mdo sde): ltar bzhugs te 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi zhing 'di nas byang shar gyi phyogs mtshams logs su gang gA'i klung gi bye ma snyed kyi 'jig rten gyi khams 'das pa na/
178a1(mdo sde): 'jig rten gyi khams tog can zhes bya ba de na/ de bzhin gshegs pa rin po che'i tog la dris shig pa'ang gong ma bzhin du bsdu'o/ /sangs rgyas kyi zhing 'di nas byang shar gyi phyogs mtshams logs su gang gA'i klung gnyis kyi bye ma snyed kyi 'jig rten gyi khams
178a2(mdo sde): 'das pa na/ 'jig rten gyi khams nor bu'i 'od ces bya ba de na/ de bzhin gshegs pa nor bu bsil ba zhes bya ba la dris shig pa'ang gong ma bzhin du bsdu'o/ /sangs rgyas kyi zhing 'di nas byang shar gyi phyogs mtshams logs su gang gA'i klung gsum gyi bye ma snyed kyi
178a3(mdo sde): 'jig rten gyi khams 'das pa na/ 'jig rten gyi khams rin po che dang ldan pa zhes bya ba de na/ de bzhin gshegs pa rin po che'i mchog ces bya ba la dris shig pa'ang gong ma bzhin du bsdu'o/ /sangs rgyas kyi zhing 'di nas byang shar gyi phyogs mtshams logs su gang
178a4(mdo sde): gA'i klung bzhi'i bye ma snyed kyi 'jig rten gyi khams 'das pa na/ 'jig rten gyi khams gser 'od ces bya ba de na/ de bzhin gshegs pa gser mchog dpal zhes bya ba la dris shig pa'ang gong ma bzhin du bsdu'o/ /sangs rgyas kyi zhing 'di nas byang shar gyi phyogs
178a5(mdo sde): mtshams logs su gang gA'i klung lnga'i bye ma snyed kyi 'jig rten gyi khams 'das pa na/ 'jig rten gyi khams gser mdog ces bya ba de na/ de bzhin gshegs pa gser 'od dpal zhes bya ba la dris shig pa'ang gong ma bzhin du bsdu'o/ /sangs rgyas kyi zhing 'di
178a6(mdo sde): nas byang shar gyi phyogs mtshams logs su gang gA'i klung drug gi bye ma snyed kyi 'jig rten gyi khams 'das pa na/ 'jig rten gyi khams gser can zhes bya ba de na/ de bzhin gshegs pa 'dzam bu'i chu bo gser mchog ces bya ba la dris shig pa'ang gong ma bzhin du
178a7(mdo sde): bsdu'o/ /sangs rgyas kyi zhing 'di nas byang shar gyi phyogs mtshams logs su gang gA'i klung bdun gyi bye ma snyed kyi 'jig rten gyi khams 'das pa na/ 'jig rten gyi khams dra ba can zhes bya ba de na/ de bzhin gshegs pa dra ba can gyi 'od ces bya ba la dris shig pa'ang
178b1(mdo sde): gong ma bzhin du bsdu'o/ /sangs rgyas kyi zhing 'di nas byang shar gyi phyogs mtshams logs su gang gA'i klung brgyad kyi bye ma snyed kyi 'jig rten gyi khams 'das pa na/ 'jig rten gyi khams dri ma med pa'i chu zhes bya ba de na/ de bzhin gshegs pa chu'i rgyal po zhes bya
178b2(mdo sde): ba la dris shig pa'ang gong ma bzhin du bsdu'o/ /sangs rgyas kyi zhing 'di nas byang shar gyi phyogs mtshams logs su gang gA'i klung dgu'i bye ma snyed kyi 'jig rten gyi khams 'das pa na/ 'jig rten gyi khams tshul khrims dang ldan pa zhes bya ba de na/ de bzhin
178b3(mdo sde): gshegs pa tshul khrims kyi snying po zhes bya ba la dris shig pa'ang gong ma bzhin du bsdu'o/ /sangs rgyas kyi zhing 'di nas byang shar gyi phyogs mtshams logs su gang gA'i klung bcu'i bye ma snyed kyi 'jig rten gyi khams 'das pa na/ 'jig rten gyi khams
178b4(mdo sde): rin po che'i gling zhes bya ba de na/ de bzhin gshegs pa rin chen 'byung zhes bya ba la bcom ldan 'das shAkya thub pa ji ltar gnas pa dris shig pa'ang gong ma bzhin du bsdu'o/ /sangs rgyas kyi zhing 'di nas shar lho'i phyogs mtshams logs su gang gA'i klung
178b5(mdo sde): gi bye ma snyed kyi 'jig rten gyi khams 'das pa na/ 'jig rten gyi khams rdo rje'i 'byung gnas zhes bya ba de na/ de bzhin gshegs pa rdo rje'i blo gros zhes bya ba la dris shig pa'ang gong ma bzhin du bsdu'o/ /sangs rgyas kyi zhing 'di nas shar lho'i phyogs mtshams
178b6(mdo sde): logs su gang gA'i klung gnyis kyi bye ma snyed kyi 'jig rten gyi khams 'das pa na/ 'jig rten gyi khams sangs rgyas thams cad ces bya ba de na/ de bzhin gshegs pa sangs rgyas thams cad kyi blo gros tog ces bya ba la dris shig pa'ang gong ma bzhin du bsdu'o/ /
178b7(mdo sde): sangs rgyas kyi zhing 'di nas shar lho'i phyogs mtshams logs su gang gA'i klung gsum gyi bye ma snyed kyi 'jig rten gyi khams 'das pa na/ 'jig rten gyi khams blo gros grub pa zhes bya ba de na/ de bzhin gshegs pa don grub dpal zhes bya ba la dris shig pa'ang
179a1(mdo sde): gong ma bzhin du bsdu'o/ /sangs rgyas kyi zhing 'di nas shar lho'i phyogs mtshams logs su gang gA'i klung bzhi'i bye ma snyed kyi 'jig rten gyi khams 'das pa na/ 'jig rten gyi khams dri ma med pa'i chu zhes bya ba de na/ de bzhin gshegs pa dri ma med
179a2(mdo sde): pa'i bai dUr+ya zhes bya ba la dris shig pa'ang gong ma bzhin du bsdu'o/ /sangs rgyas kyi zhing 'di nas shar lho'i phyogs mtshams logs su gang gA'i klung lnga'i bye ma snyed kyi 'jig rten gyi khams 'das pa na/ 'jig rten gyi khams skyes bu klu la dga' ba zhes bya ba de na/ de bzhin
179a3(mdo sde): gshegs pa skyes bu klu'i snying po la dris shig pa'ang gong ma bzhin du bsdu'o/ /sangs rgyas kyi zhing 'di nas shar lho'i phyogs mtshams logs su gang gA'i klung drug gi bye ma snyed kyi 'jig rten gyi khams 'das pa na/ 'jig rten gyi khams spos kyi ro zhes bya ba de na/
179a4(mdo sde): de bzhin gshegs pa spos brtsegs zhes bya ba la dris shig pa'ang gong ma bzhin du bsdu'o/ /sangs rgyas kyi zhing 'di nas shar lho'i phyogs mtshams logs su gang gA'i klung bdun gyi bye ma snyed kyi 'jig rten gyi khams 'das pa na/ 'jig rten gyi khams spos ldan
179a5(mdo sde): zhes bya ba de na/ de bzhin gshegs pa spos kyi snying po zhes bya ba la dris shig pa'ang gong ma bzhin du bsdu'o/ /sangs rgyas kyi zhing 'di nas shar lho'i phyogs mtshams logs su gang gA'i klung brgyad kyi bye ma snyed kyi 'jig rten gyi khams 'das pa na/ 'jig rten
179a6(mdo sde): gyi khams drang po'i 'od ces bya ba de na/ de bzhin gshegs pa drang po'i dpal zhes bya ba la dris shig pa'ang gong ma bzhin du bsdu'o/ /sangs rgyas kyi zhing 'di nas shar lho'i phyogs mtshams logs su gang gA'i klung dgu'i bye ma snyed kyi 'jig rten gyi khams 'das pa
179a7(mdo sde): na/ 'jig rten gyi khams rin thang med pa zhes bya ba de na/ de bzhin gshegs pa rin thang med pa zhes bya ba la dris shig pa'ang gong ma bzhin du bsdu'o/ /sangs rgyas kyi zhing 'di nas shar lho'i phyogs mtshams logs su gang gA'i klung bcu'i bye ma snyed kyi 'jig rten
179b1(mdo sde): gyi khams 'das pa na/ 'jig rten gyi khams mtha' yas gtsug phud can zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas mtha' yas pa'i rgyal po la dris shig pa'ang gong ma bzhin du bsdu'o/ /sangs rgyas kyi zhing 'di
179b2(mdo sde): nas lho nub kyi phyogs mtshams logs su gang gA'i klung gi bye ma snyed kyi 'jig rten gyi khams 'das pa na/ 'jig rten gyi khams 'od dpag tu med pa zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas 'od dpag tu med pa
179b3(mdo sde): zhes bya ba la dris shig pa'ang gong ma bzhin du bsdu'o/ /sangs rgyas kyi zhing 'di nas lho nub kyi phyogs mtshams logs su gang gA'i klung gnyis kyi bye ma snyed kyi 'jig rten gyi khams 'das pa na/ 'jig rten gyi khams tshad med pa'i mig ces bya ba de na/ de bzhin
179b4(mdo sde): gshegs pa dgra bcom pa yang dag par rdzogs pa'i sangs rgyas tshad med pa'i dbang phyug ces bya ba la dris shig pa'ang gong ma bzhin du bsdu'o/ /sangs rgyas kyi zhing 'di nas lho nub kyi phyogs mtshams logs su gang gA'i klung gsum gyi bye ma snyed kyi 'jig rten gyi
179b5(mdo sde): khams 'das pa na/ 'jig rten gyi khams me'i gzi brjid ces bya ba de na/ de bzhin gshegs pa dgra bcom pa yang dag par rdzogs pa'i sangs rgyas me'i 'od ces bya ba la dris shig pa'ang gong ma bzhin du bsdu'o/ /sangs rgyas kyi zhing 'di nas lho nub kyi phyogs
179b6(mdo sde): mtshams logs su gang gA'i klung bzhi'i bye ma snyed kyi 'jig rten gyi khams 'das pa na/ 'jig rten gyi khams mun pa sel ba zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas mun pa sel ldan zhes bya ba la dris shig pa'ang
179b7(mdo sde): gong ma bzhin du bsdu'o/ /sangs rgyas kyi zhing 'di nas lho nub kyi phyogs mtshams logs su gang gA'i klung lnga'i bye ma snyed kyi 'jig rten gyi khams 'das pa na/ 'jig rten gyi khams byin pa dang ldan pa zhes bya ba de na/ de bzhin gshegs pa dgra bcom pa yang
180a1(mdo sde): dag par rdzogs pa'i sangs rgyas byin pa'i snying po zhes bya ba la dris shig pa'ang gong ma bzhin du bsdu'o/ /sangs rgyas kyi zhing 'di nas lho nub kyi phyogs mtshams logs su gang gA'i klung drug gi bye ma snyed kyi 'jig rten gyi khams 'das pa na/ 'jig
180a2(mdo sde): rten gyi khams mi skye ba zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas mi skye ba'i dbang phyug la dris shig pa'ang gong ma bzhin du bsdu'o/ /sangs rgyas kyi zhing 'di nas lho nub kyi phyogs mtshams logs su gang gA'i
180a3(mdo sde): klung bdun gyi bye ma snyed kyi 'jig rten gyi khams 'das pa na/ 'jig rten gyi khams spos kyi glang po che zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas spos kyi glang po che'i rnam par gnon pa la dris shig pa'ang gong ma
180a4(mdo sde): bzhin du bsdu'o/ /sangs rgyas kyi zhing 'di nas lho nub kyi phyogs mtshams logs su gang gA'i klung brgyad kyi bye ma snyed kyi 'jig rten gyi khams 'das pa na/ 'jig rten gyi khams spos kyi snod ces bya ba de na/ de bzhin gshegs pa dgra bcom pa yang dag
180a5(mdo sde): par rdzogs pa'i sangs rgyas spos kyi snod kyi rgyal po la dris shig pa'ang gong ma bzhin du bsdu'o/ /sangs rgyas kyi zhing 'di nas lho nub kyi phyogs mtshams logs su gang gA'i klung dgu'i bye ma snyed kyi 'jig rten gyi khams 'das pa na/ 'jig rten gyi khams
180a6(mdo sde): dga' ba'i dbyangs zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas dga' ba la dris shig pa'ang gong ma bzhin du bsdu'o/ /sangs rgyas kyi zhing 'di nas lho nub kyi phyogs mtshams logs su gang gA'i klung bcu'i bye
180a7(mdo sde): ma snyed kyi 'jig rten gyi khams 'das pa na/ 'jig rten gyi khams dpal gyi phreng ba zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas rnam par rgyal ba'i dpal dam pa zhes bya ba da ltar bzhugs te/ 'tsho zhing gzhes
180b1(mdo sde): kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi zhing 'di nas steng gi phyogs logs su gang gA'i klung gi bye ma snyed kyi 'jig rten gyi khams 'das pa na/ 'jig rten gyi khams 'jig rten mthong ba dang
180b2(mdo sde): bcas pa zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas 'jig rten thams cad mthong na dga' ba cher 'phags pa'i rgyal po'i 'od 'phro ba rnam par sprul pa'i bkod pa go cha chen po bgos pa/ sa'i dbang phyug rgyal po
180b3(mdo sde): thams cad la 'od byed snang ba'i sgo zhes bya ba da ltar bzhugs te/ 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi zhing 'di nas steng gi phyogs logs su gang gA'i klung gnyis kyi bye ma snyed
180b4(mdo sde): kyi 'jig rten gyi khams 'das pa na/ 'jig rten gyi khams pad ma dkar po zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas dam pa'i chos pad ma dkar po zhes bya ba da ltar bzhugs te/ 'tsho zhing gzhes kyis/ de
180b5(mdo sde): bzhin gshegs pa de la bcom ldan 'das shAkya thub pa ji ltar gnas pa dris shig / sangs rgyas kyi zhing 'di nas steng gi phyogs logs su gang gA'i klung gsum gyi bye ma snyed kyi 'jig rten gyi khams 'das pa na/ 'jig rten gyi khams chus me tog kha 'bye ba zhes bya
180b6(mdo sde): ba de na/ de bzhin gshegs pa dgra bcom pa yang dag par rdzogs pa'i sangs rgyas me tog kha 'byed pa zhes bya ba da ltar bzhugs te/ 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi zhing
180b7(mdo sde): 'di nas steng gi phyogs logs su gang gA'i klung bzhi'i bye ma snyed kyi 'jig rten gyi khams 'das pa na/ 'jig rten gyi khams mya ngan med pa zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas mya ngan thams cad med pa zhes bya
181a1(mdo sde): ba da ltar bzhugs te/ 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi zhing 'di nas steng gi phyogs logs su gang gA'i klung lnga'i bye ma snyed kyi 'jig rten gyi khams
181a2(mdo sde): 'das pa na/ 'jig rten gyi khams ud pa la mthing ka zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas rin po che'i ud pa la'i dpal zhes bya ba da ltar bzhugs te/ 'tsho zhing gzhes kyis/ de bzhin gshegs pa de la
181a3(mdo sde): bcom ldan 'das shAkya thub pa ji ltar gnas pa dris shig / sangs rgyas kyi zhing 'di nas steng gi phyogs logs su gang gA'i klung drug gi bye ma snyed kyi 'jig rten gyi khams 'das pa na/ 'jig rten gyi khams pad ma can zhes bya ba de na/ de bzhin gshegs pa
181a4(mdo sde): dgra bcom pa yang dag par rdzogs pa'i sangs rgyas pad ma'i snying po zhes bya ba da ltar bzhugs te/ 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi zhing 'di nas steng gi phyogs
181a5(mdo sde): logs su gang gA'i klung bdun gyi bye ma snyed kyi 'jig rten gyi khams 'das pa na/ 'jig rten gyi khams ku mu da dang ldan pa zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas ku mu da'i snying po zhes bya ba da ltar bzhugs te
181a6(mdo sde): 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi zhing 'di nas steng gi phyogs logs su gang gA'i klung brgyad kyi bye ma snyed kyi 'jig rten gyi khams 'das pa na/ 'jig rten gyi
181a7(mdo sde): khams sa ki'i spos zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas sa ki'i spos zhes bya ba da ltar bzhugs te/ 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas
181b1(mdo sde): pa dris shig / sangs rgyas kyi zhing 'di nas steng gi phyogs logs su gang gA'i klung dgu'i bye ma snyed kyi 'jig rten gyi khams 'das pa na/ 'jig rten gyi khams ko kang si ka zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas
181b2(mdo sde): bkra shis thams cad kyi rgyal po zhes bya ba da ltar bzhugs te/ 'tsho zhing gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi zhing 'di nas steng gi phyogs logs su gang gA'i klung bcu'i bye ma snyed kyi
181b3(mdo sde): 'jig rten gyi khams 'das pa na/ 'jig rten gyi khams bsod nams kyi stegs can zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas bsod nams kyi stegs kyi dbang phyug ces bya ba da ltar bzhugs te/ 'tsho zhing
181b4(mdo sde): gzhes kyis/ de bzhin gshegs pa de la bcom ldan 'das shAkya thub pa ji ltar gnas pa dris shig /sangs rgyas kyi zhing 'di nas 'og gi phyogs logs su gang gA'i klung gi bye ma snyed kyi 'jig rten gyi khams 'das pa na/ 'jig rten gyi khams seng ge'i tshul
181b5(mdo sde): zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas seng ge'i rnam par rol pa zhes bya ba dang / sangs rgyas kyi zhing 'di nas 'og gi phyogs logs su gang gA'i klung gnyis kyi bye ma snyed kyi 'jig rten gyi khams 'das pa na/
181b6(mdo sde): 'jig rten gyi khams stag gi phug ces bya ba de na/ de bzhin gshegs pa dgra bcom pa yang dag par rdzogs pa'i sangs rgyas stag sgra sgrogs zhes bya ba dang / sangs rgyas kyi zhing 'di nas 'og gi phyogs logs su gang gA'i klung gsum gyi bye ma snyed kyi
181b7(mdo sde): 'jig rten gyi khams 'das pa na/ 'jig rten gyi khams shing sa ha ka ra zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas sa ha ka ra'i me tog klung zhes bya ba dang / sangs rgyas kyi zhing 'di nas 'og gi phyogs
182a1(mdo sde): logs su gang gA'i klung bzhi'i bye ma snyed kyi 'jig rten gyi khams 'das pa na/ 'jig rten gyi khams rgyal ldan zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas thams cad las rgyal bar 'dul ba zhes bya ba dang /
182a2(mdo sde): sangs rgyas kyi zhing 'di nas 'og gi phyogs logs su gang gA'i klung lnga'i bye ma snyed kyi 'jig rten gyi khams 'das pa na/ 'jig rten gyi khams ye shes mi chags pa'i 'byung gnas zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas
182a3(mdo sde): theg pa chen po rnam par sgrogs pa'i rgyal po zhes bya ba dang / sangs rgyas kyi zhing 'di nas 'og gi phyogs logs su gang gA'i klung drug gi bye ma snyed kyi 'jig rten gyi khams 'das pa na/ 'jig rten gyi khams mkha' 'bigs 'byung gnas zhes bya ba de na/ de bzhin gshegs
182a4(mdo sde): pa dgra bcom pa yang dag par rdzogs pa'i sangs rgyas mkha' 'bigs rtse mo zhes bya ba dang / sangs rgyas kyi zhing 'di nas 'og gi phyogs logs su gang gA'i klung bdun gyi bye ma snyed kyi 'jig rten gyi khams 'das pa na/ 'jig rten gyi khams ltad mo che ba zhes bya
182a5(mdo sde): ba de na/ de bzhin gshegs pa dgra bcom pa yang dag par rdzogs pa'i sangs rgyas ri mo thams cad kyi rgyal po zhes bya ba dang / sangs rgyas kyi zhing 'di nas 'og gi phyogs logs su gang gA'i klung brgyad kyi bye ma snyed kyi 'jig rten gyi khams 'das pa na/ 'jig
182a6(mdo sde): rten gyi khams blo gros 'dzin pa zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas gzungs kyi dbang phyug rgyal po zhes bya ba dang / sangs rgyas kyi zhing 'di nas 'og gi phyogs logs su gang gA'i klung dgu'i bye ma snyed kyi 'jig
182a7(mdo sde): rten gyi khams 'das pa na/ 'jig rten gyi khams sa'i blo gros zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas sa'i rgyal po zhes bya ba dang / sangs rgyas kyi zhing 'di nas 'og gi phyogs logs su gang gA'i klung bcu'i bye ma
182b1(mdo sde): snyed kyi 'jig rten gyi khams 'das pa na/ 'jig rten gyi khams rtag tu dga' ba'i rgyal po zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas the tsom dang yid gnyis thams cad gcod pa'i 'byung gnas rgyal po zhes bya ba da
182b2(mdo sde): ltar bzhugs te/ 'tsho zhing gzhes kyis/ de bzhin gshegs pa de la bcom ldan 'das shAkya thub pa mi mjed kyi 'jig rten gyi khams na yongs su mya ngan las ma 'das par bzhugs shing / de bzhin gshegs pa thams cad kyi tshig gi dpes brgyan pa'i thar pa'i
182b3(mdo sde): mtha' la ji ltar gnas pa/ 'jam dpal gzhon nur gyur pa dang / sor mo'i phreng ba khyod deng la bcom ldan 'das de bzhin gshegs pa de la dris shig /khyod kyi the tsom dang yid gnyis thams cad gcod par 'gyur te/ de bas na de bzhin gshegs pa de'i mtshan the tsom
182b4(mdo sde): dang / yid gnyis thams cad gcod pa zhes bya'o/ /de nas 'jam dpal gzhon nur gyur pa dang / sor mo'i phreng bas bcom ldan 'das la legs so legs so zhes gsol nas/ de bzhin gshegs pa'i zhabs la mgo bos phyag 'tshal nas/ rdzu 'phrul
182b5(mdo sde): gyi rkang pa'i stobs kyis ngang pa'i rgyal po ltar dong ste/ rtag tu dga' ba'i rgyal po zhes bya ba'i 'jig rten gyi khams der phyin nas/ de bzhin gshegs pa the tsom dang yid gnyis thams cad gcod pa zhes bya ba'i zhabs la mgo bos phyag 'tshal te/ phyogs
182b6(mdo sde): gcig tu 'khod nas gsol pa/ bcom ldan 'das bdag cag gnyis mi mjed kyi 'jig rten gyi khams nas/ de bzhin gshegs pa shAkya thub pa'i zhabs kyi drung nas 'dir mchis so/ /phyogs bcu'i sangs rgyas bcu'i zhabs kyi drung du'ang phyin te/ bcom
182b7(mdo sde): ldan 'das shAkya thub pa de bzhin gshegs pa mi mjed kyi 'jig rten gyi khams na bzhugs te/ mya ngan las ma 'das bzhin du thar pa'i mtha' la ji ltar gnas pa de dag thams cad la zhus na/ de bzhin gshegs pa de dag gis 'di skad du bka' stsal te/ de bzhin
183a1(mdo sde): gshegs pa shAkya thub pa de/ de bzhin gshegs pa nged dang gcig gis de bzhin gshegs pa de la zhus shig ces gsungs nas/ bcom ldan 'das shAkya thub pa de bzhin gshegs pas kyang rigs kyi bu khyed gnyis nged la the tsom dang / yid gnyis thams cad
183a2(mdo sde): gcod pa'i rnam pa de bzhin gshegs pa la dris shig ces bdag cag 'dir bkye ste mchis so/ /bcom ldan 'das shAkya thub pa de bzhin gshegs pa mi mjed kyi 'jig rten gyi khams na bzhugs shing mya ngan las ma 'das par ji ltar na thar pa'i mtha' la gnas zhes zhus
183a3(mdo sde): pa dang / de gnyis kyi tshig gsan nas/ de bzhin gshegs pa des 'di skad ces bka' stsal to/ /rigs kyi bu myur du slar log shig /de bzhin gshegs pa des the tsom dang yid gnyis thams cad gcod par 'gyur ro/ /de bzhin gshegs pa de nyid nga yin te/ tha
183a4(mdo sde): dad pa ni ma yin no/ /de ltar shAkya thub pa ni tshad med do zhes gsungs nas slar bkye'o/ /de nas 'jam dpal gzhon nur gyur pas/ bcom ldan 'das la legs so legs so zhes gsol te/ sor mo'i phreng ba dang lhan cig tu de bzhin gshegs pa de'i zhabs la mgo bos
183a5(mdo sde): phyag 'tshal te/ dong nas bcom ldan 'das kyi drung du phyin te/ bcom ldan 'das kyi zhabs la mgo bos phyag 'tshal nas/ 'di skad ces gsol to/ /kye ma de bzhin gshegs pa'i sku ni tshad med grangs med par 'dzin pa ste/ de bzhin gshegs pa de nyid nga yin te/ shAkya
183a6(mdo sde): thub pa de bzhin gshegs pa des khyod kyi the tsom thams cad gcod par 'gyur gyis/ khyed deng shig ces de dag gis kyang bdag cag slar bkye'o/ /bcom ldan 'das kyis bka' stsal pa/ nga nyid de bzhin gshegs pa de yin no zhes de bzhin gshegs pa de gsung ngam/
183a7(mdo sde): de dag gis gsol pa/ de gcig gsung ba bzhin de bzhin gshegs pa de dag thams cad gsung ste/ tha mar bdag cag gis zhus na/ de bzhin gshegs pa thams cad nga nyid de bzhin gshegs pa de yin te/ gcig go zhes gsung ngo / /bka' stsal pa/
183b1(mdo sde): de bzhin gshegs pa sangs rgyas bcom ldan 'das de dag gi 'jig rten gyi khams de dag ci 'dra/ de gnyis kyis gsol pa/ de bzhin gshegs pa thams cad kyi 'jig rten gyi khams su/ bdag cag gis phyin pa thams cad ni gram pa dang / gyo mo thams
183b2(mdo sde): cad ma mchis pa/ lag mthil bzhin du mnyam pa/ ka tsa lin di ka bzhin du reg na bde ba/ bde ba can gyi 'jig rten gyi khams ltar snyigs ma lnga dang bral ba/ nyan thos dang / rang sangs rgyas dang / bud med ma mchis pa theg pa dam pa gcig ste/ theg pa gzhan
183b3(mdo sde): la mi 'jug go/ /bka' stsal pa/ de bzhin gshegs pa de rnams kyi mtshan rigs kyi bu'am/ rigs kyi bu mo gang kha ton legs par byed dam/ 'dri'am/ nyan kyang rung ste/ bsting ngam/ brjod dam/ gzhan gyi phyir 'phya'am/ bdag gis brjod na/ bdag
183b4(mdo sde): 'jigs pa thams cad med par 'gyur ro/ /lha thams cad kyang de la gnod par mi byed do/ /de bzhin du klu dang / gnod sbyin dang / nam mkha' lding dang / mi 'am ci dang / lto 'phye chen po dang / dri za la sogs pas kyang mi tshugs so/ /thos nas la la srung bar
183b5(mdo sde): 'gyur/ des 'gro ba bzhi bcad pa yin/ byang chub kyi sems ma skyes pa de dag kyang byang chub kyi rgyu thob par 'gyur ro zhes gsung ngo / /sor mo'i phreng ba gzhan yang de bzhin gshegs pa'i che ba nyid ngo mtshar ni gzungs mtshungs pa med pa'i mdo sde chen po las
183b6(mdo sde): sangs rgyas bye ba phrag brgyad cu rtsa gcig ste/ nga nyid de bzhin gshegs pa de nyid yin no zhes rgya cher bshad do/ /de bzhin du sangs rgyas kyi zhing bsngags pa yang bsam gyis mi khyab bo/ /de ltar de bzhin gshegs pa'ang tshad med pa ste/ de ltar de bzhin
183b7(mdo sde): gshegs pa'i gzugs kyi sku yang mtha' yas grangs med de/ de lta bu'i yon tan gyi mtshan nyid dang ldan pa la mi rtag pa dang / nad lta ga la 'byung / da de bzhin gshegs pa'i sku rtag pa dang / mtha' yas pa rtsa ba dang bcas/ rgyu dang rkyen du
184a1(mdo sde): bcas pa'i gtan tshigs thams cad khyed la rgya cher bstan to/ /'jig rten gyi khams 'di na skye bo rnams mi dge bas na/ sangs rgyas thams cad kyang 'jig rten gyi khams 'di'i rgyal po mi bzhed do/ /mi dge ba dge ba la bkod pa'i phyir lus yang dang
184a2(mdo sde): yang btang bas na/ nga'i lus ma skyes pa'i skur gyur to/ /nga'i lus bskal pa bye ba grangs med pa mang por dam pa'i chos bsrung ba'i phyir/ nga'i lus gang gA'i klung gi bye ma snyed kyi lus re re yang bcad gtubs bcom nas byin pas nga'i lus mi shigs pa 'dus ma
184a3(mdo sde): byas kyi lus mtshungs pa med par gyur to/ /bskal pa bye ba mang por dpa' bo ltar 'dug ste/ gnas mang por gang gA'i klung gi bye ma snyed kyi lus mang po btang ste/ lus re re yang bskal pa bye ba mang por dpa' bo ltar 'dug cing dka' ba spyad pas nga'i lus rga ba med pa'i skur
184a4(mdo sde): gyur to/ /bskal pa bye ba mang po grangs med par nga nad kyi bskal pa bar mar skyes te/ nga'i lus re re yang sman dam par gyur nas/ gang gA'i klung gi bye ma snyed kyi sems can rnams la phan btags pas na/ nga'i lus nad med pa'i skur gyur to/ /nga tshe rabs mang po
184a5(mdo sde): gang gA'i klung gi bye ma snyed kyi bskal pa bye ba mang po grangs med par sems can bye ba mang po ltogs pa'i nad zhi bar byas te/ theg pa gcig pa'i khu ba blud pas na/ nga'i lus mi 'chi ba'i skur gyur to/ /ngas bskal pa bye ba mang po grangs med par sems can bye ba mang
184a6(mdo sde): po nyon mongs pa bye ba mang po'i dri ma bsal nas/ shin tu dka' ba bstan te de bzhin gshegs pa'i snying po bstan pas na/ nga'i lus nyon mongs pa med pa'i skur gyur to/ /nga tshe rabs gang gA'i klung gi bye ma snyed du bskal pa bye ba mang po grangs med par sems can yi
184a7(mdo sde): dgas bye ba mang po skom zhing ltogs pa'i sdug bsngal rab tu zhi bar byas te/ theg pa gcig pa'i chos tshim par byas pas na/ gang gA'i klung mang po'i bye ma snyed du nga'i lus zag pa med pa'i skur gyur to/ /nga tshe rabs mang po gang gA'i klung gi bye ma snyed du bskal pa bye ba
184b1(mdo sde): mang po grangs med par lha dang lha ma yin du bcas pa'i sems can bye ba mang po la ma dang / sring mo dang / bu bzhin du sdug par byas pas na/ nga'i lus gnod pa med pa'i skur gyur to/ /nga tshe rabs mang po gang gA'i klung gi bye ma snyed du bskal pa bye ba mang po grangs med par lha
184b2(mdo sde): dang / mir bcas pa'i sems can bye ba mang po la mi bden par smra ba rnams theg pa chen po'i bden pa la bkod pas na/ nga'i lus bden pa rtag pa'i skur gyur to/ /nga tshe rabs mang po gang gA'i klung gi bye ma snyed du bskal pa bye ba mang po grangs med par lha dang / mir bcas
184b3(mdo sde): pa'i sems can bye ba mang po chos ma yin pa byed pa rnams 'jig rten las 'das pa'i chos kyi rnam pa la bkod pas na/ nga'i lus chos kyi skur gyur to/ /nga tshe rabs mang po gang gA'i klung gi bye ma snyed du bskal pa bye ba mang po grangs med par lha dang / mir bcas
184b4(mdo sde): pa'i sems can bye ba mang po log par lta ba'i dbang du gyur pa rnams yang dag par lta ba la bkod pas na/ nga'i lus shin tu bde ba'i skur gyur to/ /nga tshe rabs mang po gang gA'i klung gi bye ma snyed du bskal pa bye ba mang po grangs med par lha dang mir bcas pa'i sems
184b5(mdo sde): can bye ba mang po 'jigs skrag par gyur pa rnams 'jigs pa med pa la bkod pas na/ nga'i lus dge ba'i skur gyur to/ /nga tshe rabs mang po gang gA'i klung gi bye ma snyed du bskal pa bye ba mang po grangs med par lha dang mir bcas pa'i sems can bye ba mang po mya ngan
184b6(mdo sde): chen por gyur pa rnams mya ngan med pa'i chos la bkod pas na/ nga'i lus mya ngan med pa'i mya ngan dang bral ba'i skur gyur to/ /nga tshe rabs mang po gang gA'i klung gi bye ma snyed du bskal pa bye ba mang po grangs med par lha dang mir bcas pa'i sems can mang po gzhan gyi
184b7(mdo sde): chung ma la chags pa rnams tshul khrims chen po'i go cha la bkod pas na/ nga'i lus rdul med cing rdul dang bral ba'i skur gyur to/ /nga tshe rabs mang po gang gA'i klung gi bye ma snyed du bskal pa bye ba mang po grangs med par sems can bye ba mang po skyon chags pa'i ya
185a1(mdo sde): mtshan can rnams bsdus te/ rab tu sbyangs pas dam pa'i chos la bkod pas na/ nga'i lus shag shig med de/ shag shig med pa'i chos kyi skur gyur to// //bam po drug pa/ /nga tshe rabs mang po gang gA'i klung gi bye ma snyed du bskal pa
185a2(mdo sde): bye ba mang po grangs med par lha dang mir bcas pa'i sems can bye ba mang po dbul por gyur pa rnams chos kyi nor dang gter byin pas na/ nga'i lus tshul med pa las tshul gyi chos kyi skur gyur to/ /nga tshe rabs mang po gang gA'i klung gi bye ma snyed du bskal pa bye ba mang po grangs med
185a3(mdo sde): par lha dang mir bcas pa'i sems can bye ba mang po 'dod pa'i dbang du gyur pa rnams nyon mongs pa med pa la bkod pas na/ nga'i lus gtse ba dang bral zhing gtse ba med pa'i chos kyi skur gyur to/ /nga tshe rabs mang po gang gA'i klung gi bye ma snyed du bskal pa bye ba mang po grangs
185a4(mdo sde): med par lha dang mir bcas pa'i sems can bye ba mang po nyon mongs pa sprugs shing / sbrul gdug pa'i dug med par byas pas na/ nga'i lus nad 'go ba med cing nad 'go ba dang bral ba'i chos kyi skur gyur to/ /nga tshe rabs mang po gang gA'i klung gi bye ma snyed du bskal pa bye ba mang po
185a5(mdo sde): grangs med par lha dang mir bcas pa'i sems can bye ba mang po 'jig rten na rtsa lag med pa la pha rol du phyin pa'i chos kyis rtsa lag tu byas pas/ nga'i lus ma byas pa'i chos gsal ba'i skur gyur to/ /nga tshe rabs mang po gang gA'i klung gi bye ma snyed du bskal pa bye ba mang po
185a6(mdo sde): grangs med par lha dang mir bcas pa'i sems can bye ba mang po rnams la/ de bzhin gshegs pa'i snying po shin tu rnam par dag pa'i chos kyi gtam bsnyad pas na/ nga'i lus ci yang med pa'i skur gyur to/ /nga tshe rabs mang po gang gA'i klung gi bye ma snyed du bskal pa bye ba
185a7(mdo sde): mang po grangs med par lha dang mir bcas pa'i sems can bye ba mang po rnams/ de bzhin gshegs pa'i gsal ba dang ngo mtshar la bkod pas na/ nga'i lus ngo mtshar gyi skur gyur to/ /nga tshe rabs mang po gang gA'i klung gi bye ma snyed du bskal pa bye ba mang po
185b1(mdo sde): grangs med par lha dang mir bcas pa'i sems can bye ba mang po rnams sangs rgyas su sbyor du btsud pas/ nga'i lus tshad med dpag tu med pa'i mchog dam pa'i skur gyur to/ /ngas tshe rabs mang po gang gA'i klung gi bye ma snyed du bskal pa bye ba mang po grangs med par lha dang
185b2(mdo sde): mir bcas pa'i sems can bye ba mang po rnams bsgral ba'i phyir rigs de dang der skye ba bstan te/ rab tu bsgral bas na/ nga'i lus mchog dam pa'i skur gyur to/ /ngas tshe rabs mang po gang gA'i klung gi bye ma snyed du bskal pa bye ba mang po grangs med par lha dang mir bcas
185b3(mdo sde): pa'i sems can bye ba mang po rnams 'jigs pa thams cad las bsgral te/ byang chub pa la bkod pas na/ nga'i lus bla na med pa'i chos kyi skur gyur to/ /ngas tshe rabs mang po gang gA'i klung gi bye ma snyed du bskal pa bye ba mang po grangs med par sems can bye ba mang
185b4(mdo sde): po rnams yan lag ma tshang ba'i lus kyis 'jig rten gyi phyir 'gro bar byas te/ sems can mang po byang chub la bkod pas na/ nga'i lus bla na med pa'i chos kyi skur gyur to/ /ngas tshe rabs mang po gang gA'i klung gi bye ma snyed du bskal pa bye ba mang po grangs med par ngas
185b5(mdo sde): 'jig rten rnams la/ de bzhin gshegs pa'i snying po rtag pa'i dbyings ma bcabs te/ sems can thams cad la phan par bstan pas na/ nga'i lus rtag pa'i skur gyur to/ /ngas tshe rabs mang po gang gA'i klung gi bye ma snyed du bskal pa bye ba mang po grangs med
185b6(mdo sde): par ngas tshul khrims srung ba na/ lha'i bu mo dang / bdud kyi bu mo dang / 'jig rten pa bzang mo mthong yang sems ma btang bas nga'i lus mi 'jig pa'i skur gyur to/ /ngas tshe rabs mang po gang gA'i klung gi bye ma snyed du bskal pa bye ba mang po grangs med par sems can
185b7(mdo sde): bye ba mang po thams cad kyi bla ma'i chung ma dang / phu nu bo'i chung ma dang / bud med thams cad la chags par ma byas pas na/ nga'i lus mi 'jig pa'i chos kyi skur gyur to/ /ngas tshe rabs mang po gang gA'i klung gi bye ma snyed du bskal pa bye ba mang po grangs med par lha
186a1(mdo sde): dang mir bcas pa'i sems can bye ba mang po rnams kyi nyes pa mtha' yas pa zad par byas pas na/ nga'i lus mtshungs pa med pa mtha' yas pa'i skur gyur to/ /ngas tshe rabs mang po gang gA'i klung gi bye ma snyed du bskal pa bye ba mang po grangs med par
186a2(mdo sde): sems can bye ba mang po dud 'gro'i skye gnas su song ba rnams chos zab mo la bkod pas na/ nga'i lus zab mo'i skur gyur to/ /ngas tshe rabs mang po gang gA'i klung gi bye ma snyed du bskal pa bye ba mang po grangs med par de bzhin gshegs pa'i snying po nam mkha'i bya rjes
186a3(mdo sde): bzhin du bstan te/ sangs rgyas kyi dbyings gsal bar byas pas na/ nga'i lus bltar mi mthong ba'i skur gyur to/ /ngas tshe rabs mang po gang gA'i klung gi bye ma snyed du bskal pa bye ba mang po grangs med par sems can bye ba mang po bdag med par 'dzin pa las bzlog ste/
186a4(mdo sde): de bzhin gshegs pa'i snying po blta dka' ba bstan pas na/ nga'i lus sems can thams cad kyis blta dka' ba'i skur gyur to/ /ngas tshe rabs mang po gang gA'i klung gi bye ma snyed du bskal pa bye ba mang po grangs med par lha dang mir bcas pa'i sems can rnams srog
186a5(mdo sde): gcod pa las bzlog ste/ dam pa'i chos la bkod pas na/ nga'i sku shin tu phra ba'i skur gyur to/ /ngas tshe rabs mang po gang gA'i klung gi bye ma snyed du bskal pa bye ba mang po grangs med par lha dang mir bcas pa'i sems can bye ba mang po chos kyi dga' ba bskyed pas na/ nga'i
186a6(mdo sde): lus mkhas pa'i skur gyur to/ /ngas tshe rabs mang po gang gA'i klung gi bye ma snyed du bskal pa bye ba mang po grangs med par lha dang mir bcas pa'i sems can bye ba mang po rnams la de bzhin gshegs pa'i snying po 'jam dpal lta bur dbyings bstan pas na/ nga'i lus blta
186a7(mdo sde): dka' ba'i skur gyur to/ /bskal pa grangs med pa mang por ngas sems can bye ba mang po rnams bcings pa thams cad dang bral bar byas te/ thar pa'i gnas su rab tu bkod pas/ de las nga'i lus blta dka' ba'i skur gyur to/ /grangs med pa mang por ngas lha
186b1(mdo sde): dang mi dang / sems can dmyal ba pa rnams la sems can bye ba mang po dag srid pa thams cad du gnas su ma bcug ste/ thar pa de kho na nyid la bkod pas/ de las nga'i lus thams cad du kun gzhi med pa'i skur gyur to/ /grangs med pa mang por ngas sems can
186b2(mdo sde): bye ba mang po la bdag dang 'jig rten snyam du ma bsams te/ sems can thams cad sgra gcan zin bzhin du bltas pas/ de las nga'i lus nyon mongs pa med pa'i skur gyur to/ /grangs med pa mang por ngas lha dang mir bcas pa'i sems can bye ba mang po bslab
186b3(mdo sde): pa'i gnas lnga la rnam par dag par byas pas nga'i lus rus pa dang / rgyus pa dang / yan lag rnam par dag pa'i skur gyur to/ /grangs med pa mang por ngas sems can thams cad dgrol lo zhes dam bcas te/ legs par bya ba'i smon lam btab pas sems
186b4(mdo sde): can rnams bsgral te/ de'i phyir nga'i lus thams cad las grol ba'i skur gyur to/ /grangs med pa mang por ngas sems can bye ba mang po rnams ngan par lta ba'i nad zug rngu rnam pa mang po phyung ste/ de kho na'i chos la rab tu bkod pas/ de las nga'i lus zhi ba rtag pa'i skur
186b5(mdo sde): gyur to/ /grangs med pa mang po tshe rabs mang por sems can thams cad la bu gcig pa sgra gcan 'dzin ltar nges par lta zhing / de bzhin du gzhan yang btsud pas de las nga'i lus zhi gnas kyi skur gyur to/ /grangs med pa mang por ngas sems can bye ba mang po
186b6(mdo sde): rnams rtog pa thams cad spangs nas rab tu bzung ste/ dgra mthong na yang bsten cing chog shes pa dang / yo byad bsnyungs shing gzhan yang de la btsud pas de'i phyir nga'i lus nye bar zhi ba'i skur gyur to/ /tshe rabs grangs med pa mang por ngas sems can bye ba mang
186b7(mdo sde): po zang zing spangs nas nyan thos kyi chog shes pa tsam bstan pas de las nga'i lus nem nur gyi tshul thams cad bcad pa pha rol du phyin pa'i skur gyur to/ /ngas tshe rabs grangs med pa mang por sems can bye ba mang po nya dang / sha dang / tshil dang / gsod pa'i
187a1(mdo sde): zas rnams spangs te/ sems can rnams kyang de bzhin du spong du bcug pas/ de las nga'i lus bzang po'i skur gyur to/ /tshe rabs grangs med pa mang por ngas lha dang mir bcas pa'i sems can bye ba mang po nyon mongs pa bye ba mang po thams cad sbyong du
187a2(mdo sde): bcug pas/ de las nga'i lus spros pa med pa'i skur gyur to/ /tshe rabs grangs med pa mang por ngas sems can skyon chags pa'i ya mtshan can bye ba mang po rnams la lce 'bab pa lta bur de dag gi go skabs bcom ste/ skye bo med par byas pas de las nga'i lus
187a3(mdo sde): kun gzhi bcom pa'i skur gyur to/ /grangs med pa mang por ngas phyin ci log bzhis 'khyams pa'i sems can bye ba mang po chos kyi khu ba zhim po blud pas/ de las nga'i lus sprul pa'i tshangs pa ltar lha'i lus su gyur to/ /grangs med pa mang por ngas sems can bye ba mang
187a4(mdo sde): po rnams la de bzhin gshegs pa'i snying po dben pa dang / rtag pa'i tshol ba la nyes pa dang ma bsre shig ces drang por byas pas/ de las nga'i lus dben zhing rnam par grol ba'i skur gyur to/ /tshe rabs mang po grangs med pa gang gA'i klung gi bye ma snyed du/ ngas sems
187a5(mdo sde): can bye ba mang po rnams la sangs rgyas kyi tshig go zhes sor mo'i rtse mos zla ba bstan pa bzhin du bkod pas/ de las nga'i lus so sor bral ba'i skur gyur to/ /tshe rabs grangs med pa mang por yongs su mya ngan las bzla bas yongs su mya ngan las zlo zhing shin tu
187a6(mdo sde): yongs su mya ngan las 'da' bas kyang / yongs su mya ngan las ma bzlas te/ de'i phyir nga'i lus chos nyid kyis chos kyi skur gyur to/ /tshe rabs grangs med pa gang gA'i klung gi bye ma mang po snyed du/ ngas sems can bye ba mang po rnams la de bzhin gshegs
187a7(mdo sde): pa'i snying po la shin tu nan tan du btsal kyang dri ma med do zhes bstan pas/ de las nga'i lus dbyings kyi skur gyur to/ /dbyings de yang sems can thams cad la yod de/ grangs med pa mang por ngas theg pa chen po chags pa med pa'i ye shes bdag med pa bdag
187b1(mdo sde): dang bral ba'i sgo bstan pas/ de'i 'bras bus nga'i lus skye mched med pa'i skur gyur to/ /ngas tshe rabs grangs med pa gang gA'i klung gi bye ma mang po snyed du/ sems can bye ba mang po dag rtag par rab tu nyon mongs pa mang po btul ba la btsud pas/ de las
187b2(mdo sde): nga'i lus dge ba 'jig rten las 'das pa bla ma'i skur gyur to/ /nga tshe rabs grangs med pa mang por sems can thams cad kyi rten du gyur te/ skyabs med pa rnams kyi skyabs/ gnyen med pa rnams kyi gnyen du gyur pas/ de las nga'i lus chu bo sin d+hu rgya mtsho la
187b3(mdo sde): 'bab pa lta bu'i skur gyur to/ /nga tshe rabs grangs med pa gang gA'i klung gi bye ma mang po snyed du/ mdo sde 'chad pa na de bzhin gshegs pa'i snying po ston pa la 'jigs pa'am/ skrag pa'i sems ma bskyed pas/ de las nga'i lus brtan pa'i skur gyur to/ /
187b4(mdo sde): nga tshe rabs grangs med pa gang gA'i klung gi bye ma mang po snyed du/ ngang pa ltar dkar ba'i khang pa yang thog nas 'khor los sgyur ba'i rgyal po'i srid dang / bde ba mang po spangs te/ nags khrod du zhugs pas de las nga'i lus gnas lta bu'i skur gyur to/ /ngas tshe rabs
187b5(mdo sde): grangs med pa gang gA'i klung gi bye ma mang po snyed du lhod pa rnams kyi spyod pa rtag tu gdol pa ltar ring du spangs te/ tshul khrims dang ldan pa dam pa rnams dang / gnas cig na 'khod pa'i tshe chu phor gang tsam yang blangs par mi dran te/ de'i phyir de las ngas 'gyod pa
187b6(mdo sde): med pa'i sku thob po/ /ngas tshe rabs grangs med pa gang gA'i klung gi bye ma mang po snyed du/ nyon mongs pa'i khur yang bar byas pas/ de las nga'i lus rab tu sbyangs pa dang gsal ba'i skur gyur to/ /ngas tshe rabs grangs med pa gang gA'i klung gi bye ma mang po snyed
187b7(mdo sde): du/ rgyal po'i bu dper byas te/ khyim na gnas pa'i nyes pa spangs pas/ de las nga'i lus mi tshol ba'i skur gyur to/ /ngas tshe rabs grangs med pa gang gA'i klung gi bye ma mang po snyed du/ 'dod chags dang zhe sdang dang / gti mug spangs shing nyon mongs pa'i
188a1(mdo sde): phung po zad par byas pas/ de las nga'i lus nad med pa dang / 'jigs pa med pa dang / nga rgyal med pa'i skur gyur to/ /ngas tshe rabs grangs med pa'i gang gA'i klung gi bye ma snyed du/ sems can lha mi mang po rnams la bud med dang rtse ba'i nyon mongs pa bye
188a2(mdo sde): ba ni sbrul gdug pa'i dug lta bur smad pas/ de las nga'i lus 'gog pa'i skur gyur to/ /ngas tshe rabs grangs med pa gang gA'i klung gi bye ma mang po snyed du/ de bzhin gshegs pa mar me mdzad kyi zhabs kyi drung nas byis pa'i spyod pa lta bu bdag nyid lung bstan pa thos nas/
188a3(mdo sde): de bzhin nyid du nan tan byas te/ mdo sde la smod pa rnams la theg pa chen po bshad pas/ de las nga'i lus gnas med pa'i skur gyur to/ /ngas tshe rabs grangs med pa gang gA'i klung gi bye ma mang po snyed du/ de bzhin gshegs pa'i snying po thos nas/ bskal pa bye ba mang
188a4(mdo sde): por sems can rnams kyis nyon mongs pa gzhig par byas nas sangs rgyas su 'gyur bar yid ches pa'i phyir/ sems can bye ba kun gyi skyabs su 'gyur bar spyad pa brtsams te/ de'i 'bras bus nga'i lus skyabs kyi skur gyur to/ /ngas tshe rabs grangs med pa gang gA'i
188a5(mdo sde): klung gi bye ma mang po snyed du/ byang chub sems dpa'i bzod par smra ba'i drang srong du gyur pa'i tshe/ tshad med pa bzhi la bsgoms pas/ de'i 'bras bus nga'i lus da dung yang sems can thams cad kyi skyabs kyi skur gyur to/ /theg pa chen po/ theg pa gcig pa/ bla na
188a6(mdo sde): med pa'i ye shes/ chags pa med pa'i ye shes 'od chen po sems can thams cad kyi dpung gnyen gyi ye shes ngas bstan pas/ sdig pa grangs med par byas pa yang theg pa chen po thos nas 'byang bar 'gyur te/ de'i phyir nga'i lus ni dpung gnyen gyi skur gyur to/ /ngas
188a7(mdo sde): tshe rabs grangs med pa gang gA'i klung gi bye ma mang po snyed du dbyings dang / bde ba'i dbyings sems can thams cad kyi dbyings dri ma med pa'i snying po gnod pa med pa rab tu bsngags so/ /rab tu bsngags pa'i 'bras bu des nga'i lus gnod pa med pa'i skur gyur to/ /
188b1(mdo sde): ngas tshe rabs grangs med pa gang gA'i klung gi bye ma mang po snyed du/ sems can lha mi bye ba mang po rnams gnas med pa'i thar pa'i go 'phang la bkod pas/ de las nga'i lus go skabs med cing gtso bo'i skur gyur to/ /ngas tshe rabs grangs med pa gang gA'i klung gi
188b2(mdo sde): bye ma snyed du/ sems can skyes pa dang / bud med mang po rnams pha ma dang / sring mo lta bur 'du shes pa'i sems la bkod pas/ nga'i lus thams cad du pha bzhin du bla ma'i skur gyur to/ /ngas tshe rabs grangs med pa gang gA'i klung gi bye ma snyed du/ mu ge chen
188b3(mdo sde): po'i bskal pa bar ma la bdag gzhan gyi longs spyod rnam pa mang po byas pas/ de las nga'i lus thams cad du skom pa med cing dang ba'i rnam pa lha'i skur gyur to/ /ngas tshe rabs grangs med pa gang gA'i klung gi bye ma mang po snyed du/ sems can bye ba rnam pa mang po
188b4(mdo sde): gsod par 'dod cing smra ba tshe rabs mang por smad pas de las nga'i lus phung po thams cad dang bral ba'i skur gyur to/ /ngas tshe rabs mang por thabs dam pa'i sku chos kyi sku sman pa'i mchog gis brtan pa'i sku mtha' yas pa bstan pa ltar dge ba'i rgyu rnam par spel ba
188b5(mdo sde): de las nga'i sku 'du byed zhi ba'i skur gyur to/ /ngas tshe rabs grangs med pa gang gA'i klung gi bye ma mang po snyed du/ sems can bye ba mang po rnams bsgral cing / rang gi nyon mongs pa rnams zad par byas te/ bdag nyid kyi dbyings skyu ru ra'i 'bru bzhin du bstan pas/
188b6(mdo sde): de las nga'i lus chos ma yin pa bcad pa'i skur gyur to/ /ngas tshe rabs grangs med pa gang gA'i klung gi bye ma mang po snyed du/ sems can bye ba mang po thams cad la khams bzhi po ni sbrul gdug pa'i dug bzhin du ste/ rtag tu snod stong pa bzhin du stong ngo zhes
188b7(mdo sde): rab tu smad pas de las nga'i lus thos pa'i rgyu 'dra bar skyes pa sha dang / rgyus pa med pa'i skur gyur to/ /ngas tshe rabs grangs med pa gang gA'i klung gi bye ma mang po snyed du/ srid pa'i sems can bye ba mang po thams cad nyon mongs pa bye ba las 'dod chags dang
189a1(mdo sde): bral ba 'gog pa mya ngan las bzla bar yongs su mya ngan las bzlas so/ /yongs su mya ngan las 'das pas/ de las nga'i lus mya ngan las 'das pa mi g.yo ba bde ba'i skur gyur to/ /sor mo'i phreng ba bskal pa grangs med pa bye ba mang por 'di nyid na
189a2(mdo sde): 'dug bzhin du nga ni thams cad na gnas te/ mya ngan las 'das pa gang yin pa de ni thar pa'o/ /thar pa gang yin pa de ni de bzhin gshegs pa nyid do/ /de nas sor mo'i phreng bas/ bcom ldan 'das la 'di skad ces gsol to/ /kye ma'o sangs rgyas bcom ldan
189a3(mdo sde): 'das ni dka' ba mdzad pa ste/ sems can thams cad la rjes su thugs brtse ba'o/ /bcom ldan 'das kyis bka' stsal pa/ sor mo'i phreng ba de bzhin gshegs pa yang shin tu dka' ba mdzad pa yin te/ nam ma 'ongs pa'i dus na dam pa'i chos lo brgyad cu'i
189a4(mdo sde): bar du gnas par 'gyur ba de'i tshe/ theg pa chen po'i mdo sde de bzhin gshegs pa'i snying po ston pa de ni sems can thams cad la phan par ston cing shin tu bya dka' ba byed pa'o/ /sems can gang dag de'i phyogs 'dzin pa de dag kyang shin tu bya dka' ba byed par bstan
189a5(mdo sde): to/ /sems can gang rnams de bzhin gshegs pa'i snying po thos nas/ de bzhin nyid du nan tan byed pa'i sems can de dag kyang shin tu bya dka' ba byed pa'o/ /sor mo'i phreng bas gsol pa/ shin tu dka' ba bgyid pa de ji lta bu lags/ bcom ldan 'das
189a6(mdo sde): kyis bka' stsal pa/ 'di lta ste dper na/ sa chen po ni khur chen po bzhi khyer te/ khur bzhi gang zhe na/ chu'i phung po chen po'i khur dang / ri'i khur dang / phyi rol gyi rtswa dang / shing gel pa dang / shing gi khur dang / sems can thams cad khur du khyer ba ste/
189a7(mdo sde): de ltar na sa ni khur chen po bzhi khyer ba'o/ /sor mo'i phreng bas gsol pa/ lci'o/ /bcom ldan 'das kyis bka' stsal pa/ sa ni khur chen po khyer ba ma yin te/ de ci'i phyir zhe na/ sa bas gzhan lhag par khur khyer ba yod do/ /gsol pa/ bcom ldan
189b1(mdo sde): 'das skyes bu dam pa de gang lags/ bka' stsal pa/ nam dam pa'i chos lo brgyad cu'i bar du gnas par 'gyur ba de'i tshe/ sems can thams cad la phan par ston pa'i byang chub sems dpa' sems dpa' chen po de bzhin gshegs pa'i snying po ston na/ khur bzhi khyer
189b2(mdo sde): bar 'gyur te/ bzhi gang zhe na/ skyon chags pa'i ya mtshan can rnams gsad do zhes rab tu rgyu spyod de/ 'jigs pa khyad du bsad nas rang gi srog kyang btang ste/ de bzhin gshegs pa'i snying po ston pa de ni ri'i phung po bas ches lci ba'i khur dang po'o/ /de dag la sogs
189b3(mdo sde): pa'i skyon chags pa'i ya mtshan can mang po rjes su ston pa la khro ba dang / 'dod chen po'i tshig thos nas de dag la bzod pa ni chu'i phung po las lhag pa'i khur de ni gnyis pa'o/ /rgyal po dang / blon po dang / dmag dpon dang / dbang phyug rnams chos mnyan pa dang / chos
189b4(mdo sde): kyi gtam mnyan pa mi rnyed pa la de bzhin gshegs pa'i snying po rgyas par ston cing gang de'i phyogs 'dzin pa dbang phyug dang / dmag dpon dang / blon po chos mi thos pa de dag la yang 'chi ba'i chos ston cing 'gro ba ngan pa 'chal pa'i blo can dang 'on pa dang / long ba thos pa
189b5(mdo sde): mi rnyed pa la chos rnams ston pa ni sems can thams cad kyi khur bas lci ba'i khur gsum pa'o/ /kla klo'i yul gnas par dka' ba mal stan rnyed par dka' zhing kha zas ngan pa/ gos ngan pa/ mal cha ngan pa/ mu ge dang / 'khrug pa mang po dang / 'gro ba rnams
189b6(mdo sde): rtsod pa dang / nyon mongs pa dang / bud med la bag med pa tsam gyi yul la sbyor ba'i nyon mongs pa la bzod pa byed par byed pa la sogs te/ sdug bsngal thams cad kyis reg cing / grong dang / ri brags kyi grong dang / lung pa'i nang dang / tshong dus dang / rtsed mo'i sa
189b7(mdo sde): dang / bu ram shing dang / 'bras thub po che dang / sA lu dang / gro dang / nas dang / ka ra sa dang / bya ra dza dang / bram ze'i gnas na 'dug pa mi rnyed pa'i gnas la dam pa'i chos ston pa de ni rtswa dang / shing gel pa dang / shing dang / rdo bas lhag par khur lci ba'i khur chen po bzhi
190a1(mdo sde): pa'o/ /khur chen po de bzhi gang ston pa de ni khur chen po khyer ba'i byang chub sems dpa' yin te/ dam pa'i chos lo brgyad cu'i bar du gnas par 'gyur ba de'i tshe rang gi srog kyang bor te/ de bzhin gshegs pa'i snying po rab tu ston pa dang / gang de'i phyogs 'dzin
190a2(mdo sde): pa'i 'gro ba de dag kyang shin tu dka' ba byed pa'o/ /'gro ba gang rnams de bzhin gshegs pa'i snying po thos nas yid ches pa de dag kyang shin tu dka' ba byed pa'o/ /gzhan yang sor mo'i phreng ba de bzhin gshegs pa ni dka' ba byed pa ma yin gyi/ yang rab tu dka' ba byed pa yod
190a3(mdo sde): de bstan to/ /'di lta ste dper na/ skyes bu la la zhig tshe dpag tu med par gyur te/ lo bye ba tshad med pa snyed du skra'i rtse mo tsam gyis rgya mtsho'i chu phyags te 'dug nas/ yang lo bye ba dpag tu med pa 'das shing skra'i rtse mos rgya mtsho'i chu phyags te/ de lta bu'i rgya mtsho thams
190a4(mdo sde): cad phyags te/ ba lang gi rjes kyi chu tsam du byas na de dka' ba byed pa yin nam/ 'on te ma yin/ gsol pa/ de ni shin tu dka' ba bgyid pa'i mthar phyin pa ste/ dka' ba bgyid pa'o zhes mchi mi nus so/ /bka' stsal pa/ de ni dka' ba byed pa ma yin te/ de ci'i
190a5(mdo sde): phyir zhe na/ gzhan yang shin tu dka' ba byed pa yod do/ /de gang lags/ bka' stsal pa/ nam dam pa'i chos lo brgyad cu'i bar du gnas par 'gyur ba de'i tshe/ gang bdag gi srog kyang btang nas/ de bzhin gshegs pa'i snying po ston pa de ni shin tu dka' ba byed
190a6(mdo sde): pa'i byang chub sems dpa' sems dpa' chen po'o/ /gzhan yang sor mo'i phreng ba de bzhin gshegs pa ni dka' ba byed pa ma yin te/ shin tu dka' ba byed pa gzhan yang yod do/ /'di lta ste dper na/ skyes bu la la zhig gis ri rab ri'i rgyal po dang / sa dang rgya
190a7(mdo sde): mtsho chen por bcas te/ bdag gi phrag pa la thogs nas lo bye ba'i bar du 'dug na skyes bu de ci 'dra/ stobs dang ldan pa yin nam/ 'on te ma yin/ de shin tu dka' ba byed pa ci 'dra/ gsol pa/ de ni de bzhin gshegs pa'i yul te/ nyan thos dang / rang
190b1(mdo sde): sangs rgyas kyi yul ma lags so/ /bka' stsal pa/ de ni stobs dang ldan pa'ang ma yin/ dka' ba byed pa'ang ma yin te/ rgya mtsho'i chu thams cad rdul phra mo'i rtse mo'i cha shas kyis/ lo bye ba dang / bskal pa mang por phyags te/ ba lang gi rjes kyi chu tsam du byed
190b2(mdo sde): nus shing / sa dang / ri rab dang / chu bo dang / rgya mtshor bcas te/ bskal pa mang por khur khyer nus kyang / ma 'ongs pa'i dus na/ nam dam pa'i chos lo brgyad cu'i bar du gnas par 'gyur ba de'i tshe skye bo phal pas kyang dam pa'i chos ston mi nus/ de bzhin gshegs
190b3(mdo sde): pa'i snying po yang 'chad mi nus pa de'i tshe/ byang chub sems dpa' mi'i glang po sems can thams cad la phan par ston pa rnams de bzhin gshegs pa'i snying po ston cing / dam pa'i chos 'dzin par 'gyur te/ de ni shin tu dka' ba byed par bstan to/ /gzhan yang
190b4(mdo sde): sor mo'i phreng ba stong gsum gyi stong chen po'i 'jig rten gyi khams me'i phung po rab tu 'bar ba la khyor ba'i chus zhi bar nus sam/ gsol pa/ ma lags so/ /bcom ldan 'das ci'i slad du zhe na/ rgya mtsho'i chab kyis kyang me de zhi bar mi nus te/ khyor ba'i chab
190b5(mdo sde): kyis ni khyim rab tu 'bar ba la yang zhi bar mi nus na/ stong gsum gyi stong chen po lta ga la nus/ bka' stsal pa/ sor mo'i phreng ba de bzhin du ma 'ongs pa'i dus na/ tshul khrims dang ldan pa'i phyogs bri/ ngang tshul ngan pa'i phyogs 'phel ba'i dus
190b6(mdo sde): na/ nam dam pa'i chos lo brgyad cu'i bar du gnas par 'gyur ba de'i tshe/ byang chub sems dpa' sems dpa' chen pos rang gi srog kyang btang / bran pho dang / bran mo dang / ba lang dang / ma he la sogs pa'i nor ngan pa rnam pa mang po yang byin nas
190b7(mdo sde): dam pa'i chos phyung ste/ de bzhin gshegs pa'i snying po ston pa'i skyes bu dam pa de ci 'dra/ gsol pa/ bcom ldan 'das nyid mkhyen te/ nyan thos dang / rang sangs rgyas kyis mi rig go/ /de'i dus na 'jig rten gyi chos rnam par dag pa yang bshad
191a1(mdo sde): dka' na/ 'jig rten las 'das pa'i chos rnam par dag pa de bzhin gshegs pa'i snying po bstan pa lta ci smos/ de ltar skyes bu dam pa de stong gsum gyi stong chen po'i me'i phung po rab tu 'bar ba khyor ba'i chus zhi bar bgyi ba'i slad du der mchi
191a2(mdo sde): zhing / shin tu dka' ba bgyid pa de ni skyes bu de gzhan ma lags kyi/ de bzhin gshegs pa nyid lags pa snyam bgyid do/ /bcom ldan 'das kyis bka' stsal pa/ rigs kyi bu legs so legs so/ /ngas kyang tshig de skad smras so/ /skyes bu de shin tu
191a3(mdo sde): dka' ba byed pa ni sangs rgyas thams cad kyis bskal pa bye ba snyed du yon tan bshad kyang de'i mtha' mi rnyed do/ /gzhan yang rigs kyi bu 'di lta ste/ rgya mtsho chen po'i chu'i phung por chu bo thams cad 'bab pa mi mngon pa de bzhin du skyes bu de'i blo'i nang du
191a4(mdo sde): 'jig rten thams cad kyi blo de'i nang du zhugs par mi snang ngo / /gzhan yang rigs kyi bu rgya mtsho chen po ni sems can gyi ro thams cad mthar 'byin pa de bzhin du skyes bu dam pa de yang mig zur yang mi lta/ khyim la chags pa yang med/ chos dang mi ldan pa
191a5(mdo sde): rnams dang rigs 'dres pa yang med/ de bzhin gshegs pa'i snying po la smod pa byed pa rnams kyang spangs te/ skyes bu dam pa de lta bu ni shin tu dka' ba byed pa'o/ /gang de'i phyogs 'dzin cing nyan pa de dag kyang / nga'i nyan thos shin tu dka' ba byed pa yin no/ /
191a6(mdo sde): gsol pa/ bcom ldan 'das mtshan nyid du dang ldan na/ byang chub sems dpa' sems dpa' chen po gsar lags/ bcom ldan 'das kyis bka' stsal pa/ rigs kyi bu mtshan nyid brgyad dang ldan na/ byang chub sems dpa' sems dpa' chen po gsar yin
191a7(mdo sde): no/ /brgyad gang zhe na/ chos la sems pa dang / rtog cing gzhig pa dang / len cing 'dzin pa dang / pha ma la sri zhu che ba dang / rang gi slob dpon la byas pa gzo ba dang / lta ba thams cad dang mi 'thun pa dang / mtshan ma thams cad la khyad du gsod cing 'dul
191b1(mdo sde): ba la mkhas pa dang / mi rung ba thams cad spong ba dang / 'dod pa med pa'i sems 'di lta ste/ rmi lam na yang khu ba mi 'byung zhing tshul khrims la gus par byed pa'i mtshan nyid de dag dang ldan na/ byang chub sems dpa' gsar yin no/ /yang mtshan nyid brgyad
191b2(mdo sde): dang ldan na/ byang chub sems dpa' gsar yin te/ brgyad gang zhe na/ theg pa chen po ston pa dang / de bzhin gshegs pa'i snying po gsal bar ston cing gtong ba dang ldan pa dang / zang zing la mi brkam pa dang / byams pa dang / snying rje dang / dga' ba dang /
191b3(mdo sde): btang snyoms su ldan pa dang / sems can thams cad la bu gcig pa bzhin du lta ba dang / de dge ba'i bshes gnyen la sten pa dang / sdig pa'i grogs po yongs su spong ba dang / rnyed pa dang bkur sti la chog shes pa ste/ mtshan nyid brgyad po de dag dang ldan
191b4(mdo sde): na/ byang chub sems dpa' gsar yin no/ /yang mtshan nyid brgyad dang ldan na/ byang chub sems dpa' gsar yin te/ brgyad gang zhe na/ phan pa dang / ran pa dang / 'jam par smra ba dga' ba dang / nyon mongs pa chung ba dang / bzod pa dang ldan pa dang /
191b5(mdo sde): mdo sde'i mtha' thams cad nyan pa la bzod pa dang / mig gnyid thul ba dang / snyom las med de ldang zhing bag yod pa dang / bslab pa la mos pa ste/ mtshan nyid brgyad po de dag dang ldan na/ byang chub sems dpa' gsar yin no/ /yang mtshan nyid
191b6(mdo sde): brgyad dang ldan na/ byang chub sems dpa' gsar yin te/ brgyad gang zhe na/ bden pa dang gtsang ba dang / gtsang sbra byed pa dang / mkhas pa dang / 'od dang ldan zhing gzugs bzang ba dang / bud med dang 'grogs pa spong ba dang / gnyen gyi khyim nas
191b7(mdo sde): ring du lta ba dang / gtse ba de dang des sdig pa'i dge sbyong thams cad la 'jigs pa dang / thos ma thag tu lus kyi spu langs par 'gyur ba dang / srog chags thams cad la byams shing snying brtse ba ste/ mtshan nyid brgyad po de dag dang ldan na/ byang chub
192a1(mdo sde): sems dpa' gsar yin no/ /yang mtshan nyid brgyad dang ldan na/ byang chub sems dpa' gsar yin te/ brgyad gang zhe na/ bdud kyis bshad pa dang / sangs rgyas kyis bka' stsal pa'i bye brag shes pa dang / mdo sde shes pa la bkur
192a2(mdo sde): sti byed pa dang / 'dul ba dang / 'dul ba ma yin pa'i bye brag shes te mi 'chab pa dang / de bzhin gshegs pas dgongs te gsungs pa la mkhas pa yin/ de bzhin gshegs pas gsungs pa shes/ 'jig rten gyi phyir 'brang bar bya ba shes/ de bzhin
192a3(mdo sde): gshegs pa rtag pa nyid du shes pa/ sdig pa dang / sdig pa med pa dang / byang chub sems dpa'i bya ba la mkhas pa/ yul dang / dus dang / ye shes dang / bdag gi nus pa dang / rab tu shes pa ste/ mtshan nyid brgyad po de dag dang ldan na/ byang chub sems
192a4(mdo sde): dpa' gsar yin no/ /mtshan nyid bzhi bcu po de dag dang ldan te/ lus dran pa'i chos dang ldan pa de gang yin pa de ni byang chub sems dpa' gsar zhes bya'o/ /gang la yon tan bzhi bcu med de phyed dam/ phyed kyi yang phyed yod pa de ni theg pa chen po la yang dag
192a5(mdo sde): par zhugs pa'i rigs kyi bu dang / rigs kyi bu mor rig par bya ste/ byang chub sems dpar brtse bar mi gtogs so/ /de bas na byang chub sems dpa'i spyod pa ni shin tu dka' ba byed pa'o/ /de la yon tan gyi mchog gang zhe na/ g.yem pa'i 'du shes med cing
192a6(mdo sde): rmi lam na yang khu ba mi 'byung ba de ni rgyu dang bcas pa'i mir rig par bya ste/ byang chub kyi yan lag thams cad kyi yon tan gyi mchog go/ /'jam dpal gzhon nur gyur pas/ sor mo'i phreng ba la 'di skad ces smras so/ /de bzhin gshegs pa'i snying po de bzhin
192a7(mdo sde): gshegs pa'i snying po zhes bshad pa de'i don ci/ gal te sems can thams cad la de bzhin gshegs pa'i snying po yod na/ sems can thams cad sangs rgyas su 'gyur te/ sems can thams cad kyis srog gcod pa dang / smra ba dang / chang 'thung
192b1(mdo sde): ba dang / 'khrig pa dang / ma byin par len pa dang / mi dge ba'i las kyi lam thams cad byar rung ngam/ gal te sangs rgyas kyi dbyings sems can thams cad la yod na gang gi tshe bsgral zhing rab tu 'jug par 'gyur/ gal te sangs rgyas kyi dbyings yod na/ thams cad
192b2(mdo sde): kyis kyang mtshams med pa dang / 'dod chen pa'i las bya bar 'gyur ro/ /gal te sems can thams cad la bdag gi dbyings yod na/ bdag nyid sgrol bar 'gyur te/ las kyi rnam par smin pa la bdag gi dbyings med pas na/ de'i phyir 'jig rten dang bdag la dbyings
192b3(mdo sde): med de/ thams cad la bdag med pa de ni sangs rgyas kyi bstan pa'o/ /bcom ldan 'das kyis bka' stsal pa/ sems can thams cad la de bzhin gshegs pa'i snying po yod de/ nyon mongs pa bye bas g.yogs nas bum pa'i nang gi mar me bzhin du
192b4(mdo sde): 'dug go/ /gzhan yang 'jam dpal 'dul sbyong byed pa'i bu gcig bcom ldan 'das 'od srung de bzhin gshegs pa dgra bcom pa yang dag par rdzogs pa'i sangs rgyas kyis de ring nas lo bdun na/ 'khor los sgyur ba'i rgyal po chos dang ldan pa chos kyi rgyal
192b5(mdo sde): por 'gyur ro/ /nga yang zhag bdun na yongs su mya ngan las 'da'o zhes lung bstan nas/ 'dul sbyong byed pa'i bu de rab tu dga' ba skyes nas/ bdag ni thams cad mkhyen pas 'khor los sgyur ba'i rgyal por lung bstan te/ gdon mi za bar 'gyur snyam nas dga'
192b6(mdo sde): ches te/ rang gi ma la smras pa/ ma nya dang / sha dang / 'o ma dang / til gyi la du dang / zho dang / do ba dang / khu ba dang / 'bru drus pa dag stsol cig /stobs chen por bya'o zhes thams cad bsres te zos nas/ dus ma yin pa tsam gyis shi nas bdag nyid shi ba/ bdag
192b7(mdo sde): nyid kyis nyams par byas na/ ci bcom ldan 'das de bzhin gshegs pa gsung ngam/ de ste thams cad mkhyen pa ma yin/ 'on tam de la 'khor los sgyur ba'i dge ba'i rtsa ba dang / bsod nams rnam par smin pa med dam/ gsol pa/ de sngon las ngan pa
193a1(mdo sde): bgyis pas gum mo/ /bcom ldan 'das kyis bka' stsal pa/ 'jam dpal de skad ma zer cig /de ni dus ma yin pa tsam bab pa ste/ sngon las ngan pa byas pa ma yin no/ /bcom ldan 'das de bzhin gshegs pa lung ston pa na/ des sngon las
193a2(mdo sde): byas pa mi mkhyen par lung bstan re skan/ de ni sngon las ngan pa byas pas shi ba ma yin gyi/ bdag nyid kyis nyes te/ bdag gis bsad do/ /'jam dpal de bzhin du skyes pa'am bud med kyang rung ste/ gal te de bzhin gshegs pa'i snying po bdag la yod pas
193a3(mdo sde): de nyid sgrol bar 'gyur gyis sdig pa bya'o snyam ste sdig pa byas na de ci bdag gi dbyings sgrol bar 'gyur ram/ sngar bshad pa bzhin te/ 'dul sbyong byed pa'i bu ltar dbyings yod kyang mi sgrol lo/ /de ci'i phyir zhe na/ de nyid bag med pa mang ba dag bag med pa'i phyir chos
193a4(mdo sde): kyi dbyings kyis mi sgrol lo/ /ci sems can rnams la sangs rgyas kyi dbyings med dam/ sangs rgyas kyi dbyings ni rgyal thabs kyi rnam par smin pa bzhin du sems can thams cad la yod do/ /sangs rgyas gsung ba yin nam/ sangs rgyas ni
193a5(mdo sde): gsung ba ma yin te/ sems can smra ba rnams bag med par myos shing bstan pa thos nas kyang de dag rang gi nyes pas sangs rgyas thob par mi 'gyur ro/ /gsol pa/ sems can thams cad la sngon bgyis pa'i las ma mchis zhes bgyi'am/ bka' stsal pa/
193a6(mdo sde): mdo sde las yod ces 'byung mod kyi/ thos pa tsam gyis grangs med pa'i yang grangs med par byas pa'i las rnams zad par 'gyur ro/ /de ci'i phyir zhe na/ de bzhin gshegs pa bskal pa bye ba grangs med pa mang po nas/ 'jig rten gyi phyir dam bcas te bdag
193a7(mdo sde): grol nas sems can thams cad dgrol lo/ /bdag brgal nas sems can thams cad bsgral lo zhes de ltar dam bcas pa'i dge ba'i rtsa bas/ de bzhin gshegs pa nyi ma'i 'od kyi gzi brjid kyis las byas pa ma lus par zad par 'gyur ro/ /gzhan
193b1(mdo sde): yang 'di lta ste dper na/ 'jam dpal sprin dang / khug rna dang / ba mo'i dri ma dang / nyes pa rnams ni ji tsam du nyi ma ma shar ba de tsam du 'jig rten la sgrib kyi/ nyi ma shar ma thag tu se gol gtogs pa srid kyis zad par 'gyur ro/ /de bzhin du sdig
193b2(mdo sde): p a'i phung po grangs med par byas pa yang mdo sde 'di'i nyi ma ma shar ba de tsam du sems can thams cad 'khor ba bye bar kun du 'khor gyi mdo sde 'di'i nyi ma shar ma thag tu sdig pa'i phung po grangs med par byas pa yang se gol gtogs pa srid kyis zad par 'gyur
193b3(mdo sde): ro/ /de bzhin gshegs pa'i snying po la 'phyas pa'am/ sting ba'am/ kha gcus pa'am/ gzhan gyi phyir 'brang ba'am/ 'di las phyi rol par gyur pa'am/ phas pham pa'am/ mtshams med pa byas par gyur pa/ grangs med par sdig pa byas pa de
193b4(mdo sde): yang thang cig tsam gyis zad par 'gyur ro/ /de ci'i phyir zhe na/ gang de bzhin gshegs pa shAkya thub pa'i mtshan thos pa tsam gyis kyang sems ma bskyed pa yang byang chub sems dpar 'gyur ro/ /de bas na de bzhin gshegs pa de'i smon lam gyi bye
193b5(mdo sde): brag gis bdag dang 'jig rten gyi phyir bdag grol nas dgrol lo/ /'khor ba bye ba na gnyid kyis log pa'i sems can rnams dam pa'i chos bye bas sad par byas te/ 'jam dpal de'i phyir de bzhin gshegs pa'i mtshan thos pas/ byang chub sems dpar
193b6(mdo sde): 'gyur te/ bdag nyid kyis nyon mongs pa bye ba gcad pa'i phyir rings par bya'o/ /de las nga'i lus 'dzin par 'gyur ro/ /'jam dpal ngas bshad pa/ ngas ni mya ngan gyi zug rngu bcad pa'i lam bstan te/ de bzhin gshegs pa ston pa yin gyis da khyed kyis
193b7(mdo sde): nan tan gyis shig ces ngas lam bstan to/ /lam bstan pa rnam pa gnyis te/ rnam pa gnyis gang zhe na/ nyan thos kyi theg pa'i lam dang / byang chub sems dpa'i lam mo/ /de la nyan thos kyi theg pa'i lam zhes bya ba ni 'phags pa'i lam yan lag brgyad pa'o/ /
194a1(mdo sde): byang chub sems dpa'i lam zhes bya ba ni sems can thams cad la de bzhin gshegs pa'i snying po yod de/ nga'i dbyings su ngas mi g.yo ba thob pa ltar/ bde bar gshegs pas dgongs pa'i tshul gyis/ nyon mongs pa bye ba gcad par bya'o/ /gal te
194a2(mdo sde): ma bcad na nges par 'khor ba'i 'khor lor yongs su 'phyan to zhes mya ngan gyi zug rngu gcad pa'i lam ngas bstan to/ /mya ngan ces bya ba ni nyon mongs pa'i don to/ /zug rngu 'byin pa zhes bya ba ni de bzhin gshegs pa'i tshig so/ /bdag gis nyon mongs pa
194a3(mdo sde): bye ba gzhom pa ni sman pa ltar skyug pa dang / bkru ba dang / brtol ba'i don byed pa ste/ khyed kyang rang bzhin gyis nga la bsnyen bkur gyis shig dang ngas de bzhin gshegs pa'i snying po bshad do zhes bya ba'i don to/ /da khyed kyis nan tan gyis shig ces bya ba de ni dgongs
194a4(mdo sde): te gsungs pa'i don to/ /de bzhin gshegs pa ni ston pa'o zhes bya ba yang skye ba 'di chod cig chod cig /sangs rgyas 'byung ba ni u dum bA ra'i me tog bzhin no/ /dad pa phun sum tshogs pa ni gser gyi gram bu bzhin no/ /de bzhin gshegs pa dgra bcom pa
194a5(mdo sde): yang dag par rdzogs pa'i sangs rgyas la mnyes par byed pa ni rus sbal zhar ba gnya' shing gi bu gar 'jug pa bzhin no/ /de bzhin gshegs pa'i snying po mdo sde 'di don med par ma byed cig /tshe dang 'tsho ba'i 'bras bu yod par gyis shig /bdag nyid srid
194a6(mdo sde): pa thams cad dang / nyon mongs pa'i nad thams cad las sgrol cig /de bas na de bzhin gshegs pa ni ston pa ste/ bsod nams la g.yel bar byed kyang sdig pa la yid mi dga'o/ /ngas nyan thos kyi theg pa las bstan te/ de bzhin gshegs pa'i snying
194a7(mdo sde): po ni shin tu rnyed par dka'o/ /'jig rten na dpe med de de ltar shin tu rnyed par dka'o/ /'jig rten na dpe med kyis de bzhin gshegs pa'i snying po la myur du ltos te/ de ltar gyis shig pa'i don to/ /sdig pa la yid mi dga' zhes bshad pa de'i don ci/ de'i
194b1(mdo sde): don bshad par bya'o/ /sems ni rang bzhin gyis yongs su dag pa ste/ dge slong rnams mi dge ba'i grogs po'i sten gyi nyes pas dri ma lnga la sogs pa dri ma mang pos mdun du byas shing bskor to/ /dri ma lnga la sogs pa gang zhe na/ 'dod pa dang / sred pa dang / gnod
194b2(mdo sde): sems mang ba dang / rmugs pa dang / gnyid dang gsum ste/ rgod pa dang / the tsom de lnga ni sems sun 'byin pa'o/ /dri ma lnga la sogs te/ dri ma mang po rnam par dag par bya ba'i phyir brtson par bya'o/ /sems rang bzhin gyis rnam par dag pa'i dbang du
194b3(mdo sde): brtson par bya'o/ /rings par rings par zhes bya ba ni ji tsam du mdo sde spong bar ma gyur pa dang / ji tsam du 'dod chen par ma gyur pa de tsam du bdag nyid bsgral ba'i phyir brtson par gyis shig /tshig de'i don ni 'di yin te/ sems bzhin du nyon mongs pa blo bur gyi
194b4(mdo sde): dri ma bye ba rtsa ba nas brko ba ni rings par rings par zhes bya ba'i tshig gi don to/ /yid ni chos kyi sngon du 'gro/ /yid gtso yid kyi rang bzhin te/ /yid ni rab tu dang ba yis/ /byed pa dang ni smra ba dag /de dag bde dang ldan par 'gyur/ /grib ma bzhin du rjes
194b5(mdo sde): su 'gro/ /nyan thos kyi theg pa las yid ces bya ba bstan pa yang de bzhin gshegs pa'i snying po zhes bya ba'i don te/ yid rang bzhin gyis dag pa zhes bya ba de gang yin pa de ni de bzhin gshegs pa'i snying po'o/ /de ni chos thams cad kyi gtso bo ste/ chos
194b6(mdo sde): thams cad ni de bzhin gshegs pa'i snying po'i rang bzhin no/ /yang yid rab tu dang bas byed pa zhes bya ba ni nyon mongs pa bye ba thams cad bcad de bdag gi dbyings bstan nas gang rab tu dang ba ni de bzhin gshegs pa'i snying po nyid do/ /de nas phyis smra ba dang
194b7(mdo sde): byed pa zhes bya ba ni sangs rgyas thob nas gang smra ba dang / gang byed pa de thams cad 'jig rten rab tu sgrol ba ste/ de'i tshe ji ltar mis grib ma mthong ba bzhin du/ de bzhin gshegs pa'i snying po mthong ngo / /de bas na grib ma bzhin du rjes su 'brang zhes
195a1(mdo sde): bya ste/ tshigs su bcad pa de'i don ni 'di'o/ /yid ni chos kyi sngon du 'gro/ /yid gtso yid kyi rang bzhin te/ /yid ni rab tu 'khrugs pa yis/ /smras pa dang ni byas pa dag /de ni sdug bsngal ldan par 'gyur/ /shing rta rab tu drangs
195a2(mdo sde): pa bzhin/ /tshigs su bcad pa de'i don ni nyon mongs pa bye ba'i don to/ /yid kyang rab tu 'khrugs zhes bya ba ni nyon mongs pa bye bas g.yogs pas 'khrugs zhes bya'o/ /sems gang gyur pa ni de bzhin gshegs pa'i snying po nyon mongs pa bye ba'i nang du zhugs pa'i
195a3(mdo sde): don to/ /de nas smra ba dang byed pa thams cad sdug bsngal gyi phyir 'gro ste/ shing rta rab tu drangs pa zhes bya ba ni ji ltar 'khor lo ba lang gi rjes su 'gro ba de bzhin du/ sdig pa'i phung pos 'khor ba'i 'phang lo sems can dmyal ba dang / dud 'gro'i skye gnas su
195a4(mdo sde): sems can rnams rab tu 'khyam mo/ /de bas na bsod nams la g.yel bar byed kyang sdig pa la yid mi dga' ba zhes bya bar grub bo/ /gzhan yang 'jam dpal ba'i 'o ma la mar yod par rtogs pas mi rnams srub la/ ci'i phyir chu la mi rnams mi
195a5(mdo sde): srub ce na rdzas med pa'i phyir te/ de bzhin du 'jam dpal de bzhin gshegs pa'i snying po yod pa'i phyir mi rnams tshul khrims srung zhing tshangs par spyad pa spyod do/ /gzhan yang 'jam dpal mi gser 'dod pa rtog pa dang ldan pa brag la rko la/ ci'i phyir
195a6(mdo sde): shing la mi rko/ rdo ba gser gyi dbyings yod pa la ni rko'i/ shing gser med pa la mi rko'o/ /de bzhin du 'jam dpal dbyings yod pa la rtog pa'i mi rnams bdag sangs rgyas su 'gyur ro snyam ste/ tshul khrims srung zhing tshangs par spyod do/ /gzhan
195a7(mdo sde): yang 'jam dpal dbyings med na ni tshangs par spyod pa don med par 'gyur ro/ /lo bye bar chu la bsrubs kyang snum mi 'byung ba de bzhin du/ gal te bdag gi dbyings med na/ bdag la chags pas tshangs pa dang / tshul khrims spyod pa rnams don med
195b1(mdo sde): par 'gyur ro/ /'jam dpal gyis gsol pa/ tshangs par spyod pa tshangs par spyod pa zhes bgyi ba de'i don ci lags/ ci'i phyir de bzhin gshegs pas 'dod pa'i yon tan la rol pa spangs/ sor mo'i phreng bas kyang gsol pa/ lha dang mi mang po nges par
195b2(mdo sde): des ltung ba'i chos su mkhyen nas 'dod pa'i 'du shes spangs so/ /bcom ldan 'das kyis bka' stsal pa/ sor mo'i phreng ba de skad ma zer cig /sems can thams cad la de bzhin gshegs pa'i snying po yod pas/ sems can thams cad chos kyi spun
195b3(mdo sde): yin no/ /bud med thams cad ni sring mo yin no/ /sor mo'i phreng bas gsol pa/ rgyal po zas gtsang ma dang / lha mo sgyu ma yang lcam dral na/ ji ltar yab yum du 'gyur/ /bcom ldan 'das kyis bka' stsal pa/ de ni 'jig rten gzhan bsgral ba'i phyir sgyu
195b4(mdo sde): ma'i bya bas bstan to/ /'di lta ste/ rgyal po'i gyad gnyis skugs stong btsugs te/ dam bcas pas gcig la gcig brdeg cing mi btsam pa'i tshul gyis skugs stong phrog par ston pas rgyal po dang / 'khor thams cad dga' bar byed na 'gro ba rnams kyis de'i bye brag
195b5(mdo sde): mi shes so/ /de bzhin du sangs rgyas bcom ldan 'das rnams kyis thabs byas te yab yum dang bdag nyid skyes bu brtan por ston te/ de nas phyis 'gro ba mang po yang srid pa'i rgya mtsho mi zad pa las sgrol na/ sems can rnams kyis de'i bye brag mi shes so/ /'di
195b6(mdo sde): lta ste/ rol mo la 'dus pa'i nang du skyes bu gar mkhan gar byed cing gar dang gtam gyi tshigs su skyes pa dang / bud med dang / ma ning du 'gyur te/ 'gro ba mang po myur du mgu bar byed pa de bzhin du/ sangs rgyas bcom ldan 'das kyis kyang bdag gi
195b7(mdo sde): lus gar mkhan chen po lta bur lus bstan te/ sems can bye ba mang po sgrol ba/ sems can rnams kyis skyes bu'i thabs su mi shes so/ /'di lta ste/ rol mo la 'dus pa'i dbus su sgyu ma byed pas/ bdag nyid rnam pa mang por gcod cing rtse bas 'gro ba
196a1(mdo sde): mang po dga' bar byas pa yang snad pa'am/ phog pa yang med do/ /de bzhin du sgyu ma byed pa ltar bdag nyid sems can mang po la phan par bya ba'i phyir bdag nyid sgyu ma sprul pa ston to/ /yang 'jam dpal de bzhin gshegs pa ni thams cad
196a2(mdo sde): mkhyen pa'i ye shes thams cad dang ldan pas/ 'jig rten kun la legs par rab tu gzigs na/ thog ma med pa tshun chad 'khor bar 'pho zhing 'khyam pa na/ mar ma gyur pa med/ sring mor ma gyur pa med de/ ma yang chung mar gyur/ bran yang phar gyur/
196a3(mdo sde): pha yang bran du gyur te/ tshe rabs bye ba mang por 'tsho ba'i 'jig rten ni gar mkhan bzhin pas na/ de bzhin gshegs pas tshangs par spyod pa mdzad do// //bam po bdun pa ste tha ma'o/ /gzhan yang 'jam dpal rang gi dbyings dang lhan cig
196a4(mdo sde): tu 'dod chen pa'i rtsed mo byas pa gang bde ba rang gis bzung ste/ smra ba bzhin du 'gyur ro/ /bdag nyid ma ning du skyes na/ bde ba de dang sdug bsngal gyi phung po 'byung ngo / /bud med la'ang de bzhin gshegs pa'i snying po yod de/ skyes pa yang de
196a5(mdo sde): bzhin no/ /bdag nyid kyis bzung nas smra ba bzhin du ci rung bar 'gyur ram/ de'i phyir sems can thams cad kyi dbyings ni dbyings gcig go/ /tshangs par spyod pa brtsams te/ bdag nyid gzhag par mi 'gyur ba'i gan du de bzhin gshegs pa
196a6(mdo sde): phyin to/ /'jam dpal gyis gsol pa/ ci'i slad du de bzhin gshegs pas dge bsnyen pha dang / dge bsnyen ma thams cad tshangs par spyod pa la rab tu ma bkod/ ci'i slad du dge bsnyen dang / dge bsnyen ma dang / dge slong dang / dge slong ma rnams
196a7(mdo sde): ni ka ba bzhi pa'i khang ba lta bus dam pa'i chos kyi rgyur dpe bstan na/ sdig pa chen po yang rab tu 'byung bar gda' ste/ ci'i slad du dge bsnyen dang / dge bsnyen ma dag de ltar sdig pa rab tu gda' bar gyur/ ci'i slad du yang dge bsnyen dang / dge bsnyen ma rnams
196b1(mdo sde): kyi 'dul ba'i chos bcas/ bcom ldan 'das kyis bka' stsal pa/ 'jam dpal de ni 'du shes gzhan te/ 'jig rten gyi 'du shes kyi ming du btags so/ /de bzhin gshegs pas sems can thams cad sangs rgyas kyi gnas la bkod kyang sgra gcan 'dzin gyi
196b2(mdo sde): tshul du 'dzin par mi 'gyur ro/ /sangs rgyas kyi 'du shes dang / 'jig rten gyi 'du shes kyang tha dad pa de dri ba 'di ni mi dri ba zhes bya'o/ /'jam dpal sems can thams cad kyi dbyings yin pas na/ srog gcod pa spangs pa ni sangs rgyas so/ /rigs kyi bu ji ltar
196b3(mdo sde): bdag gsod pa ltar 'jig rten na srog gcod pa yang de bzhin te/ bdag nyid kyi dbyings 'joms pa'o/ /'jam dpal gyis gsol pa/ bcom ldan 'das ci'i slad du sgra gcan 'dzin bzhin du mtshungs par gzigs la/ bdag nyid kyi dbyings 'chang ba skyon chags pa
196b4(mdo sde): ya mtshan can rnams chad pas bcad cing bsad par bstan/ bcom ldan 'das kyis bka' stsal pa/ rigs kyi bu de skad ma zer cig /de bzhin gshegs pa ni sgra gcan 'dzin dang mtshungs par gzigs so/ /'di lta ste/ 'jam dpal skyes bu chos 'dod pa
196b5(mdo sde): zhig bdag nyid dus gnyis su za ba las la la zhig gis bstan te/ zas lan cig par gyur na/ srin bu'i rigs brgyad cu gsod par 'gyur ro/ /ji ste de ltar gyur na de dag la srog gcod pa dag par mi 'gyur ro/ /gzhan yang 'jam dpal shin tu bde ba 'dod
196b6(mdo sde): pa'i bde ba de las phyir phyogs pa'i 'phags pa 'dod pa 'joms pa ni bdag gsod pa'o/ /gal te 'phags pa rnams de ltar gyur na/ bdag gsod pa'i sdig par 'gyur ro/ /gal te 'dod pa'i sems skyed cing gzhan gyi drung du gnas te/ bdag 'dod pa'i
196b7(mdo sde): sems skyes na ji ltar bya zhes ma zer cig / de las ngo tsha ba skye bar 'gyur ro/ /nga'i lus gcig yod kyang rung / med kyang rung dpa' bo ltar 'dug pas bdag gsod pa ni bdag gi khams 'joms par 'gyur ram/ de ma lags so/ /bcom ldan 'das
197a1(mdo sde): de ni bsod nams kyi phung po'o/ /de bzhin du 'jam dpal 'phags pa yang 'di ltar bdag gsod de/ de ci'i phyir zhe na/ nyon mongs pa'i dug gi phyir te/ gzhan gsod par ni mi 'gyur ro/ /sangs rgyas kyi chos kyi tshig ni skyon chags pa'i ya
197a2(mdo sde): mtshan can dam pa'i chos 'jig pa rnams bdag gi nyon mongs pa mi zad pa ltar de dag med par byed cing / tshul ma yin par gnod pa'ang byed du 'jug ste/ de dag ni bdag la mchod pa yin no/ /ji ltar bdag sdug par 'dod pa dang / bde ba dang / zas
197a3(mdo sde): dang / srog 'dor ba de bzhin du/ bdag spong bar 'dod pas skyon chags pa'i ya mtshan rnams chad pas gcod pa de ni de bzhin gshegs pa'i snying po rig pa yin no/ /'jam dpal gyis gsol pa/ ci de bzhin gshegs pa'i snying po'i slad du sangs rgyas rnams
197a4(mdo sde): sha mi gsol lam/ bcom ldan 'das kyis bka' stsal pa/ 'jam dpal shin tu de bzhin te/ thog ma dang tha ma med pa'i 'khor bar 'khor ba'i tshe rabs de dag la sems can thams cad mar ma gyur pa dang / sring mor ma gyur pa gang yang med do/ /khyir gyur
197a5(mdo sde): pa yang phar gyur te/ 'tsho ba'i 'jig rten ni bro mkhan bzhin no/ /de bas na bdag gi sha dang / gzhan gyi sha yang sha gcig pa yin pas/ sangs rgyas rnams sha mi gsol lo/ /gzhan yang 'jam dpal sems can thams cad kyi dbyings ni chos kyi
197a6(mdo sde): dbyings te/ dbyings gcig tu gyur pa'i sha za bar 'gyur bas/ sangs rgyas rnams sha mi gsol lo/ /'jam dpal gyis gsol pa/ sbrang rtsi dang / dung dang / lham dang / dar gyi srin bu la sogs pa rang gi dbyings kyi sha ma lags sam/ bcom ldan 'das
197a7(mdo sde): kyis bka' stsal pa/ 'jam dpal de skad ma zer cig /sangs rgyas ni 'jig rten pa thams cad kyi lus spangs pa yin te/ sangs rgyas ni zang zing med pa yin na chags pa'i rdzas ci la'ang sten pa de ni gnas ma yin te/ zang zing la bsnyen pa ni thabs kyi chos nyid
197b1(mdo sde): do/ /'di rdzas gcig nas gcig tu 'ongs pa la bsnyen par byed de/ rdzas gang nas 'byung ba de dang der bsnyen par mi bya'o/ /gsod pa'i lag ma yin par gcig nas gcig tu 'ongs pa ni bsnyen du rung ngo / /'jam dpal gyis gsol pa/ tshong 'dus gcig na lham
197b2(mdo sde): mkhan gyis ko ba las lham drubs te/ de bzhin gshegs pa dgra bcom pa yang dag par rdzogs pa'i sangs rgyas la phul na/ gcig nas gcig tu mchis pa de bzhes sam/ 'jam dpal gyis gsol pa/ gal te ma he rang chos bzhin du gum nas ma he bdag
197b3(mdo sde): po gdol pa las ko ba blangs te/ lham mkhan btsal nas lham du drubs te/ tshul khrims dang ldan pa la stsal na/ de gcig nas gcig tu mchis pa lags sam/ bcom ldan 'das kyis bka' stsal pa/ ma he chos bzhin du shi bar gyur la/ ma he'i bdag pos
197b4(mdo sde): lham 'drub tu bcug nas tshul khrims dang ldan pa la byin na blang bar bya'am/ 'on te ma blangs na dge slong dang 'thun nam/ snying rje med pa yin te/ tshul khrims ral bar mi 'gyur ba ma yin no/ /'jam dpal gyis gsol pa/ rmo brko yang bgyir mi rung ngo / /
197b5(mdo sde): chu mi gtsang bas btsos pa'i zas kyang mi blang ngo / /de lta lags na dge slong dag la de lta bu gda'o/ /bcom ldan 'das kyis bka' stsal pa/ de ni 'jig rten gyi 'du shes zhes bya ste/ gal te dge bsnyen yod na ni zas dang skom chu gtsang ma dang sbyor cig /gang
197b6(mdo sde): na dge bsnyen yod par rmo brko mi bya'o/ /gang na dge bsnyen med pa der sangs rgyas kyis kyang ji ltar bya/ thang la yang srog chags yod/ chu'i nang na yang srog chags yod/ nam mkha' la yang srog chags yod do/ /gal te de ltar rnam par dag pa
197b7(mdo sde): grub pa rnams la sdig par mi 'gyur ram/ rnam par dag pa grub pa de dag ji ltar rgyu/ de ni 'jig rten na mi 'dri ba zhes bya ba'i dri ba'o/ /'jam dpal gyis gsol pa/ bcom ldan 'das 'jig rten pa'ang ring zhig tshun chad bdag nyid sha za ba
198a1(mdo sde): la mi gnas so/ /bcom ldan 'das kyis bka' stsal pa/ gang 'jig rten pa la sangs rgyas kyi tshig dang 'thun pa yod pa de yang thams cad du thams cad sangs rgyas kyi tshig tu rig par bya'o/ /'jam dpal 'jig rten pa rnams kyang thar pa brjod
198a2(mdo sde): de/ de dag la thar pa med kyi/ bcom ldan 'das kyi bstan pa la thar pa yod do/ /de dag la yang rab tu 'byung ba yod de/ de dag gi rab tu 'byung ba ma yin no/ /bcom ldan 'das kyi bstan pa la ni rab tu 'byung ba yod do/ /'jig rten pa la yang sha za ba
198a3(mdo sde): ni bdag nyid za ba'o zhes brjod de/ de yang bdag nyid bdag nyid kyi sha la mi za ste/ bcom ldan 'das kyi bstan pa la ni bdag nyid kyi sha za bar nges so/ /'jam dpal 'jig rten du ya mtshan can thams cad byung ba mdo sde 'di las bstan pa nyan 'dod dam/
198a4(mdo sde): gsol pa/ bcom ldan 'das 'tshal lo/ /bcom ldan 'das kyis bka' stsal pa/ 'jam dpal sngon 'das pa'i dus na byung ba grangs med pa'i bskal pa bas kyang ches grangs med pa bskal pa yangs pa bas kyang ches yangs pa/ dpag tu med pa
198a5(mdo sde): bas kyang ches dpag tu med pa de'i tshe de'i dus na/ de bzhin gshegs pa ko san ta bzang po zhes bya ba 'jig rten du grong 'dir byung ste/ /de'i tshe ya mtshan can med cing ya mtshan can gyi ming yang med do/ /sems can theg pa chen po par gyur te/ sems
198a6(mdo sde): can rnams shin tu bde ba dang ldan par gyur to/ /de'i tshe de bzhin gshegs pa de 'jig rten gyi khams 'dir lo mang du bzhugs nas yongs su mya ngan las 'das so/ /yongs su mya ngan las 'das pa'i bstan pa yang lo mang du gnas nas/ dam pa'i chos
198a7(mdo sde): nub par gyur pa'i tshe/ dge slong tshul khrims dang ldan pa bri ba'i dus na/ chos ma yin pa'i phyogs 'phel ba'i tshe/ dge slong sangs rgyas kyi blo gros zhes bya ba zhig dgon pa na gnas te/ dge slong de la sems can dge ba'i rtsa ba dang ldan pa gcig gis/ rin
198b1(mdo sde): thang med pa'i gos byin nas/ dge slong des rjes su gzung ba'i phyir blangs te/ i shin 'da'i ra ba'i drung nas phar bstan te song ba dang / i shin 'da'i mis gos de mthong nas sems bzlog ste/ nub mo mun khung na dge slong de'i thad du song ste/ gos de phrogs
198b2(mdo sde): nas ri khrod du khrid de/ gcer bur phyung nas/ shing la lag pa gyen du dam por bcings te song ngo / /de'i nub mo mun khung na me tog thu ba'i bram ze skon pa thogs te/ 'brog dgon par 'ongs nas nam langs te/ tsam pa ka zhig gi drung na stag 'dug pas skrag
198b3(mdo sde): ste/ stag des bsad la thug pa dang / ci thar du bros te/ bdag nyid rab tu mi dga' zhing song song na dge sbyong gcer bur bcings pa mthong nas/ /kye ma dge sbyong dgon pa pa ngur smrig can 'dir 'ongs na/ ngur smrig gi rgyal mtshan gyis ni thar bar mi 'gyur ba lta
198b4(mdo sde): zhig snyam ste/ lag pa bsgreng nas lus gcer bur byung la dka' thub spyad par bya'o snyam nas/ lam 'di nges par thar ba'i lam du legs par bsgrub pa yin nam zhes dam pa'i chos gzhig pa'i phyir bdag gi gos ngan pa bor te/ skra btogs nas mgo reg gcer
198b5(mdo sde): bu pa'i dge sbyong du gyur te/ de las dge sbyong gcer bu pa byung ngo / /dge slong de bdag nyid bcings pa khrol nas shing shun blangs te sa ser pos byugs nas/ thang la 'gro ba bram ze zhig gis mthong nas/ sngar bshad pa bzhin du mthong ba dang / 'di ni ngur
198b6(mdo sde): smrig gyon pa'i dge slong ste/ ngur smrig bor la/ btsag gis byugs te song na/ thar pa'i lam ni 'di yin pa snyam ste/ /'di ni dge bar 'gro ba'am/ ci zhes de kun du rgyu bar gyur te/ /de las mur 'dug kun du rgyu ba byung ngo / /dge slong phye ma red tshur zhugs
198b7(mdo sde): te/ rang gi klad pa'i rma chus bkrus nas skra 'jam pos klad pa'i rma g.yogs te/ sbrul bsad pa'i ras ba lang rdzis bor ba gyon te/ khrus byed pa de skyes bu shing thu ba gzhan zhig gis mthong ste/ snga ma ltar dge slong de nyon mongs pa mthong nas/ dge sbyong 'di ni
199a1(mdo sde): ngur smrig gyon te/ rgyal mtshan ngur smrig gis ni thar par mi 'gyur ba snyam du bsams nas/ ral pa ring por byas te/ rtswa gos gyon nas dus gsum du khrus byed pa'i dka' thub spyod pa yin du bzung nas/ de dge ba yin nam zhes 'di nyid thar
199a2(mdo sde): pa'i lam ste/ gzhan ma yin no zhes dka' thub can du gyur te/ de tshun chad ya mtshan can dka' thub byed pa byung ngo / /dge slong de tshur zhugs te rma mang po thams cad la rnag gis yog ste/ rang gi lus rdul gyis gang zhing sbrang ma 'du zhing dge slong de skra 'jam
199a3(mdo sde): pos g.yogs pa mthong nas/ mur 'dug spyod pa dang / phyugs bdag pa rnams de ltar byung ngo / /dge slong de ba lang gi lci ba yar ke ma'i me bus te bsro ba skyes bu nyon mongs pa gzhan zhig gis mthong nas/ ba lang gi lci ba'i ril bu can thog ma de nas
199a4(mdo sde): byung ngo / /dge slong de rma la sdug bsngal reg par shes nas/ dpa' bo ltar 'dug pa skyes bu nyon mongs pa gzhan zhig gis snga ma bzhin du mthong ste/ ngur smrig gyon pa ni thar par mi 'gyur ro snyam nas ci legs par 'gro'am snyam ste/ mi g.yo ba'i sar
199a5(mdo sde): 'gro ba thar pa yin snyam du bsams nas/ mi g.yo ba'i sa mya ngan du 'gro bar gyur to/ /de ltar ya mtshan can dgu bcu rtsa drug gi bar du gyur pa rnams kyang so so nas der lhags te/ dge slong de ci dang ci lta ba mthong nas log pa'i lta bas gzhan dang gzhan
199a6(mdo sde): du brtags so/ /'di lta ste dper na/ phan tshun du su mthong nas/ gsad snyam du bsams te/ gcig la gcig gsod pa de bzhin du ya mtshan can dgu bcu rtsa drug kyang de ltar byung ngo / /dper na dbyar zla ra ba rnams smig
199a7(mdo sde): rgyu ba la chu yin snyam du bsams te/ mchi bar 'gyur ba de bzhin du dam pa'i chos nub par 'gyur ba'i dus na dge slong gi gzhi las gzhan du gyur te/ 'jam dpal de ltar 'jig rten pa'i tshul khrims dang / spyod pa dang / bya ba'i mchog thams cad kyang sangs
199b1(mdo sde): rgyas kyis sprul pa'o/ /dam pa'i chos nub par 'gyur ba'i dus na de lta bu byung na chos nub par 'gyur ro/ /'jam dpal de bzhin du bdag gi de kho na ni 'di 'dra de 'dra'o zhes log par lta ba bzhin du 'di lta ste/ thar pa dang bdag dang 'jig rten las 'das pa la ldem
199b2(mdo sde): po ngag mi shes pas bdag med pa sangs rgyas kyi tshig go zhes mur 'dug byung ba ltar rnam par rtog go/ /rjes su dpag pas tshugs pa'i 'jig rten pa la yang gti mug gi chos kyi dbang du song ngo / /'jig rten las 'das pa la yang ldem po ngag tu bshad pa mi
199b3(mdo sde): shes pas shes pa nyams te/ de'i phyir phyogs gnyis spangs te/ bdag tu gtogs pa'i chos kyi de kho na nyid dang / de bzhin gshegs pa dang / dge 'dun gyi de bzhin nyid ni de bzhin gshegs pa'i theg pa dbu ma'i lam du bstan to/ /dbu ma'i lam zhes bya
199b4(mdo sde): ba ni theg pa chen po'i so/ /sor mo'i phreng bas smras pa/ dbu ma'i lam mi shes pas sems can rnams dbu ma'i lam gzhan du rtog go/ /bcom ldan 'das kyis bka' stsal pa/ sor mo'i phreng ba mdo sde 'di bshad pa thos nas sems can mang
199b5(mdo sde): du mdo sde 'di la yid ches par 'gyur ro/ /ma 'ongs pa'i dus na sems can mang du mdo sde 'di la smod par 'gyur ro/ /sor mo'i phreng bas gsol pa/ bcom ldan 'das phyogs gang du mdo sde la smod pa ji snyed 'byung ba dang / 'dod chen pa ji snyed 'byung
199b6(mdo sde): ba bshad du gsol/ phyogs gang du sems can thams cad la phan par 'gyur ba ston pa yang de bzhin gshegs pas bshad du gsol/ bcom ldan 'das kyis bka' stsal pa/ ma 'ongs pa'i dus na yul gyi dbus 'dir mdo sde la smod pa'i sems can bye ba
199b7(mdo sde): brgya stong phrag dgu bcu rtsa brgyad 'byung ngo / /'dod chen pa bye ba phrag bdun 'byung ngo / /shar phyogs su mdo sde la smod pa stong phrag dgu bcu rtsa brgyad 'byung ngo / /'dod chen pa bye ba phrag bdun 'byung ngo / /lho phyogs su mdo sde la smod pa stong phrag dgu
200a1(mdo sde): bcu rtsa brgyad 'byung ngo / /'dod chen pa bye ba phrag drug cu 'byung ngo / /nub phyogs su mdo sde la smod pa bye ba phrag dgu bcu rtsa dgu 'byung ngo / /'dod chen pa bye ba phrag lnga bcu 'byung ngo / /byang phyogs su mdo sde la smod pa bye ba phrag dgu bcu rtsa
200a2(mdo sde): brgyad 'byung ngo / /'dod chen pa bye ba phrag bzhi bcu 'byung ngo / /kha che ba'i yul du yang nga'i bstan pa glegs bam lhag ma'i mdzod dang gter mi stor to/ /b+ha ru ka tsar yang nga'i glegs bam lhag ma'i mdzod du 'gyur ro/ /ri b+hin d+h+ya la yang de bzhin no/ /
200a3(mdo sde): kha che'i yul gyi dge slong rnams bsgrub pa'i don mi shes nas theg pa chen po thams cad la smod pa 'byung ste/ nga la skur pa de ji lta bya zhes nga yang ngo tsha ba skye'o/ /lho phyogs pa'i rgyud du theg pa chen po ston par 'gyur te/ /nan tan snying por byed pa de bzhin
200a4(mdo sde): gshegs pa'i spyad pa spyod pa dngos po chen po brgyad dang bral ba/ de bzhin gshegs pa rtag pa dang / ther zug dang / zhi ba dang / de bzhin gshegs pa'i snying po brtan pa'o zhes ston par 'gyur ro/ /nga'i nyan thos dge slong dang / dge slong ma dang /
200a5(mdo sde): dge bsnyen dang / dge bsnyen ma rnams nan tan snying por byed par 'gyur ro/ /nga'i bstan pa khur du thogs par 'gyur ro/ /'jam dpal gyis gsol pa/ kye ma bcom ldan 'das lho phyogs su bcom ldan 'das kyi bstan pa gnas par 'gyur ram/
200a6(mdo sde): bcom ldan 'das kyis bka' stsal pa/ 'jam dpal de bzhin te/ lho phyogs pa'i rgyud du nga'i bstan pa lo du ma zhig gnas par 'gyur ro/ /khyod lta bu shin tu dka' ba byed pa'i byang chub sems dpa' rnams rang gi srog btang nas/ de bzhin gshegs pa rtag pa
200a7(mdo sde): dang / /de bzhin gshegs pa ther zug dang / de bzhin gshegs pa g.yung drung ngo zhes sems can thams cad la phan par bya ba'i phyir de bzhin gshegs pa'i snying po ston par 'gyur te/ dper na de bzhin gshegs pa thams cad 'jig rten gyi khams 'dir
200b1(mdo sde): rgyal po'i srid chen po mi bzhed cing khur chen po thogs te/ stong gsum pa rnams bsgral lo zhes bskal pa bye ba mang por bsgral ba de bzhin du nga'i nyan thos thams cad kyang bskal pa bye ba mang por nga'i dam pa'i chos nub par 'gyur ba'i dus na/ nam dam pa'i chos lo brgyad cu'i
200b2(mdo sde): bar du gnas par 'gyur ba'i tshe/ dam pa'i chos kyi khur khyer bar mi 'dod do/ /yang 'jam dpal khyod lta bu'i dam pa'i chos lo brgyad cu'i bar du gnas par 'gyur ba'i tshe/ dam pa'i chos kyi khur chen po khyer te/ bdag gis dam pa'i chos phrag la bskur ro
200b3(mdo sde): snyam nas/ 'dzam bu'i gling dang / gling phran thams cad kyi sems can rnams la de bzhin gshegs pa'i snying po rtag pa ther zug zhi ba/ g.yung drung yin no zhes rang gi srog kyang btang ste rab tu bstan par bya'o/ /sems can rnams yid ches kyang rung / mi ches
200b4(mdo sde): kyang rung / nga'i lus bsad dam/ dum bur byas kyang rung / gdod bdag gi lus rtag pa'i skur 'gyur te/ khur khyer ba rab tu dka' ba byed pa'i byang chub sems dpa' rnams lho phyogs kyi rgyud nas 'byung ngo / /nga'i nyan thos de lta bu dang / khyod la sogs
200b5(mdo sde): pa sems can bye ba mang po yod de de'i phyir lho phyogs kyi rgyud rab tu bsngags so/ /nga'i chos tha ma der ston par 'gyur te/ byang chub sems dpa' de dag gi mthu dang / gzi brjid kyis 'dzam bu'i gling gi skye bo ma lus par 'dzem pa dang / 'jigs pa dang /
200b6(mdo sde): nga rgyal gyi rgyus nan tan du byed par 'gyur ro/ /'di lta ste dper na/ rgyal po dag rgyal po gzhan gyi khrims byas pa thos nas/ bdag nyid kyang skye dgu skyong ba de bzhin du kha che'i yul gyi 'khor dang / yul b+ha ru ka tsa ba rnams kyang ngo tsha ba dang / nga rgyal bskyed nas
200b7(mdo sde): theg pa chen pos 'jigs shing skrag pas gsangs te ston par 'gyur gyi/ de dag de bzhin gshegs pa'i snying po ston par mi 'gyur ro/ /'jam dpal 'di lta ste dper na/ sog bur gyi phung po'i nang du me bcug na/ sog ma'i phung po'i dbus tshig
201a1(mdo sde): pa'i lhag ma lus te/ mtha' 'khor mi tshig pa de bzhin du 'jam dpal dang po nga skyes pa'i sa na nan tan lhur byed pa zhig ste/ tshig pa las lho phyogs kyi rgyud du lhag ma lus te/ mtha' 'khor na gnas pa'i sa der byang chub sems dpa' skyes nas dam
201a2(mdo sde): pa'i chos 'byin par 'gyur ba der rdzogs pa'i sangs rgyas snang bar grags pa yin no/ /de nas lha'i dbang po brgya byin sum cu rtsa gsum pa'i g.yog mang po dang bcas te/ de bzhin gshegs pa dgra bcom pa yang dag par rdzogs pa'i sangs rgyas kyi zhabs la mgo bos
201a3(mdo sde): phyag 'tshal nas/ lha'i mchod pa chen po byas te/ bcom ldan 'das la 'di skad ces gsol to/ /bcom ldan 'das bdag gis mdo sde 'di bsrung zhing rjes su gtad par bgyi'o/ /sems can thams cad la thugs brtse ba'i slad du/ de bzhin gshegs pas mdo
201a4(mdo sde): sde 'di'i ming bstan du gsol/ bcom ldan 'das kyis bka' stsal pa/ kau shi ka mdo sde 'di'i ming sor mo'i phreng ba la phan pa zhes bya bar zung shig /kau shi ka mdo sde 'di ni 'jig rten na shin tu rnyed par dka' ste/ u dum bA ra'i me tog bzhin no/ /de nas dbang
201a5(mdo sde): po'i bu thu bo mngon du khro zhes bya ba sdug pa dga' ba yid du 'ong ba des/ bcom ldan 'das kyi zhabs la mgo bos phyag 'tshal nas/ 'di skad ces gsol to/ /bcom ldan 'das ji ltar bdag gi pha nam lha ma yin dang 'thab pa'i tshe/ kha lo sgyur ba bsam 'dzin
201a6(mdo sde): zhes bgyi ba la/ lha rnams 'phel ba dang / lha ma yin bas par 'gyur ba de ltar shing rta drongs shig ces bgyis pa dang / lha gzhan du ma dgongs shig /bdag ni sngar gum ste/ khyod ni slad kyis so/ /grub kyang rung / ma grub kyang rung ste/ bdag gi
201a7(mdo sde): srog kyang bor/ gzhan dang mdza' ba'ang spangs nas go cha chen po bgos pa de bzhin du/ bcom ldan 'das bdag kyang ma mchis pa'i dus na/ dam pa'i chos lo brgyad cu'i bar du gnas par 'gyur ba de'i tshe/ bdag kyang byang chub sems dpa' gang de bzhin
201b1(mdo sde): gshegs pa rtag pa nyid dang / ther zug nyid dang / g.yung drung nyid du de bzhin gshegs pa'i snying po ston pa las de slad kyis 'di snyam du sems skyes te/ de bzhin gshegs pa'i snying po bstan par bya ba'i bstan pa'i sems can mang por mi 'dug gis/ /da ni mi bstan to snyam ste/
201b2(mdo sde): de'i thabs byas pa thos nas/ bdag kyang skyes bu bsam 'dzin ces bgyi ba de 'dra bar chos kyi shing rta sbyar te/ ci nas kyang de bzhin gshegs pa'i snying po rtag pa nyid dang / ther zug pa nyid dang / g.yung drung nyid dang / zhi ba nyid du 'jig rten du rgyas par 'gyur ba de
201b3(mdo sde): ltar bdag gi srog kyang btang ste/ bdag gi dge slong gi tshul gyis bstan cing bskal pa thams cad du rnam par dag par bgyis par gyur cig /de nas dbang po'i bu mang po dang / bud med dang / bu mo dang / lha gzhan dag gis bcom ldan 'das kyi zhabs la mgo bos
201b4(mdo sde): phyag 'tshal nas/ bcom ldan 'das bdag cag kyang srog kyang btang ste/ dge slong gi tshul dang / dge slong ma'i tshul dang / dge bsnyen gyi tshul dang / dge bsnyen ma'i tshul gyis skyes bu dam pa de'i g.yog 'tshal lo/ /bcom ldan 'das kyis bka' stsal pa/ legs
201b5(mdo sde): so legs so/ /rigs kyi bu dam pa'i chos 'dod pa khyed thams cad de bzhin gyis shig /ngas kyang dam pa'i chos 'dod pa de dag bsrung bar bya'o/ /de dag gi thad du nga rtag tu 'chag cing gnas so/ /khyed rnams ci nas kyang kha lo sgyur ba dang / nga'i byas pa
201b6(mdo sde): shes shing brtan par gyis la/ de nas khyed thams cad kyis rtag pa'i gnas ni de bzhin gshegs pa'i gnas yin no zhes ston cig /de nas yul mdzod 'dzin gyi rgyal po gsal rgyal gyis blon po dang / dmag dpon la bsgo ba/ dpung gi tshogs yan lag bzhi dang lhan cig dong la/
201b7(mdo sde): mi'i gzugs su srin po mi nyis stong du gcig gis ma tshang ba bsad de/ sor mo'i phreng ba byas nas byang khrag gis bskus shing stobs dang rtsal chen po rab tu 'khyam zhing grong khyer 'di nas gnag pa'i dgongs bzhi bcu tsam na 'dug cing / bdag gi ma yang deng gsad de
202a1(mdo sde): mi nyis stong du tshang bar bya'o snyam nas/ de rab tu dga'o zhes grag gis ma rungs pa sdig can gtum po 'di bsad na/ gdod bdag cag grong dang / grong khyer dang / ri khrod kyi grong dang / lung pa'i gnas na dmag mi thams cad kyang rang gi khyim nas 'byung ngo / /
202a2(mdo sde): de bas na bya khras bya rog dang / bya bran skrag pa bzhin du bdag cag gi skye bo thams cad dang / shing thun dang / rtswa rnga ba dang / yul gzhan gyi mi dang / skye bo 'dron pa'i rnams kyang de'i ming tsam gyis mi rgyu zhing mi smra bar gyur cing 'dug gis myur du sbron pa khyer te/ yul mdzod
202a3(mdo sde): 'dzin gyi rgyal po gsal rgyal yan lag bzhi pa'i dpung gi tshogs dang lhan cig tu chas te/ srin po ma rungs pa gtum po sor mo'i phreng ba bsad par byin gyis bkrabs pa thams cad kyang ral gri dang / gzhu dang / rdo rje rtse gcig pa dang / mdung thung dang / phub lag na thogs te/
202a4(mdo sde): mtshon cha dang / lag cha thams cad rnon por byos te/ legs par chos la gshegs shig /gang gis srin po ma rungs pa sor mo'i phreng ba bsad dam/ mtshon gyis btab bam/ bal glang zhon pa dag smas sam/ gang dag smas kyang g.yul las phyir mi ldog na bal
202a5(mdo sde): glang 'dod na yang bal glang gi mchog sbyin no/ /rta 'dod na yang rta bzhon pa sbyin no/ /gser 'dod na yang gser dang gser gyi dong tse dang nam sa ya sbyin no/ /dngul 'dod na yang dngul sa ya sbyin no/ /rdo rje dang / nor bu dang / dung dang / man shel dang / byi ru dang / rin
202a6(mdo sde): po che sna bdun sa ya snyed sbyin no/ /gos 'dod pa la yang lha'i gos dang / dar dang / ras phran ko tam pa dang / yul bang gi ras dang / yul ma tu ra dang / ba ru ka tsa dang / ba ring dra dang / lho phyogs pa dang / sang ka shi ka dang / ku ru pan tsa la'i ras bam rnam pa mang po
202a7(mdo sde): sbyin no/ /zhing dor dang / grong dang / ma he dang / bud med 'dod pa'ang thams cad kyi mchog sbyin no zhes bsgrags so/ /de nas sor mo'i phreng ba'i ming tsam gyis zham ring ba la gtogs so cog skrag ste/ gcig kyang phyir ma byung ngo / /btsun mo'i 'khor dang / zham ring pa yang
202b1(mdo sde): khyi dang 'dra bar gzhan gyi dbang du gyur pas 'tsho ba 'chi ba la thug par gyur te/ rang rang gi lag cha thogs nas/ bal glang pa dang / rta pa dang / dpung bu chung ba rnams rab tu brgyan te/ rgyal po ga la ba der 'ongs so/ /de nas btsun mo yang kyi hud 'bod cing sdig can
202b2(mdo sde): de'i gan du ma bzhud cig / skye bo thams cad dang gzhan gyi yul 'khor rnams ni ma mchis kyang mi mdo'i/ lha la nongs pa byung nga re/ de nas mo 'debs pa dang / lo rtsi ba dang / mdun na 'don pa dang / rig pa dang / ltas 'debs pa rnams la sor mo'i phreng ba de
202b3(mdo sde): ring sod dam mi sod dris na/ mo 'debs pa dang / lo rtsi ba rnams kyis de ring sor mo'i phreng ba thal bar 'gyur ro zhes smras so/ /de nas rgyal po de dag gi tshig la yid ma ches nas/ bcom ldan 'das ga la ba der yan lag bzhi'i dpung gi tshogs kyi dmag dang lhan cig
202b4(mdo sde): tu song ste phyin nas/ bcom ldan 'das kyi zhabs la mgo bos phyag 'tshal te/ rgyal po 'jigs shing skrag pas gdong dang dpral ba rdul nas phyogs gcig tu 'dug go/ /de nas bcom ldan 'das thams cad mkhyen pa'i ye shes thams cad dang ldan pas/ yul mdzod
202b5(mdo sde): 'dzin gyi rgyal po gsal rgyal la 'di skad ces bka' stsal to/ /rgyal po chen po khyed kyi gdong dang dpral ba rab tu rdul na ci/ rgyal pos gsol pa/ lag pa 'di rkang pa 'di lags na/ bcom ldan 'das sor mo'i phreng ba zhes bgyi ba srin po mi stong dgu brgya bkum
202b6(mdo sde): nas/ sor mo'i phreng ba brgyus te phreng ba thogs nas/ bdag dang 'thab ces sdod cing mchis so/ /bdag la 'du ba thams cad kyi sgo yang bcad de shing a sho ka'i drung na gcig pu mchis pa bya rog dang / khra 'khor ba de'i ming tsam gyis skrag ste/ bdag gi gsol pa de
202b7(mdo sde): lags so/ /bcom ldan 'das kyis mdzod 'dzin gyi rgyal po gsal rgyal la 'di skad ces bka' stsal to/ /rgyal po chen po ci thab mo byed par 'dod dam/ rgyal pos gsol pa/ bcom ldan 'das kyi zhal snga nas tshad ma lags so/ /bcom ldan 'das kyis bka' stsal pa/ rgyal
203a1(mdo sde): po chen po nga'ang 'gro'am/ rgyal pos gsol pa/ bcom ldan 'das gshegs so zhes bka' stsal pa ni sems can mang po la skal ba mchis pa lta ste/ da ni sor mo'i phreng ba de yang gum lags so/ /bcom ldan 'das kyis bka' stsal pa/ rgyal po chen po gal te
203a2(mdo sde): sor mo'i phreng ba 'dir 'ongs na ji ltar bya/ de nas yan lag bzhi pa'i dpung gi tshogs snying rab tu dngangs skrag nas rgyal pos de bzhin gshegs pa'i che ba'i bdag nyid shes pas snying dga' ste/ mi 'jigs nas rgyal pos gsol pa/ sor mo'i phreng ba gal te 'dir mchis na/
203a3(mdo sde): gcig pu lus par 'gyur lags grang / de nas bcom ldan 'das kyis mdzod 'dzin gyi rgyal po gsal rgyal la bka' stsal pa/ rgyal po chen po sor mo'i phreng ba 'di'i dpal la ltos/ de nas mdzod 'dzin gyi rgyal po gsal rgyal gyis sor mo'i phreng ba la ring zhig tu mig mi
203a4(mdo sde): 'dzums par bltas na/ sor mo'i phreng ba mig dmar la bdag nyid che ba'i gzugs mthong nas/ mdzod 'dzin gyi rgyal po gsal rgyal shin tu 'jigs shing skrag ste ba spu yang langs nas/ 'dul ba ltar go cha rnams zhig cing mtshon thams cad shubs nas byung
203a5(mdo sde): ste/ mda' ste'u ka ltar thams cad du ltung ba yang byi la ltar de bzhin gshegs pa'i seng ge'i khri'i drung du mchis so/ /de bzhin gshegs pa sgra gcan 'dzin bzhin du snyoms par gzigs pa la skyabs su mchi'o/ /de nas yan lag bzhi pa'i dpung gi tshogs thams cad
203a6(mdo sde): sgra de thos nas/ glang po dang / rta dang / bal glang dang / rkang thang pa'i dmag de rnams sde gyes pa bzhin du nyams te/ la la ni brgyal/ la la ni 'gyel/ la la ni 'chi la thug par gyur to/ /de nas bcom ldan 'das kyis mdzod 'dzin gyi rgyal po gsal rgyal la bka' stsal
203a7(mdo sde): pa/ rgyal po chen po tshigs su bcad pa 'di nyon cig dang / gnod pa med par 'gyur gyis ma skrag cig /gang zhig snga na bag med pa/ /bag yod par ni phyis gyur na/ /sprin las byung ba'i zla ba bzhin/ /'jig rten 'di na snang bar byed/ /de nas bcom ldan 'das kyis
203b1(mdo sde): skye bo thams cad dbugs dbyung ba'i phyir 'jigs pa med pa'i rnam pa zhes bya ba'i 'od zer btang ste/ sems can gang 'od zer des reg pa'i sems can de dag thams cad bde bar gyur te/ mdzod 'dzin gyi rgyal po gsal rgyal gyi btsun mo'i 'khor dang / bu dang / grong gi skye bo sems can
203b2(mdo sde): thams cad de bzhin gshegs pas sor mo'i phreng ba btul lo snyam ste thams cad der lhags so/ /de nas rgyal po gsal rgyal gyis bcom ldan 'das la 'di skad ces gsol to/ /kye ma 'o bcom ldan 'das ni mi 'dul zhing kha lo sgyur ba lha dang mir bcas pa rnams ston pas sdig pa'i chos
203b3(mdo sde): can 'di lta bu yang dam pa'i chos la bzhag pas na/ kye ma bcom ldan 'das ni 'jig rten thams cad la phan par mdzad pa'o/ /bcom ldan 'das kyis bka' stsal pa/ byang chub sems dpa' sems dpa' chen po brtan pas/ sngar bag med pa lta bur bstan la/ phyis bdag gi che ba
203b4(mdo sde): nyid kyang ston pas de 'jig rten na sprin las grol ba'i zla ba lta bur mdzes par gyur te/ sems can bye ba mang po bsgral nas/ de bzhin gshegs pa'i che ba nyid kyang ston to/ /rgyal po chen po sor mo'i phreng ba ni sdig can ma yin te/ thabs 'chang ba'i byang chub sems dpa' sems
203b5(mdo sde): dpa' chen po zhes bya'o/ /rgyal po chen pos gsol pa/ mkhan po'i mchis brang dang lhan cig tu las ngan pa spyod cing mkhan po'i dmod pa'i chos kyi 'drer gyur na ci'i slad du sdig par mi 'gyur/ bcom ldan 'das kyis bka' stsal pa/ sor mo'i phreng ba mkhan po'i chung ma dang
203b6(mdo sde): lhan cig tu las ngan pa spyod pa ma yin gyi/ mkhan po'i chung mas gzugs mthong nas sems gyur te/ sdig pa rab tu byed pa ltar mkhan po'i chos kyis rtse bar thams cad rtog par 'gyur ro/ /rgyal po chen po de'i phyir byang chub sems dpa' ni 'di lta ste dper na/ glang po
203b7(mdo sde): che brdeg pa ni bong bus mi bzod do/ /de bzhin du rgyal po chen po de bzhin gshegs pa mi mchog glang po che'i dgongs te gsungs pa'i gsang ba'i sos phog pa'ang nyan thos dang / rang sangs rgyas rnams kyis mi bzod do/ /de ltar na de bzhin gshegs pas dgongs te gsungs pa'i
204a1(mdo sde): gsang bas phog pa'ang de bzhin gshegs pa nyid kyis bzod do/ /rgyal po chen po sangs rgyas kyi zhing 'di nas lho phyogs logs su gang gA'i klung drug cu rtsa gnyis kyi bye ma snyed kyi sangs rgyas kyi zhing 'das pa na/ 'jig rten gyi khams rin po che thams cad kyis
204a2(mdo sde): brgyan pa zhes bya ba'i 'jig rten gyi khams de na/ de bzhin gshegs pa dgra bcom pa yang dag par rdzogs pa'i sangs rgyas 'jig rten thams cad mthong na dga' ba mngon par 'phags pa brtson pa chen po zhes bya ba da ltar bzhugs pa 'tsho zhing gzhes te/ de na nyan thos dang rang
204a3(mdo sde): sangs rgyas thams cad kyang med/ theg pa gcig las theg pa gzhan gyi ming yang med/ rga ba dang / na ba dang / sdug bsngal yang med/ yid mi bde ba yang med/ rab tu bde ba thams cad dang ldan te/ sems can de dag tshe dpag tu med/ sems can de dag thams cad
204a4(mdo sde): gzi brjid dang / kha dog tshad med de/ 'gro ba de dag gi dpe dang rgyu dang / byed pa med pa dang / 'jig rten gyi khams rin po che thams cad kyis brgyan pa lta bu dpe med de/ de bzhin gshegs pa dgra bcom pa yang dag par rdzogs pa'i sangs rgyas 'jig rten thams
204a5(mdo sde): cad mthong na dga' ba mngon par 'phags pa brtson pa chen po de la rgyal po chen po thal mo sbyor la rjes su yi rang bar gyis shig / de bzhin gshegs pa de ni sor mo'i phreng ba 'di nyid yin te/ de ltar na sangs rgyas kyi che ba de 'dra ste/ sangs rgyas kyi yul ni bsam gyis
204a6(mdo sde): mi khyab bo/ /de nas lha dang mi dang / lha ma yin du bcas pa rnams dang / nyan thos dang / byang chub sems dpa' rnams dang / mdzod 'dzin gyi rgyal po gsal rgyal dang / yan lag bzhi pa'i dpung gi tshogs dang bcas pas mo 'debs pa dang / lo rtsi ba rnams
204a7(mdo sde): la/ kye ma smra ba khyed nga'i drung na ma gnas shig ces brgyad cing smad nas bskrad do/ /de nas lha dang mi dang lha ma yin du bcas pa'i 'jig rten gyi khams dang / nyan thos dang / rang sangs rgyas dang / mdzod 'dzin gyi rgyal po gsal rgyal dang / grong dang
204b1(mdo sde): grong khyer dang / tshong 'dus dang / lung pa'i mi rnams dang / ri khrod pa dang / mnyan du yod pa'i yul na gnas pa'i sems can thams cad de bzhin gshegs pa'i mthus lhags te/ sor mo'i phreng ba'i rkang pa la mgo bos phyag 'tshal nas/ mgrin gcig tu tshigs
204b2(mdo sde): su bcad pa 'di dag gsol to/ /mtha' yas sku mnga' khyod la phyag 'tshal lo/ /thabs kyi sku mnga' khyod la phyag 'tshal lo/ /sor phreng khyod kyi zhabs la mgos gtugs nas/ khyod kyi 'jam pa'i zhabs la bzod par gsol/ /de bzhin gshegs pa sor phreng
204b3(mdo sde): mtshan 'dzin pa/ /bram ze'i gzugs kyis bdag cag don phyir gshegs/ /sangs rgyas sku mdog dpal 'bar deng 'dir gshegs/ /dpal ldan gzi brjid mthu mnga' bzod par gsol/ /tshig gis mngon du gsung ba mtha' yas sku/ /khyod ni yang dang
204b4(mdo sde): yang bying mang po yi/ /yang dag sangs rgyas skyabs byed skyabs su gyur/ /gnyen med rnams kyi gnyen du gyur pa khyod/ /sangs rgyas 'jig rten 'das pa gnyis mdzes te/ /'di na chos spyod shin tu ngo mtshar rmad/ /me las pad mo skye ba ngo mtshar bzhin/ /'jig
204b5(mdo sde): rten sangs rgyas gnyis ston mchog de 'dra/ /de nas bcom ldan 'das kyis mdzod 'dzin gyi rgyal po gsal rgyal la bka' stsal pa/ ltos rgyal po chen po sangs rgyas kyi zhing 'di nas/ byang phyogs logs su gang gA'i klung bzhi bcu rtsa gnyis kyi bye ma snyed kyi 'jig rten gyi
204b6(mdo sde): khams 'das pa na/ 'jig rten gyi khams rtag par rab tu dga' ba sdug cing mos pa zhes bya ba de na/ de bzhin gshegs pa dgra bcom pa yang dag par rdzogs pa'i sangs rgyas mos pa rab tu dga' ba'i snying po nor bu rin po che brtsegs pa'i rgyal po da ltar bzhugs te/ 'tsho zhing
204b7(mdo sde): gzhes pa de na nyan thos dang / rang sangs rgyas thams cad med/ theg pa gcig las theg pa gzhan gyi ming yang med/ rga ba dang / na ba dang / sdug bsngal yang med/ bde ba thams cad dang rab tu ldan par gyur te/ sems can de dag tshe dpag tu med/ gzi brjid
205a1(mdo sde): dang / kha dog dpag tu med/ 'jig rten na dpe dang / rgyu dang byed pa med de/ rtag tu dga' zhing mos pa dang / dpe med pa de na/ de bzhin gshegs pa dgra bcom pa yang dag par rdzogs pa'i sangs rgyas mos pa rab tu dga' ba'i snying po nor bu rin po che brtsegs
205a2(mdo sde): pa'i rgyal po da ltar bzhugs te/ 'tsho zhing gzhes pa de la rgyal po chen po thal mo sbyor te rjes su yi rang bar byos shig /de bzhin gshegs pa de gzhan ma yin gyi/ 'jam dpal gzhon nur gyur pa 'di nyid yin no/ /'jam dpal gzhon nur gyur pa dang / sor mo'i phreng ba gnyis kyi ming
205a3(mdo sde): gang gis thos sam/ de la rtag tu phyag 'tshal na/ sems can de dag gi khyim nyid du dga' ba can gyi 'jig rten mthong ste/ ngan 'gro rnam pa bzhi'i sgo gcad par 'gyur ro/ /de gnyis kyi ming thos nas phyi rol pa rnams dang / phas pham pa dang / mtshams med par gyur
205a4(mdo sde): pas 'phya ba'am/ sting ba'am/ 'dran tor ram/ gzhan gyis bzlas sam/ rnyed pa dang / bkur sti dang / tshigs bcad kyi phyir yang rung ste/ de dag gis ngan 'gro bzhi'i sgo gcad par 'gyur ro/ /rigs kyi bu'am/ rigs kyi bu mo gang gis 'di gnyis kyi ming
205a5(mdo sde): gis bsrung bar byas na dgon pa thams cad dang / 'jigs pa'i dus thams cad du'ang bsrung bar 'gyur ro/ /phyis 'jigs pa thams cad kyang bsrung bar 'gyur/ 'jigs pa byung ba thams cad kyang zhi bar 'gyur ro/ /lha dang / klu dang / gnod sbyin dang / dri
205a6(mdo sde): za dang / mi 'am ci dang / lto 'phye chen po dang / sha zas kyang mi tshugs so/ /yang bcom ldan 'das kyis mdzod 'dzin gyi rgyal po gsal rgyal la bka' stsal pa/ sangs rgyas kyi tshig ni che ba'i bdag nyid do/ /byang chub sems dpa'i spyod pa'i che ba'i bdag nyid ni de lta'o/ /
205a7(mdo sde): sor mo'i phreng ba dang / 'jam dpal gzhon nur gyur pa'i che ba'i bdag nyid glang po che 'di gnyis la rjes su yi rang bar gyis la/ byang chub sems dpa'i spyod pa yang skyed cig /sor mo'i phreng ba'i ma yang ma brjed par gsos shig /ngas sor mo'i phreng ba'i lag nas de'i
205b1(mdo sde): ma rgan mo thar bar byas te sor mo'i phreng ba khyod kyis ma ma bsad cig / bsad pas mtho ris su mi 'gro'o zhes byas pa dang / ral gri thogs te 'ongs nas skad cig de nyid la de'i bar du 'dug pa ni chos la gzhug pa'i thabs so/ /de nas sor mo'i phreng ba'i ma ta la bdun tsam gyi
205b2(mdo sde): nam mkha' la 'dug nas tshigs su bcad pa 'di zhes smras so/ /de bzhin gshegs kyi sgyu ma sprul pa ni/ /sems can mang po dag gis mi shes te/ /sangs rgyas sgyu ma'i rgyal po'i sku che zhing / /de bzhin gshegs pa thabs kyi sku mnga'o/ /de 'di skad ces smras
205b3(mdo sde): nas/ de nyid du mi snang bar gyur to/ /de nas mdzod 'dzin gyi rgyal po gsal rgyal gyis bcom ldan 'das la 'di skad ces gsol to/ /bcom ldan 'das de ci sgyu ma lags sam/ bcom ldan 'das kyis bka' stsal pa/ rgyal po chen po ma 'di ni sprul pa yin no/ /sprul
205b4(mdo sde): pa'i mas ji ltar smras pa bzhin te/ byang chub sems dpa'i spyod pa sgyu ma yang de bzhin no/ /de nas sor mo'i phreng ba'i mkhan po nor bu bzang po zhes bya ba ta la bdun tsam gyi nam mkha' la 'dug nas tshig 'di zhes smras so/ /seng ge dang wa 'dre yun ring zhig tu mdza' bor byas
205b5(mdo sde): kyang / des seng ge'i nga ro'i sgra 'dzin par mi nus te/ wa 'dre yang thos pa tsam gyis mchi'o/ /yang ci wa 'dre de dom gyi skad du 'byin na/ seng ge'i rgyal po chen po sgra skad 'byin pa yin nam/ seng ge yang wa dang dom gyi sgra skad du'ang nga ro mi 'byin gyi/ seng ge'i sgrar sgrogs
205b6(mdo sde): so/ /de bzhin du wa 'dre lta bu bdag gis byang chub sems dpa' seng ge lta bu'i mkhan po byas te/ yun ring mo zhig tu lhan cig 'khod kyang byang chub sems dpa'i sgra skad 'dzin lta ga la nus te/ gal te 'di thabs ma yin na de'i rtsal gyis 'chi bar 'gyur te/ lta bu
205b7(mdo sde): bdag gi glen pa'i chos la spyod pa dang / nyan du gzhug pa lta ci smos/ byang chub sems dpa' ni glen pa'i chos mi spyod pa ste/ spyod pa yang thams cad la bu gcig pa lta bu'i byams par spyod pa'i sangs rgyas kyi sprul pa sgyu ma mang po ni sems can bye ba dang / bram ze'i mkhan
206a1(mdo sde): pos mi shes te/ sangs rgyas nyid kyis sangs rgyas kyi sgyu ma mkhyen te/ de bzhin gshegs pa sangs rgyas ni sgyu ma'i rgyal po'o/ /mkhan po'i chung ma dga' byed mas smras pa/ kye ma sems can 'di bram ze'i bu mo 'jo ma'i dku mthong yang sangs rgyas kyi che ba yin par mi shes so/ /ji ltar tsan
206a2(mdo sde): tsa sgyu ma yin pa de bzhin du bdag kyang sangs rgyas kyis sgyu ma sprul pa'o/ /de bas na mdzod 'dzin gyi rgyal po gsal rgyal la bdag gis bsnyad do/ /gdol pas khyod la bsnyen par mi nus na/ rgyal po sems can mang po dang 'gro ba'i dpal dang / byin gyis brgyal bar 'gyur na/ mdun du
206a3(mdo sde): 'dug pa lta ci smos/ de ltar mis mi'i drung du bstan par mi nus na/ lha dang mi rnams kyis bcom ldan 'das la bstan par bya ba dang / de bzhin gshegs pa'i thugs bsgyur bar lta ga la nus te/ de bzhin gshegs pa la rim gro byed pa'i lha dang / klu dang / gnod sbyin dang / dri za dang / mi 'am ci dang /
206a4(mdo sde): lto 'phye chen po dang / sha za dang / lha ma yin tshad med pa dang / nam mkha' lding gis de la gnod par byed do/ /gal te 'di lta bu'i sems 'byung na/ bcom ldan 'das kyang sdig byed pa rnam pa mang po ston te/ ma 'ongs pa'i sems can 'di lta bu'i sdig ma rungs pa byed pa 'byung ba dag la yang de
206a5(mdo sde): bzhin gshegs pa ni sangs rgyas kyi sgyu ma chen po'i thabs kyi sku ston to zhes zer nas mi snang bar gyur to/ /de nas yang rgyal po shin tu ngo mtshar du gyur te/ bcom ldan 'das la gsol pa/ bcom ldan 'das ci sgyu ma lags sam/ bcom ldan 'das kyis bka' stsal pa/ rgyal po chen po mkhan po dang / mkhan
206a6(mdo sde): po'i chung ma dang / de'i ma sgyu ma gsum gyis smras pa bzhin te/ nga'i sgyu ma ni bsam gyis mi khyab pas na rnam pa de gsum du sprul pa yin te/ sems can bye ba mang po bsgral ba'i phyir sor mo'i phreng ba de ltar byon pa yin no/ /rgyal pos gsol pa bcom ldan 'das bdag gis dgung bdun nas sbyin pa chen
206a7(mdo sde): po stsal na/ de bzhin gshegs pa sor mo'i phreng ba lho phyogs logs kyi sbyin gnas su gyur cig /bcom ldan 'das kyis bka' stsal pa/ rgyal po chen po de bzhin du gyur cig /de nas lha dang / mi dang / lha ma yin du bcas pa'i 'jig rten gyis mgrin gcig tu tshigs su bcad pa 'di
206b1(mdo sde): dag smras so/ /sgyu ma'i rgyal po khyod la phyag 'tshal lo/ /de bzhin gshegs pa dpa' chen thabs kyi sku/ /thabs kyi mtshan nyid rab tu phun sum tshogs/ /thabs mchog dam pa'i chos rnams rab tu ston/ /thabs kyi dbyings rnams su yang 'jog par mdzad/ /thabs kyis sprul pa dag ni yongs su
206b2(mdo sde): ston/ /de bzhin gshegs pa'i sku yang mtha' yas te/ /blo gros mtha' yas grags pa'ang mtha' yas so/ /de bzhin gshegs pa'i gzi brjid mtha' yas te/ /bde gshegs mtha' yas stobs chen ston mdzad pa/ /gsang ba mtha' las mtha' yas dgongs dag ston/ /'jig rten rab tu snang
206b3(mdo sde): mdzad mtha' yas so/ /de bzhin gshegs pa'i 'od zer mtha' yas pa/ /yon tan mtha' med grangs las shin tu 'das/ /de bzhin gshegs ni mtshungs med dpag tu med/ /chags med ye shes nam mkha' lta bur ston/ /de bzhin gshegs pa'i sku ni nam mkha' bzhin/ /'jam dpal
206b4(mdo sde): gzhon gyur phan byed zhi bar byed/ /sor phreng slad du bde gshegs gshegs pa ni/ /gshegs dang ma gshegs shes kyang brjod mi nus/ /bde gshegs sgra gcan zin ltar snyoms par gzigs/ /de skad ces gsol pa dang / bcom ldan 'das dgyes so/ /lha dang / mi dang / lha ma yin dang / dri
206b5(mdo sde): zar bcas pa'i 'jig rten dang / nyan thos de dag dang / byang chub sems dpa' de dag dang / mdzod 'dzin gyi rgyal po gsal rgyal gyis de dag thams cad kyang sor mo'i phreng ba'i byang chub sems dpa'i spyod pa dang / de'i sangs rgyas kyi zhing du skye ba dang / 'jam dpal gzhon nur gyur pa'i byang chub sems
206b6(mdo sde): dpa'i spyod pa dang / de'i sangs rgyas kyi zhing du skye ba dang / bla na med pa yang dag par rdzogs pa'i byang chub tu sems bskyed de yi rangs nas/ bcom ldan 'das kyis gsungs pa la mngon par bstod do/ /shin tu rgyas pa'i lung theg pa chen po'i mdo las me tog u dum bA ra ltar rab tu rnyed dka' ba/
206b7(mdo sde): 'phags pa sor mo'i phreng ba la phan pa zhes bya ba theg pa chen po'i mdo rdzogs so// //rgya gar gyi mkhan po shAkya pra b+ha dang / zhu chen gyi lots+tsha ba ban de d+harma tA shI la dang / rgya'i lo ts+tsha ba ban de tong A tsar+ya la sogs pas bsgyur cing zhus te gtan la phab pa// //
207a1(mdo sde): @##/ /rgya gar skad du/ rA dza de sha nA ma ma hA yA na sU tra/ bod skad du/ rgyal po la gdams pa zhes bya ba theg pa chen po'i mdo/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan
207a2(mdo sde): 'das rgyal bu rgyal byed kyi chal mgon med zas sbyin gyi kun dga' ra ba na/ dge slong gi dge 'dun chen po dang byang chub sems dpa'i dge 'dun rab tu mang po dang thabs cig tu bzhugs so/ /de'i tshe bcom ldan 'das kyis 'khor rnams la bka' stsal pa/ de ring rgyal po gzugs can
207a3(mdo sde): snying po gdul bar bya ba'i dus la bab kyis yul ma ga d+hAr 'gro bar bya'o zhes gsungs nas/ 'khor dang bcas pa ngang pa'i rgyal po ltar nam mkha' la ldings te gshegs pa blon po zla ba bzang pos mthong nas rgyal po la smras pa/ lha lags sangs rgyas 'khor dang bcas pa 'o skol gyi yul du
207a4(mdo sde): byon pas grong khyer brgyan pa dang bsnyen bkur bya bar rigs so/ /rgyal pos smras pa/ 'dzam bu'i gling na nga las che ba med par su la bsnyen bkur byed ces slar nyid du dregs par gyur to/ /de nas rgyal po gzugs can snying po'i pho brang gi sgor gdan bshams pa la bcom ldan 'das
207a5(mdo sde): 'khor dang bcas pa bzhugs so/ /de ltar bzhugs par shes nas rgyal pos gyad chen po'i 'degs pa zhes bya ba rbad de rdo shin tu che ba bcom ldan 'das la 'phangs so/ /rdo de nam mkha' la lding zhing de las sgra 'di skad ces grag go/ /kye ma 'dus byas rtag pa med/ /skye zhing 'gog
207a6(mdo sde): pa'i chos can yin/ /skye ba yod na 'chi ba yod/ /'du ba yod na 'bral ba yod/ /bsags pa yod na 'dzad pa yod/ /lang tsho'i mdog kyang nad kyis 'phrog /'tsho ba'i tshe yang 'chi bas 'phrog /chags par gyur na sdug bsngal 'phel/ /skyo bar byas na thar bar 'gyur/ /zhes
207a7(mdo sde): pa de rgyal po gzugs can snying pos thos pas mos par gyur te thad du song nas thal mo sbyar te 'khod pa la bcom ldan 'das kyis bka' stsal pa/ rgyal po chen po chos la mos par bya/ khong du chud par bya/ bsgo bar bya/ yid 'byung bar bya'o/ /rgyal pos gsol pa/ bcom
207b1(mdo sde): ldan 'das gang la skyo bar bgyi/ yid 'byung bar bgyi/ bcom ldan 'das kyis bka' stsal pa/ 'khor ba las skyo zhing yid 'byung bar bya'o/ /rgyal pos gsol pa/ ci'i phyir 'khor ba las skyo zhing yid 'byung bar bgyi/ bcom ldan 'das kyis bka' stsal pa/ 'khor
207b2(mdo sde): ba 'di mi rtag pa dang / sdug bsngal ba'i phyir ro/ /rgyal pos gsol pa/ bcom ldan 'das 'khor ba 'di ji skad mi rtag pa lags/ bcom ldan 'das kyis bka' stsal pa/ snod kyi 'jig rten 'di yang mi rtag la/ bcud kyi sems can yang mi rtag go/ /rgyal pos
207b3(mdo sde): gsol pa/ snod kyi 'jig rten ji ltar mi rtag pa lags/ bcom ldan 'das kyis bka' stsal pa/ snod kyi 'jig rten ri rab gling khams kyang / /'jig pa'i dus tshe bskal pa'i me byung nas/ /thal ba'i lhag ma tsam yang ma lus so/ /chu dang rlung gis 'jig pa de bzhin no/ /
207b4(mdo sde): gzhan yang dbyar drod skye la dgun grang skam/ /lo legs lo nyes than zhod nges pa med/ /lo zla 'das shing 'jig pa'i dus dang nye/ /de la sogs te mi rtag mngon sum ni/ /rtag pa yin na ci phyir 'gyur zhing 'gro/ /rgyal pos gsol pa/ bcud kyi sems can ji ltar mi
207b5(mdo sde): rtag pa lags/ bcom ldan 'das kyis bka' stsal pa/ bcud kyi sems can tshe 'di nyid la yang / /nyin zhag lo zla rim gyis gcod byed pas/ /nyin zhag 'das shing 'chi dang phar phar nye/ /mi shir 'dod kyang rang la rang dbang med/ /skye rga na 'chi rang thag ri mo 'dra/ /'chi
207b6(mdo sde): bdag bdud ni so bya nya sdod 'dra/ /'chi ba'i rkyen ni bsam gyis mi khyab ste/ /'chi rkyen ma song dngos po gang yang med/ /lus 'di zas kyis 'tsho yang brnangs nas 'chi/ /'jig rten 'di na che chung phyug dbul kun/ /'chi bdag dbang du mi 'gyur gang yang med/ /snga ma shi ba'i
207b7(mdo sde): mi rnams kun gyis kyang / /rtag tu re nas bu dang nor bsags kyang / /bu nor phyir lus bdag la phan pa med/ /rang gi dge sdig gnyis dang 'grogs te 'chi/ /da ltar rang gi gnas pa'i ring 'di la'ang / /dga' bshes gnyen 'dun mdza' dang mi mdza' dang / /na tshod 'thun dang
208a1(mdo sde): rgan gzhon ji snyed cig / shi ba mthong zhing thos pa ma yin nam/ /sa steng gnas pa'i sems can 'di kun yang / /lo brgya tshun chad sdod kyang ma lus 'chi/ /de bas rang re'ang 'chi ba'i chos can yin/ /deng 'chi sang 'chi sus kyang mi shes te/ /tshod
208a2(mdo sde): 'dzin pa yang mi 'jigs sbyin med pas/ sang phod deng sang bdag nyid ji ltar 'gyur/ /'chi ba'i tshe na pha ma bu tsha dang / /phu nu mdza' bshes bran khol nor kun kyang / /bdag nyid 'chi ba'i phyi na 'ong med pas/ /sdug bsngal skal len 'ga' yang yod ma yin/ /de bas skyes
208a3(mdo sde): kyang bdag nyid gcig pu skyes/ tha ma 'chi yang bdag nyid gcig pu 'chi/ /skad cig tshe las 'thun pa nye gzhi rnams/ /'gron po gnas 'thun tsam ste so sor 'gro/ /skad cig tsam yang 'bral bar mi phod pa'i/ /gnyen dang nor rdzas yul mkhar kun bor nas/ /bdag
208a4(mdo sde): nyid gcig pu 'jigs pa'i lam du 'gro/ /ji tsam sdig dang bsdos nas nor bsags kyang / sdig pa'i rnam smin rmongs pa bdag nyid 'khur/ /bsags pa'i nor ni khong dag bu tshas 'khyer/ /de phyir bsags pa'i nor gyis ci zhig phan/ /bdag la shin tu phangs pa'i
208a5(mdo sde): lus 'di yang / /shi ba'i dus su rdza zhig bzhin du 'bor/ /lhan cig skyes pa'i sha rus gnyis kyang 'bye/ /dbang med bdag nyid gcig pu 'khyams nas ni/ /las kyi dbang gis gang du skyes gyur na/ /de bas lus kyi phyir ni sdig mi bya/ /lus 'di sa gting
208a6(mdo sde): 'gro ste chog mi shes/ /mi gtsang las byung mi gtsang phung po yin/ /na rga 'chi sogs sdug bsngal kun gyi gnas/ /shi nas lus bor sa yi phyogs tsam btsog /bya dang khyi spyang la sogs rnams kyis za/ /bsnyen bkur 'bad kyang 'chi bdag srin pos 'phrog /mkhas
208a7(mdo sde): pas smod cing blun po chags pa'i gnas/ /de bas mkhas pa lus la su zhig chags/ /lus kyi phyir ni ya ngar 'jug mi bya/ /'di la gla rngan gos zas byin nas su/ /yun gyi phan phyir bsod nams sog tu gzhug /bdag gi grogs ni dge sdig gnyis las med/ /
208b1(mdo sde): de yang dge ba mtho ris thar pa'i rgyu/ /sdig pa ngan song sdug bsngal 'byung ba'i rgyu/ /ma shi bar du'ang lus ni mi rtag ste/ /bu chung byis pa gzhon nu nyid du 'gyur/ /de nas dar la bab dang dar yol dang / /rgas par gyur te lus 'di rtag na ni/ /gnas skabs de snyed cig ni
208b2(mdo sde): cis te 'gyur/ /longs spyod bde sdug rnams kyang mi rtag ste/ /btsan phyug 'dzom pa sdug phongs can du 'gyur/ /sdug phongs can yang btsan phyug 'dzom par 'gyur/ /lang tsho longs spyod na rga 'chi bas 'joms/ /'jig rten chos 'di thams cad mi rtag go/ /rgyal
208b3(mdo sde): po gzugs can snying pos gsol pa/ bcom ldan 'das 'khor ba pa 'di'i sdug bsngal ji lta bu lags/ bcom ldan 'das kyis bka' stsal pa/ 'khor ba pa la nam yang bde ba med/ /byas pa thams cad don med sdug bsngal rgyu/ /sdug bsngal gtso bo skye rga na 'chi
208b4(mdo sde): bzhi/ /dmyal bar skyes na sdug bsngal 'di 'dra'o/ /dmyal srungs dang ni dmyal ba'i me mthong nas/ /shin tu skrag dngangs cho nges cher 'debs shing / /rang la rngan 'grang sngon gyi sdig pa la/ /shin tu 'gyod kyang phan pa ci yang med/ /lus 'di shin tu che la
208b5(mdo sde): gzhon sha can/ /tshor ba che zhing drag po'i lus thob nas/ /kha cig rang lus me yi phung por 'bar/ /kha cig lcags mkhar khang pa sbrum mar rdung / /'gre ldog byed cing phyogs ni kun nas sreg /kha cig lcags las byas pa'i snod chen du/ /spyi tshugs 'bru
208b6(mdo sde): nyungs chu khol thug bzhin 'tshed/ /kha cig sog les 'dra zhing gtun la rdung / /kha cig gnas dang khang par srung zhing sreg /me ma mur dang thal tshan chu la sogs/ /sdug bsngal mang po bsam gyis mi khyab bo/ /mi yi lo ni 'bum dang brgyad khri la/ /dmyal ba kha
208b7(mdo sde): cig na ni nyin zhag gcig / de la sogs pa bskal pa'i bar du gnas/ /shi bar dga' yang 'chir ni mi btub bo/ /las ma zad pa kha cig 'jig chags tshe/ /'jig rten brgyud cing 'jig chags med par skye/ /skyes pa bkres dang skom pas gdungs/ /mgo
209a1(mdo sde): bo ri tsam kha ni khab mig tsam/ /ske rtsa rab phra gsus pa yul ljongs tsam/ /bza' btung mthong yang gzhan gyis bsrungs pa dang / /rnag khrag ngan skyugs la sogs gzhan du mthong / /kha cig zos kyang khro chu khol mar 'gro/ /byol song skyes na gcig la
209a2(mdo sde): gcig za dang / /rang la dbang med bkol btags rdeg 'tshog dang / /gzhan gyis gsod sogs gti mug rmongs pas sdug /mir skyes na yang mngal na gnas pa'i tshe/ /ma ni 'grangs tshe brag bar btsir ba 'dra/ /bkres pa'i tshe na spyang la btang ba snyam/ /drag shul
209a3(mdo sde): byed tshe gtun la rdung ba snyam/ /btsas pa'i tshe na pags pa bshus nas ni/ /rtsig pa'i logs la drud pa bas kyang rtsub/ /tsha 'brum bkres skom rkang lag na nas sdug /cher skyes na yang so nam brel phongs dang / /nye du bral dang dgras bcom bu lon dang / /bkres
209a4(mdo sde): skom tsha grang don la sogs pas sdug / phongs pa rnams ni btsal thabs med nas sdug /yod pa rnams kyang 'tsho skyong mel tshes sdug /zhing rmo tshong byed 'du byed las kyi sdug /de la sogs pa'i sdug bsngal bsam mi khyab/ /sdug bsngal gzhi ni phal cher lto rgyab
209a5(mdo sde): gnyis/ /'jig rten 'di yi bde ba'i longs spyod kyang / /phal cher phyi ma'i ngan song sdug bsngal rgyu/ /lha min skyes na nga rgyal phrag dog dang / /khro gtum 'thab rtsod la sogs dbang gis sdug /lhar skyes kyang ni 'chi 'pho ltung ba dang / /'chi ltas lnga dang 'du
209a6(mdo sde): byed dbang gis sdug / rgas pa yang ni 'di ltar sdug bsngal te/ /mgo dkar gnyer 'dus gzhan gyis mthong mi mos/ /kha sna chu 'dzag rkang lag kun kyang 'dar/ /sems kyis dran yang lus la nyam stobs med/ /bu tsha kun kyang shi na rung snyam sems/ /zhal ta
209a7(mdo sde): byas kyang mi nyan dbang yang shor/ /kha cig srin rgan shi 'phyis zhes kyang zer/ /kha cig ber dbyug thogs nas rdung bar byed/ /de ltar mthong thos shir 'dod shir ma btub/ /na ba rnams ni 'di ltar sdug bsngal te/ /lus kyi 'byung chen bzhi ni ma snyoms pas/ /rlung mkhris bad
209b1(mdo sde): kan 'dus pas lus gdungs te/ /longs spyod mthong yang 'di la 'dod pa med/ /lus kyi nyam stobs shor bas ldang mi nus/ /mdzes pa'i gzi mdangs shor bas 'dra/ /'chi ba rnams kyang 'di ltar sdug bsngal te/ /gnyen bshes tshogs kyis cho nge
209b2(mdo sde): 'debs byed kyang / /de la nyan lta bsam pa'i yul med de/ /gnad gcod pa ni mtshon chas gtub pa 'dra/ /mdza' dang mi mdza'i don du sngar byas pa'i/ /dge sdig las ni rmi lam yul bzhin snang / /gshin rje'i pho nya shin tu 'jigs pas bskor/ /bred sha thon nas
209b3(mdo sde): kun tu bltas byas kyang / /mgon skyabs byed pa su yang ma mthong nas/ /shin tu 'jigs bzhin kun tu yi mug ste/ /bdag nyid gar 'gro gtol med bar do 'byung / /mi rtag sdug bsngal mi zad yun ring 'di/ /thog ma med nas da lta'i bar du yang / /'phags lam ma
209b4(mdo sde): thob bar du rtag tu gdung / /rgyal pos gsol pa/ bcom ldan 'das 'khor ba 'di shin tu sdug bsngal ba lags na bde legs dang ldan pa gang lags/ bcom ldan 'das kyis bka' stsal pa/ mya ngan las 'das pa ni bde legs phun sum tshogs pa yin no/ /rgyal pos
209b5(mdo sde): gsol pa/ ji ltar bde legs phun sum tshogs pa lags/ bcom ldan 'das kyis bka' stsal pa/ mya ngan 'das pa zhi ba bde ba'i mchog /rnam rtog bdag tu 'dzin dang nyon mongs med/ /ngan song gsum sogs bkres skom grang dro dang / /skye rga na 'chi la sogs sdug
209b6(mdo sde): bsngal med/ /'khor ba mi rtag sdug bsngal gtan zad nas/ /las su gzhan don 'ba' zhig spyod byed cing / /mthu dang rdzu 'phrul bsam gyis mi khyab bo/ /de skad ces bka' stsal pa dang / rgyal po gzugs can snying po 'khor ba las yid byung nas rgyal srid mchil ma'i
209b7(mdo sde): thal ba ltar bor te/ mya ngan las 'das pa bsgrub pa la gzhol bar gyur to/ /de ltar gyur pa la bcom ldan 'das kyis bka' stsal pa/ rgyal po chen po legs so legs so/ /rjes thams cad kyi nang na glang po che'i rjes mchog go/ /me tog rnams kyi nang na pad ma dkar
210a1(mdo sde): po mchog go/ /'du shes thams cad kyi nang na mi rtag pa'i 'du shes mchog go/ /bsam pa rnams kyi nang na 'khor ba las yid byung ba mchog go/ /rgyal po chen po 'khor ba las yid byung ba legs so/ /skyo ba skyes pa legs so/ /chags na 'khor ba
210a2(mdo sde): yin no/ /ma chags na mya ngan las 'das pa yin no/ /bcom ldan 'das kyis de skad ces bka' stsal nas/ /rgyal po gzugs can snying po la sogs pa thams cad yi rangs te/ bcom ldan 'das kyis gsungs pa la mngon par bstod do/ /rgyal po gzugs can snying
210a3(mdo sde): po la gdams pa zhes bya ba theg pa chen po'i mdo rdzogs so/ / //rgya gar gyi mkhan po dA na shI la dang / ban de ye shes sdes bsgyur cing zhus te gtan la phab pa/ /@##/ /rgya gar skad du/ rA dza de sha nA
210a4(mdo sde): ma ma hA yA na sU tra/ bod skad du/ rgyal po la gdams pa zhes bya ba theg pa chen po'i mdo/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das grong khyer chen po bA rA Na sI na 'khor
210a5(mdo sde): rnams la chos ston pa na/ bad sa la'i rgyal po 'char byed 'dul ba'i dus la bab par gzigs nas 'khor dang bcas pa bad sa la'i yul du gshegs pa dang / bad sa la'i rgyal po 'char byed grong khyer chen po gser can zhes bya ba gzhom pa'i phyir dmag bzhi dang chas pa dang phrad
210a6(mdo sde): pas rgyal po 'char byed khros te/ 'di 'dra ba'i bkra mi shis pa dang phrad pas bsad par rigs so zhes nas mda' ste'u kha nya rnga ma blangs te/ bcom ldan 'das la 'phangs so/ /de nas mda' de nam mkha' la 'khor zhing 'di skad ces grag go/ /zhe sdang gis ni sdug bsngal
210a7(mdo sde): skyed/ /'dir yang sha thang 'thab dang rtsod/ /phyi mar dmyal ba'i sdug bsngal 'byung / /des na zhe sdang 'thab rtsod spang / /zhes bya ba'i tshig de rgyal po 'char byed kyis thos par gyur pa dang / bcom ldan 'das la mos par gyur te phyag 'tshal nas phyogs gcig tu 'khod do/ /
210b1(mdo sde): bcom ldan 'das kyis bka' stsal pa/ rgyal po chen po 'thab rtsod ni 'dir sha thang la phyi mar ngan song du skye na ci'i phyir rtag tu 'thab rtsod 'ba' zhig byed/ rgyal pos gsol pa/ gauta ma bdag gis gang dang 'thabs kyang pham ma myong ste rgyal bas bdag ni dmag dang 'thab pa la
210b2(mdo sde): mos pa lags so/ /bcom ldan 'das kyis bka' stsal pa/ rgyal po chen po dgra 'di ni dgra chung ngu yin te/ rgyal po chen po 'di ma yin pa'i dgra chen po shar gnyer ba zhig yod do/ /rgyal pos gsol pa dgra de gang lags/ bcom ldan 'das kyis bka' stsal pa/
210b3(mdo sde): dgra chen po nyon mongs pa bdag tu 'dzin pa zhes bya ba zhig yod do/ /rgyal pos gsol pa dgra de ji lta bu lags bshad du gsol/ bcom ldan 'das kyis bka' stsal pa/ rnam rtog bdag tu 'dzin pa'i dgra chen po/ /'di ni rgyu bzhin dngos po med bzhin du/ /thog ma med nas
210b4(mdo sde): bdag la gnas nas ni/ /bdag gi chos sku yid bzhin rin chen de/ /gzod ma'i mu nas dgra yis brkus nas su/ /mtshan ma'i tshang tshing gseb tu sbas nas bdag /da rung 'ching zhing 'khor bar 'khyam du 'jug /'jig rten dgras ni bsad nas nor 'phrog tsam/ /
210b5(mdo sde): de la bzod byas bsod nams tshogs kyang rdzogs/ /dgra 'di zhi bde thar pa'i srog kyang gcod/ /de bsten bsod nams 'khor bar 'dam du 'ching / /rgyal pos gsol pa/ dgra chen po de dang ji ltar 'thab par bgyi/ bcom ldan 'das kyis bka' stsal pa/ rnam
210b6(mdo sde): rtog dgra la rgol ba'i shom ra yang / /dad pas sbyin dang tshul khrims mkhar brtsigs te/ /dge ba'i dpung byas bzod pa'i go gyon la/ /brtson 'grus lcag thogs bsam gtan gzhu bdungs te/ /bdag med stong pa'i mda' yis bdag 'dzin bsad/ /rgyal pos
210b7(mdo sde): gsol pa bdag med pa zhes pa de bshad du gsol/ bcom ldan 'das kyis bka' stsal pa/ gang zag bdag med rgyal po mnyan par gyis/ /gang zag lnga phung rgyun yin ci phyir na/ /rgyu ni las dang nyon mongs pas gang nas/ /'bras bu phung por zag ste de yi bdag /
211a1(mdo sde): bdag ni sems can so so'i lus 'di la/ /nga dang bdag tu bzung nas chags gyur te/ /bdag ni na dang shi bkres grang gis dogs/ /bstod na dga' zhing smad na mi dga' ste/ /de la dmigs nas mu stegs lnga rnams 'jug /nga 'am bdag de yod pa ma yin te/ /
211a2(mdo sde): phung po 'di la brtags nas 'khrul pa yin/ /ming ni bdag ma yin te btags pa tsam/ /lus ni bdag ma yin te sha rus rnams/ /'byung chen 'dus pa phyi rol rtsig pa 'dra/ /sems kyang bdag ma yin te dngos po med/ /chos la bdag med rgyal po mnyan par gyis/ /
211a3(mdo sde): chos ni gzugs sogs dngos po thams cad yin/ /byed pa med la mtshan nyid 'dzin phyir ro/ /de dag log rtog mtshan mar bcas pa dang / /lta mi 'thun pa yin te de med do/ /ci phyir zhe na phyi nang chos 'di la/ /dngos 'di spangs nas stong nyid mi btsal gyi/ /snang ba nyid na
211a4(mdo sde): stong pa nyid yin phyir/ /gzhig bcom mi rtag tsam la stong ming gdags/ /snang la rang bzhin med par cis mngon na/ /yod med dbus dang gsum du mi gnas te/ /yod par grags pa 'khor ba mya ngan 'das/ /'khor ba'i rang bzhin yul sems rnam gnyis te/ /yul 'di
211a5(mdo sde): dngos po med par 'di ltar brtag / rang snang rdul bshig rdul yang chas gzhig med/ /dngos snang thams cad sems yin rmi lam bzhin/ /sems kyang kha dog dbyibs sogs rnams dang bral/ /des na 'khor ba stong zhing bdag med do/ /'khor ba med pas mya ngan 'das pa'ang
211a6(mdo sde): med/ /yod pa ma grub pas na med pa'ang med/ /mtha' gnyis med phyir dbus kyang med pa yin/ /de ltar rgyal pos bdag med bsgom byas na/ /bdag 'dzin 'khor ba rtsad nas chod par 'gyur/ /rgyal pos gsol pa/ snga gong yan chad dgra ma yin pa la dgrar bzung ste bdag zhe sdang
211a7(mdo sde): gis mnar bar gyur to/ /da ni bdag gis yang dag pa'i dgra ngo shes pas dgra de dang 'thab pa'i phyir bdag med pa la mos par gyur lags so/ /bcom ldan 'das kyis bka' stsal pa/ rgyal po chen po legs so/ /bdag tu 'dzin pa'i dgra pham par byas so/ /bcom ldan 'das
211b1(mdo sde): kyis de skad ces bka' stsal pa dang / bad sa'i rgyal po 'char byed la sogs pa yi rangs te/ bcom ldan 'das kyis gsungs pa la mngon par bstod do/ /bad sa la'i rgyal po 'char byed la gdams pa zhes bya ba theg pa chen po'i mdo rdzogs so// //rgya gar gyi mkhan po dA na shI la dang /
211b2(mdo sde): ban de ye shes sdes bsgyur cing zhus te gtan la phab pa/ /@##/ /rgya gar skad du/ Ar+ya a dzA ta sha tru kau kr-it+t+ya bi no da na nA ma ma hA yA na sU tra/ bod skad du/ 'phags pa ma skyes dgra'i 'gyod pa bsal ba zhes
211b3(mdo sde): bya ba theg pa chen po'i mdo/ bam po dang po/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das rgyal po'i khab kyi ri bya rgod kyi phung po la/ dge slong brgya phrag phyed dang bcu gsum gyi dge slong
211b4(mdo sde): gi dge 'dun chen po dang / byang chub sems dpa' sangs rgyas kyi zhing sna tshogs nas lhags pa brgyad khri bzhi stong dang / byang chub sems dpa' sems dpa' chen po mngon par shes pas mngon par shes pa/ gzungs thob pa/ spobs pa thogs pa med pa/ mi skye ba'i chos la
211b5(mdo sde): bzod pa thob pa/ ting nge 'dzin dang gzungs sgrub pa shes shing mkhas pa/ sems can thams cad kyi sems kyi bsam pa ji ltar mos pa bzhin du chos ston pa rnams dang / rgyal po chen po bzhi dang / brgya byin lha'i dbang po dang / tshangs pa mi mjed kyi bdag po dang / de ma yin
211b6(mdo sde): pa gzhan lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po brgya stong mang po dang thabs cig tu bzhugs so/ /yang de'i tshe de'i dus na 'jam dpal gzhon nur gyur pa ri zhig gi bang rim gyi
211b7(mdo sde): ngos la skyes bu dam pa nyi shu rtsa lnga dang lhan cig tu gnas pa 'di lta ste/ byang chub sems dpa' klu dpal dang / klus byin dang / dpal 'byung dang / dpal gyi snying po dang / pad ma bla ma'i dpal dang / pad ma dpal 'byung dang / skye bo 'dzin dang / sa 'dzin dang / lag
212a1(mdo sde): na rin chen dang / lag na rin chen phyag rgya dang / seng ge'i blo gros dang / seng ge'i 'gros bsgrags dbyangs dang / nam mkha' mdzod dang / sems bskyed ma thag tu chos kyi 'khor los sgyur ba dang / tshig gi rab tu tha dad pa thams cad la spobs pa dang / spobs
212a2(mdo sde): pa'i phung po dang / blo gros rgya mtsho dang / lhun po chen po dang / mthong na dga' ba dang / rab tu dga' ba'i rgyal po dang / mtha' yas mthong ba dang / mtha' yas dmigs par gnas pa dang / bdud kyi lta ba yang dag par 'joms pa dang / mya ngan med sbyin dang / don thams cad grub
212a3(mdo sde): pa'i byang chub sems dpa' sems dpa' chen po dang / skyes bu dam pa nyi shu rtsa lnga po de dag dang lhan cig tu gnas so/ /dga' ldan gyi ris kyi lha'i bu bzhi yang chos mnyan pa'i phyir 'jam dpal gzhon nur gyur pa'i phyi bzhin du 'brang bar gyur te/ lha'i bu kun nas me tog ces bya ba dang /
212a4(mdo sde): lha'i bu me tog 'od zer can zhes bya ba dang / lha'i bu me tog man dA ra ba'i dri zhes bya ba dang / lha'i bu chos la gnas par rtag tu brtson pa zhes bya ba de dag dang / lha'i bu mang po gzhan dag kyang 'di lta ste/ chos mnyan pa'i phyir 'jam dpal gzhon nur gyur pa'i phyi bzhin du 'brang bar
212a5(mdo sde): gyur to/ /'di lta ste/ skyes bu dam pa de dag dang / lha'i bu de dag tshogs shing 'khod pa las bar skabs su kye grogs po dag sangs rgyas kyi ye shes ni rgya che ba/ dpag tu med pa/ tshad med pa/ bsam gyis mi khyab pa/ mnyam pa med pa/ gzhal du med pa/ mi rtogs
212a6(mdo sde): pa/ mi mnyam pa dang mnyam pa/ bla na med pa yin te/ de ni go cha dam pa ma yin pas rtogs par mi nus na go cha ji tsam zhig bgos na thams cad mkhyen pa'i ye shes ye shes chen po de rtogs par nus zhes de lta bu'i gtam rjod par gyur pa dang / byang chub sems dpa' klu dpal
212a7(mdo sde): gyis smras pa/ dge ba'i rtsa ba'i tshogs bsags pa bsngo ba la chog mi shes pa'i dge ba'i rtsa ba la gzhog par gnas shing mi brjed pa'i go cha bgos pas ye shes chen po de rtogs par nus so/ /byang chub sems dpa' klus byin gyis smras pa/ sems snyoms pa dang / sems
212b1(mdo sde): dul ba dang / sems 'jam pa dang / sems drang ba dang / sems mnyen pa dang / sems cang shes pa'i phyir thams cad mkhyen pa'i ye shes kyi yi dam brtan po snying po la gnas pa'i go cha bgos pas thams cad mkhyen pa'i ye shes/ ye shes chen po de rtogs par nus so/ /byang
212b2(mdo sde): chub sems dpa' dpal 'byung gis smras pa/ kye grogs po dag bskal pa'i grangs kyis ye shes chen po de rtogs par mi nus kyi/ bskal pa dpag tu med par go cha bgos pas thams cad mkhyen pa'i ye shes de rtogs par nus so/ /byang chub sems dpa' dpal gyi
212b3(mdo sde): snying pos smras pa/ rigs kyi bu byang chub sems dpa' bdag gi bde ba la chags shing gnas pas ye shes chen po de rtogs par mi nus kyi/ bdag gi bde ba la ma chags pas thams cad mkhyen pa'i ye shes de rtogs par nus te/ gang zang zing med pa lan du bya ba ma yin pa'i bde
212b4(mdo sde): ba de sems can thams cad la bstabs so zhes sems can thams cad bde zhing bde ba dang ldan pa la gzhog par byed pa des thams cad mkhyen pa'i ye shes de rtogs par nus so/ /byang chub sems dpa' pad ma bla ma'i dpal gyis smras pa/ bdag nyid ma dul/ ma bsrungs/
212b5(mdo sde): ma byang ba des pha rol ma dul ma bsrungs/ ma byang ba dul bar bya ba dang / zhi bar bya ba'i gnas de ni med kyis/ bdag nyid shin tu dul/ shin tu bsrungs/ shin tu byang ba des pha rol ma dul/ ma bsrungs/ ma byang ba/ dul bar bya ba dang / zhi bar bya ba'i gnas de ni yod do zhes
212b6(mdo sde): bcom ldan 'das kyis kyang de skad gsungs te/ de bas na dul ba dang zhi gnas kyi rnal 'byor la zhugs shing pha rol dul ba dang / zhi gnas dang 'thun par bya ba la mkhas pas ye shes chen po de rtogs par nus so/ /byang chub sems dpa' pad ma dpal 'byung gis smras pa/
212b7(mdo sde): kye grogs po dag 'jig rten gyi chos dang 'brel pas 'jig rten las 'da' bar mi nus kyi/ gang 'jig rten gyi chos dang ma 'brel ba de ni 'jig rten las 'da' bar 'gyur ro/ /de bas na byang chub sems dpa' gang rnyed pa dang / ma rnyed pa dang / grags pa dang / ma grags pa dang /
213a1(mdo sde): bstod pa dang / smad pa dang / bde ba dang sdug bsngal bas mi 'phrogs shing byang chub sems dpa' sems dpa' chen po ma khengs pa/ ma dud pa des ni ye shes chen po de rtogs par sla'o/ /byang chub sems dpa' skye bo 'dzin gyis smras pa/ kye grogs po dag gzhan
213a2(mdo sde): la klan ka tshol bas ni thams cad mkhyen pa'i ye shes chen po de rtogs par mi nus kyi/ gcig pu gnyis su med la bdag gis sems can thams cad kyi phyir go cha chen po bgos pas sems can thams cad kyi gang ci yang rung / yongs su thob par bya ba de thams cad bdag
213a3(mdo sde): gis yongs su thob par bya'o zhes/ dge ba'i rtsa ba bskyed pa dang / sems can thams cad yongs su smin par bya ba'i phyir de sems can thams cad dang thun mong du sems bskyed de/ yud tsam du yang brtson 'grus mi gtong zhing de ltar brtson 'grus la gnas pa'i byang chub
213a4(mdo sde): sems dpas ye shes chen po de rtogs par nus so/ /byang chub sems dpa' sa 'dzin gyis smras pa/ kye grogs po dag 'di lta ste/ dper na sa ni rtswa dang / shing gel pa dang / sman dang / nags tshal thams cad kyi gnas yin te/ de la gnas shing rtswa dang / shing
213a5(mdo sde): gel pa dang / sman dang / nags tshal gyi sa bon thams cad skye bar 'gyur mod kyi sa chen po de ni lan re ba yang med do/ /sems can thams cad kyang sa chen po las 'tsho mod kyi/ sa chen po ni skyo bar yang mi byed do/ /rigs kyi bu de bzhin du byang chub sems dpa' chags pa dang /
213a6(mdo sde): zhe sdang ba'i sems dang bral ba dang / sems can thams cad kyi nye bar 'tsho ba dang lan re ba med pa'i phyir sa dang 'dra bar sems bskyed na ye shes chen po de rtogs par nus so/ /byang chub sems dpa' lag na rin chen gyis smras pa/ kye grogs po dag shes par gyis shig 'di ni go
213a7(mdo sde): cha chen po yin te/ dman pa la mos pas ni ye shes chen po de rtogs par mi nus kyi/ gang gnyid log pa'i rmi lam na yang theg pa gnyis la sems mi 'jug cing rin po che'i sems thams cad mkhyen pa'i sems de pha rol dag kyang 'dod par byed du 'jug la rin po che'i
213b1(mdo sde): sems de la ser sna mi byed kyi/ sems can thams cad kyang theg pa chen po'i go cha de skon par byed cing sems mnyam pa med pa de 'ang gang ba'am bri bar yang mi mthong zhing / de ltar ser sna med pa'i sems kyis ye shes chen po de rtogs par nus so/ /byang chub sems dpa' lag na
213b2(mdo sde): rin chen phyag rgyas smras pa/ kye ma'o sems can 'di dag ni 'gro ba drug tu lhung gis/ de dang de dag tu snying rje chen po bskyed de/ sems can thams cad la chos kyi phyag rgya rin po che'i phyag rgya gsum gyis btab pa sbyin par bya ste/ sems can thos pa nyung ba rnams la ni
213b3(mdo sde): thos pa'i lag pa sbyin par bya'o/ /sems can ser sna can rnams la ni gtong ba'i lag pa sbyin par bya'o/ /sems can ngang tshul ngan pa can rnams la ni tshul khrims kyi lag pa sbyin par bya'o/ /sems can gnod sems can rnams la ni bzod pa'i lag pa sbyin par
213b4(mdo sde): bya'o/ /sems can le lo can rnams la ni brtson 'grus kyi lag pa sbyin par bya'o/ /sems can dran pa nyams pa rnams la ni bsam gtan thob pa'i lag pa sbyin par bya'o/ /sems can shes rab 'chal pa rnams la ni shes rab kyi lag pa sbyin par bya ste/ sems
213b5(mdo sde): can dag chos dkar po gang dang gang dag las bral bar gyur pa'i chos de dang de dag nyid yongs su rdzogs par bya ba'i phyir lag pa sbyin par bya ste/ byang chub sems dpa' de'i dge ba'i rtsa ba'i lag pa yang rin po che'i phyag rgya gsum gyis gdab par bya'o/ /gsum gang
213b6(mdo sde): dag yin zhe na/ 'di lta ste/ sems can thams cad sangs rgyas kyi ye shes yongs su rdzogs par bsngo ba rin po che'i phyag rgyas gdab par bya ba dang / bdag gi dge ba'i rtsa ba yongs su 'grub pa rin po che'i phyag rgyas gdab par bya ba dang / sems can thams cad
213b7(mdo sde): nam mkha'i rang bzhin gyi phyag rgyas gdab par bya ba ste/ rigs kyi bu de 'dra ba'i gnas la gnas pas ni thams cad mkhyen pa'i ye shes chen po de rtogs par nus so/ /byang chub sems dpa' seng ge'i blo gros kyis smras pa/ kye ma'o grogs po dag 'di ni mi 'jigs
214a1(mdo sde): pa'i go cha'o/ /'di ni mi skrag pa'i go cha'o/ /'di ni ma zhum pa'i go cha'o/ /'di ni le lo med pa'i go cha'o/ /kye grogs po dag de bas na mi 'jigs pa dang / sems mi skrag pa dang / ma zhum pa dang / le lo med pa dang / 'jigs shing skrag pa skyi bung zhes byed pa
214a2(mdo sde): dang bral ba dang / 'khor ba'i nyes pa mi skyed pa dang / mya ngan las 'da' ba'i yon tan yang dag par mthong ba dang / bde ba dang sdug bsngal ba'i chos la snyoms par gnas pa dang / mi gnyis pa la gnas pa dang ldan pas thams cad mkhyen pa rtogs par sla'o/ /byang chub sems
214a3(mdo sde): dpa' seng ge'i 'gros bsgrags dbyangs kyis smras pa/ kye grogs po dag 'gros de ni skyes bu ngan pa'i ma yin gyi/ de ni skyes bu dam pa'i 'gros yin no/ /de ci'i phyir zhe na/ skyes bu dam pa dag ni sdig pa'i lta ba dang bral bas yang dag pa la zhugs pa yin no/ /skyes bu dam pa
214a4(mdo sde): dag ni rtag par drang ba'i rang bzhin dang ldan pas g.yo med pa yin no/ /skyes bu dam pa dag ni bla ma la rim gro skyes pas nga rgyal bcom pa yin no/ /skyes bu dam pa dag ni bstan na 'thun par len pas tshig bzang ba yin no/ /skyes bu dam pa dag ni yang dag pa'i 'tsho ba la gnas pas las
214a5(mdo sde): kyi mtha' grags pa yin no/ /skyes bu dam pa dag ni skyo ba dang bral bas 'dod chags dang bral ba yin no/ /skyes bu dam pa dag ni khong khro ba dang bral bas zhe sdang dang bral ba yin no/ /skyes bu dam pa dag ni zhi ba rab tu zhi ba nye bar zhi bas mun pa mun nag dang bral ba yin no/ /skyes bu dam pa
214a6(mdo sde): dag ni sdug bsngal ba dang dbul po la snying rje bar gyur pas 'jam pa rnams yin no/ /skyes bu dam pa dag ni lus dang / ngag dang / yid kyi las kyi mtha' yongs su dag pas 'dzem pa dang bcas pa yin no/ /skyes bu dam pa dag ni de dag bya ba la yang dag par zhugs pas ji skad smras
214a7(mdo sde): pa bzhin du byed pa yin no/ /skyes bu dam pa dag ni rtag tu brtul ba brtan pas lhag pa'i bsam pa dang ldan pa yin no/ /skyes bu dam pa dag ni log pa'i chos dang bral bas bden pa la gnas pa yin no/ /skyes bu dam pa dag ni chos kyi dga' bas dga' zhing mgu bas chos 'dod pa yin
214b1(mdo sde): no/ /skyes bu dam pa dag ni lus dang srog gtong bas dam pa'i chos yongs su 'dzin pa yin no/ /skyes bu dam pa dag ni sems can thams cad dang 'brel bas mi gtong ba yin no/ /skyes bu dam pa dag ni don dam pa'i rjes su 'jug pas nyes pa mthong ba yin no/ /skyes bu dam pa
214b2(mdo sde): dag ni sdig pa'i chos rnam par spangs pas dge ba'i chos la zhugs pa yin no/ /skyes bu dam pa dag ni dbul po rnams kyi gter yin no/ /skyes bu dam pa dag ni nad pa rnams kyi sman pa yin no/ /skyes bu dam pa dag ni 'jigs pa rnams kyi mgon yin no/ /skyes bu dam pa dag ni
214b3(mdo sde): dpung gnyen med pa rnams kyi skyabs yin no/ /skyes bu dam pa dag ni 'khor ba'i rgya mtshor zhugs pa rnams kyi gnas yin no/ /skyes bu dam pa dag ni rten med pa rnams kyi rten yin no/ /skyes bu dam pa dag ni mun pa mun nag tu zhugs pa rnams kyi snang bar byed pa yin no/ /skyes bu
214b4(mdo sde): dam pa dag ni lam ngan par zhugs pa rnams kyi 'dren pa yin no/ /skyes bu dam pa dag ni chos smra ba rnams kyi yongs su 'dren pa yin no/ /skyes bu dam pa dag ni bzod pa dang dul ba'i rnal 'byor dang ldan pas tha ba'i nyes pa dang / gnod sems dang / gnong ba 'chab pa dang / khro
214b5(mdo sde): ba'i yongs su gdung ba thams cad dang bral ba yin te/ de lta bas na skyes bu dam pa dag de 'dra ba'i chos la gnas pas ni ye shes chen po de rtogs par nus so/ /byang chub sems dpa' nam mkha' mdzod kyis smras pa/ nam mkha' dpag tu med pa bzhin du byams pa sgom pa'i
214b6(mdo sde): rnal 'byor dang ldan pa/ snying rje chen po la gnas pa rgyun mi 'chad pa/ dbang po rtag tu dga' zhing dgod pa/ 'dod pa'i dga' ba thams cad la btang snyoms su gtong ba/ sbyin pa nam mkha' dang mtshungs pa/ tshul khrims nam mkha' dang mtshungs pa/ bzod pa nam mkha'
214b7(mdo sde): dang mtshungs pa/ brtson 'grus nam mkha' dang mtshungs pa/ bsam gtan nam mkha' dang mtshungs pa/ shes rab nam mkha' dang mtshungs pas thams cad mkhyen pa rtogs par nus so/ /byang chub sems dpa' sems bskyed ma thag tu chos kyi 'khor los sgyur bas
215a1(mdo sde): smras pa/ sems bskyed pa gang las bdud sdig can gyis glags rnyed par 'gyur ba dang / de bzhin gshegs pa mnyes par mi 'gyur ba dang / lha mi dga' bar 'gyur ba dang / bdag gi dge ba'i phyogs yongs su 'bri bar 'gyur ba'i sems bskyed pa de dag ni byang chub
215a2(mdo sde): sems dpas mi bskyed par bya'i/ sems bskyed pa gang las bdud sdig can gyis glags rnyed par mi 'gyur ba dang / de bzhin gshegs pa mnyes par 'gyur ba dang / lha dag dga' bar 'gyur ba dang / bdag gi dge ba'i phyogs yongs su 'bri bar mi 'gyur ba'i sems bskyed pa
215a3(mdo sde): de dag ni bskyed par bya ste/ de de ltar zhugs na sems bskyed ma thag tu chos kyi 'khor lo skor bar 'gyur ro/ /de ci'i phyir zhe na/ de ltar byang chub sems dpa' des sems bskyed ma thag tu rgyu dang dmigs pa'i rkyen ma skyes pa'i phyir chos thams cad ma skyes pa dang / de bzhin
215a4(mdo sde): gshegs pa'i byang chub kyang ma skyes pa las rtogs par 'gyur la/ byang chub ji lta bar chos kyi 'khor los sgyur ba yang de bzhin du shes te/ sems kyi bsam pa'i go cha de dag gis thams cad mkhyen pa rtogs par nus so/ /byang chub sems dpa' tshig gi rab tu tha dad pa thams
215a5(mdo sde): cad la spobs pas smras pa/ skyes bu dam pa dag byang chub ni thams cad kyi rjes su song ba ste/ kun nas nyon mongs pa'i rjes su song ba/ rnam par byang ba'i rjes su song ba/ 'dus byas kyi rjes su song ba/ 'dus ma byas kyi rjes su song ba/ zag pa dang bcas pa'i rjes su song
215a6(mdo sde): ba/ zag pa med pa'i rjes su song ba/ kha na ma tho ba dang bcas pa'i rjes su song ba/ kha na ma tho ba med pa'i rjes su song ba/ dge ba'i rtsa ba'i rjes su song ba/ mi dge ba'i rtsa ba'i rjes su song ba/ 'jig rten gyi chos kyi rjes su song ba/ 'jig rten las 'das pa'i chos kyi rjes
215a7(mdo sde): su song ba/ 'khor ba'i rjes su song ba/ mya ngan las 'das pa'i rjes su song ba/ chad pa dang rtag pa'i rjes su song ba/ phung po dang / khams dang / skye mched kyi rjes su song ba ste/ skyes bu dam pa dag byang chub ni sa dang chu dang / me dang / rlung dang / nam mkha'i rjes
215b1(mdo sde): su song ba'o/ /de ci'i phyir zhe na/ chos thams cad ni 'di lta bu'i rang bzhin te/ rang bzhin stong pa nyid do/ /de dag ni brjod pa gang dang gang gis brjod par bya ba'i rnam pa de thams cad stong pa nyid smos par byed pa'o/ /'di lta ste dper na/ nam mkha'i dbyings ni thams
215b2(mdo sde): cad kyi rjes su song ngo / /de bzhin du byang chub kyang thams cad kyi rjes su song ste/ skyes bu dam pa dag byang chub sems dpa' de lta bu'i ye shes la mos pa ni dmigs pa thams cad la spobs pa 'byung zhing de ni tshig gi rab tu tha dad pa shes pa thams cad kyang 'thob par
215b3(mdo sde): 'gyur te/ tshul gcig la 'jug pa des thams cad mkhyen pa rtogs so/ /byang chub sems dpa' spobs pa'i phung pos smras pa/ kye grogs po dag brjod pa thams cad ni brjod du med pa ste/ sgra thams cad bsnyad du med pa'o/ /byang chub sems dpa' ye
215b4(mdo sde): shes de la mos pa ni sems mi g.yo bar 'dug pa yin te/ snyan par smras pa dang / mi snyan par smras pa la dga' ba dang zhum pa med do/ /'di lta ste/ dper na ri lhun po'i phung po la rlung bab pa las slar log na ri lhun po ni g.yo ba'ang med/ rab tu g.yo ba'ang med do/ /
215b5(mdo sde): rigs kyi bu de bzhin du byang chub sems dpa' de 'dra ba'i ye shes rtogs pas thams cad kyi sgra dang brjod pa kun bzod de/ g.yo bar mi byed/ rab tu g.yo bar mi byed cing pha rol mu stegs can gyi smra ba gang la yang chags par mi 'gyur/ de bzhin gshegs pa'i bka' dang / mu
215b6(mdo sde): stegs can gyi tshig kyang chos mnyam pa nyid du mthong / mnyam pa nyid la'ang 'gal bar mi byed/ mu stegs can thams cad kyi spobs pa thams cad kyang zad pa'i chos su mthong / zad pa'i chos kyi chos la nga rgyal chen por yang mi byed de/ skyes bu dam pa dag byang chub
215b7(mdo sde): sems dpa' de 'dra ba'i ye shes la mos pa ni myur du thams cad mkhyen pa thob par 'gyur ro/ /byang chub sems dpa' blo gros rgya mtshos smras pa/ skyes bu dam pa dag byang chub sems dpas thos pa thams cad gzung ba'i phyir blo gros rgya mtsho la sems 'jug pa rtogs par
216a1(mdo sde): bya'o/ /chos nyid la sna tshogs med pa'i phyir des chos ro gcig pa la mos par bya'o/ /rten cing 'brel par 'byung ba dang mi 'gal ba'i phyir des chos nyid la brtag par bya'o/ /thog ma nas ma skyes pa'i phyir chos gang yang ma bri ba dang ma 'phel bar bya'o/ /
216a2(mdo sde): bsod nams mi zad pa'i phyir sems can thams cad nye bar 'tsho ba'i dge ba'i rtsa ba bskyed par bya'o/ /chad pa dang rtag pa las dben pa'i phyir des mtha' gnyis rtogs par bya'o/ /sems kyi sgom pa tshad med pa'i phyir des chos thams cad la brtag par bya'o/ /chos yang dag
216a3(mdo sde): par mi brjed pa'i phyir bdag gi dran pa'i stobs bskyed pa yang yongs su gzhag par bya'o/ /sems can thams cad la snyoms par chos 'chad pa'i phyir des snyems pa thams cad yang dag par bcom pa yongs su rdzogs par bya'o/ /sangs rgyas kyi chos ma 'dres pa lhur
216a4(mdo sde): byed pa'i phyir mi dge ba'i chos thams cad dang mi 'grogs par bya'o/ /skyes bu dam pa dag dran pa'i ye shes kyi go cha des ni thams cad mkhyen pa rtogs par nus so/ /byang chub sems dpa' lhun po chen pos smras pa 'di lta ste/ sangs rgyas kyi ye shes de ni 'jig rten thams
216a5(mdo sde): cad las mngon par 'phags pa'i ye shes te/ de ni tshad yod pa'i spyod pas rtogs par mi nus so/ /de bas na bsam pa 'jig rten thams cad las mngon par 'phags pa dang / thos pa 'jig rten thams cad las mngon par 'phags pa dang / dad pa 'jig rten thams cad
216a6(mdo sde): las mngon par 'phags pa dang / sbyin pa 'jig rten thams cad las mngon par 'phags pa dang / de bzhin du tshul khrims dang / bzod pa dang / brtson 'grus dang / bsam gtan dang / shes rab 'jig rten thams cad las mngon par 'phags pa dang / bsod
216a7(mdo sde): nams ri rab lhun po bzhin du mngon par 'phags pas thams cad mkhyen pa rtogs par nus so/ /byang chub sems dpa' mthong na dga' bas smras pa/ skyes bu dam pa dag gang gi tshe na byang chub sems dpa' bdag gi gzugs kyi sems yongs su dag pas gzugs su
216b1(mdo sde): snang ba yid du mi 'ong ba gang yang mig gis mthong zhing snang bar mi 'gyur/ bdag gi rna ba'i sems yongs su dag pas sgra yid du mi 'ong ba gang yang rna bas thos shing grag par mi 'gyur/ de bzhin du dri yang ma yin/ ro yang ma yin/ reg kyang ma yin/ rang gi yul gyi sems
216b2(mdo sde): yongs su dag pas chos yid du mi 'ong ba gang yang yid la snang bar mi 'gyur/ rang gi sems yongs su dag pas yid dga' ba dang / mi dga' ba dang / ma 'brel cing sems can gang yang sangs rgyas kyi chos kyi snod ma yin par ma mthong ste/ gang log par nges pa de dag
216b3(mdo sde): kyang sangs rgyas kyi chos kyi snod du 'gyur bar mthong zhing / gang bdag shin tu dga' bar gyur pa'i dngos po de dga' zhing yongs su gtong la byin nas kyang mi 'gyod pa yin te/ de ltar spyod pa'i byang chub sems dpa' ni thams cad mkhyen pa rtogs par nus so/ /byang chub
216b4(mdo sde): sems dpa' rab du dga' ba'i rgyal pos smras pa/ gang gi tshe na spyos pa dang / brgyad pa dang / smad pa dang / brnyas pa dang / brdegs pa dang / tshar bcad na byang chub sems dpa' rab tu dga' ba skyed cing gang zag de la yang dge ba'i bshes gnyen du 'du shes
216b5(mdo sde): skyed la/ bzod par byed/ bzod pa'i mthu ston cing rab tu dga' ba skyes nas spyo bar byed pa 'di su/ gang la spyo bar bya zhes de chos nyid kyi rjes su 'jug par byed/ nang gi stong pa nyid la mos shing phyi'i stong pa nyid la the tsom med pas bdag tu lta ba'ang mi skyed cing bzod la/
216b6(mdo sde): rkang pa dang lag pa yongs su gtong ba dang / mig dang mgo yongs su gtong ba dang / chung ma dang / bu pho dang bu mo yongs su gtong ba dang / rgyal srid yongs su gtong bas rab tu dga' ba yin/ lus dang srog yongs su gtong bas dga' ba yin te/ 'khor los
216b7(mdo sde): sgyur ba'i rgyal srid thob pas dga' ba ma yin gyi/ legs par bshad pa tshigs su bcad pa gcig thos pas shin tu dga' ba yin/ brgya byin thob pas dga' ba ma yin gyi/ gzhan chos 'chad pa la shin tu dga' ba yin/ tshangs pa thob pas dga' ba ma yin gyi/
217a1(mdo sde): sems can gcig kyang bla na med pa yang dag par rdzogs pa'i byang chub la bzhag na rab tu dga' ba yin/ stong gsum rin po ches bkang bas dga' ba ma yin gyi/ de bzhin gshegs pa mthong bas rab tu dga' ba yin te/ de ni gzhar yang dbang po nyams par mi 'gyur
217a2(mdo sde): zhing dga' bar gyur nas byang chub kyi phyogs kyi chos rnams dga' zhing mgu ba'i spyod pa 'dis sgrub par byed pa ni thams cad mkhyen pa rtogs par nus so/ /byang chub sems dpa' mtha' yas mthong bas smras pa/ skyes bu dam pa dag gang gi tshe na byang chub sems dpa' chos thams
217a3(mdo sde): cad mthong mod kyi/ bdag tu lta bar yang mi ltung / sangs rgyas kyi chos thams cad shes mod kyi/ rnam par rtog pa spyod pa yang ma yin/ sangs rgyas thams cad mthong mod kyi/ gzugs la dmigs pa'i 'du shes kyang mi skyed/ sems can thams cad mthong mod kyi sems
217a4(mdo sde): can du 'du shes kyang mi skyed/ las kyi rnam par smin pa yongs su dag pa'i phyir sha'i mig gsal bar gyur pa yin/ mngon par shes pa thob pas lha'i mig dang ldan pa yin/ nyon mongs pa thams cad dang bral bas shes rab kyi mig rtogs par khong du chud pa yin/ sangs
217a5(mdo sde): rgyas kyi chos ma 'dres pa sgrub pas sangs rgyas kyi spyan la mos pa yin/ stobs bcu yongs su rdzogs pas chos kyi spyan snang ba thob pa yin te/ rigs kyi bu de 'dra ba'i ye shes mthong ba yongs su rdzogs pas thams cad mkhyen pa rtogs par nus so/ /byang chub sems dpa'
217a6(mdo sde): mtha' yas dmigs par gnas pas smras pa/ byang chub ni thams cad dmigs pa ste/ thams cad mkhyen pa'i ye shes sgrub par 'gyur ro/ /de ci'i phyir zhe na/ dmigs pa thams cad ni nang na yang mi gnas/ phyi rol na yang mi gnas/ dbus na yang mi gnas par brtag par bya'o/ /
217a7(mdo sde): byang chub sems dpa' dmigs pa la mi gnas pa ni nyon mongs pa la dmigs pa dang / las la dmigs pa dang / bdud la dmigs pas nyams par mi 'gyur te/ las dang / nyon mongs pa dang / bdud la dmigs pa las 'das pa'i byang chub sems dpa' thams cad mkhyen pa rtogs
217b1(mdo sde): so/ /byang chub sems dpa' bdud kyi lta ba yang dag par 'joms pas smras pa/ rigs kyi bu bdag tu lta ba ni bdag tu lta ba las ldang zhing byung ba yin/ bdud kyi las ni lta ba las ldang zhing byung ba ste/ bdag tu lta ba yongs su shes na lta ba 'byung bar mi byed do/ /lta ba yongs su shes na phung
217b2(mdo sde): po 'byung bar mi byed do/ /phung po yongs su shes na bdud mi mthong ngo / /bdud kyi yul las 'da' bar bya ba'i phyir sgrib pa med pa'i rnam par thar pa la reg par 'gyur ro/ /byang chub sems dpa' sgrib pa med pa'i rnam par thar pa thob na thams cad mkhyen pa rtogs so/ /byang chub
217b3(mdo sde): sems dpa' mya ngan med sbyin gyis smras pa/ las nyes pa byed pa ni phyis 'gyod par 'gyur/ las legs par byed pa ni phyis mya ngan byed par mi 'gyur ro/ /de bas na byang chub sems dpas las legs pa byed pa/ las mi smad pa byed pa/ las mi 'gyod pa byed pa/ las
217b4(mdo sde): kha na ma tho ba med pa byed par bya'o/ /sems can mya ngan gyi zug rngus zug pa rnams kyang mya ngan zhi bar bya ba dang / zug rngu dang bral bar bya ba'i phyir chos bshad par bya ste/ de ltar spyod pa'i byang chub sems dpa' ni thams cad mkhyen pa rtogs so/ /byang chub sems dpa' don
217b5(mdo sde): thams cad grub pas smras pa/ rigs kyi bu dag skyes bu gang zag tshul khrims dang ldan pa'i sems kyi smon pa 'grub/ smon lam 'grub par 'gyur la/ tshul khrims kyi rtsa ba la yang bag byed pa rten/ bag byed pa'i rtsa ba la yang byang chub kyi phyogs kyi chos rnams rten/
217b6(mdo sde): byang chub kyi phyogs kyi chos kyi rtsa ba la yang thams cad mkhyen pa rten to/ /de bas na byang chub sems dpa' bag byed pa dang / byang chub kyi phyogs kyi chos la rten pa ni thams cad mkhyen pa rtogs so/ /lha'i bu kun nas me tog gis smras pa/ rigs kyi bu dag 'di lta ste/
217b7(mdo sde): dper na shing me tog gis brgyan pa ni 'gro ba mang po'i nye bar 'tsho ba yin no/ /rigs kyi bu de bzhin du byang chub sems dpa' sems dpa' chen po rnam par thar pa'i chos kyi me tog rgyas pa ni 'gro ba mang po'i nye bar 'tsho ba yin no/ /rigs kyi bu dag 'di lta ste/ dper
218a1(mdo sde): na lha rnams kyi shing pa ri ya tra ka ko ba di ra me tog rgyas na sum cu rtsa gsum gyi lha'i bu rnams mngon par 'du bar 'gyur ro/ /rigs kyi bu de bzhin du byang chub sems dpa' sems dpa' chen po rnam par thar pa'i chos kyi me tog rgyas na lha dang bcas pa'i 'jig rten
218a2(mdo sde): mngon par 'du bar 'gyur ro/ /rigs kyi bu dag 'di lta ste/ dper na lha'i nor bu rin po che skyon thams cad dang bral la yon tan thams cad dang ldan pa de bzhin du/ rigs kyi bu byang chub sems dpa' bsam pa yongs su dag pa skyon thams cad dang bral la yon tan thams cad dang
218a3(mdo sde): ldan pas thams cad mkhyen pa rtogs so/ /lha'i bu me tog 'od zer can gyis smras pa/ rigs kyi bu 'di lta ste/ dper na nyi ma'i 'od zer btang na mun pa bsal cing gzugs kyi rnam pa thams cad snang bar 'gyur ro/ /rigs kyi bu dag de bzhin du byang chub sems dpa' shes
218a4(mdo sde): rab kyi snang ba'i 'od zer dang ldan pa yang gang gi tshe na chos kyi snang ba gtong ba de'i tshe/ ma rig pa dang glen pa'i mun pas bsgribs pa'i sems can rnams la snang ba chen po byed cing chos kyi rang bzhin yang ston te/ mun pas ni snang ba zil gyis non par mi 'gyur gyi/ snang
218a5(mdo sde): bas ni lam rtogs par nus pas byang chub sems dpa' lam la gnas na sems can lam ngan par zhugs pa'i rnams la yang dag pa'i lam ston te/ byang chub sems dpa' lam la gnas na thams cad mkhyen pa rtogs so/ /lha'i bu me tog man dA ra ba'i dris smras pa/ /
218a6(mdo sde): rigs kyi bu dag 'di lta ste dper na/ me tog man dA ra ba'i kho ra khor yug dpag tshad gcig tu dris khyab par byed de/ dri de yang rnam par rtog pa med do/ /rigs kyi bu dag de bzhin du byang chub sems dpa' gtong ba dang / tshul khrims dang / thos pa dang / ting nge 'dzin
218a7(mdo sde): dang / shes rab la gnas pa yang stong gsum gyi stong chen po'i 'jig rten gyi khams chos kyi dris khyab par byed de/ dri de yang nyon mongs pa'i nad thams cad sel bar byed do/ /de bas na byang chub sems dpa' chos kyi dri dang ldan na thams cad mkhyen pa rtogs so/ /lha'i bu chos la gnas
218b1(mdo sde): pa rtag tu brtson pas smras pa/ kye grogs po dag byang chub sems dpa' brtson pas byang chub par 'gyur gyi/ mi brtson pas ni ma yin no/ /de bas na byang chub sems dpa' rtag par brtson zhing dge ba'i rtsa ba la chog mi shes par bya'o/ /des chos brgyad la brtson par bya'o/ /brgyad po gang
218b2(mdo sde): zhe na/ 'di lta ste/ pha rol tu phyin pa drug gi sbyor ba la brtson par bya ba dang tshangs pa'i gnas bzhi bsgrub pa la mngon par shes pa lnga shes shing rtogs par khong du chud pa'i ye shes dang / bsdu ba'i dngos po bzhis sems can yongs su smin par byed pa ste/ bzhi po gang zhe na/ sbyin pa dang /
218b3(mdo sde): tshig 'jam po dang / don spyad pa dang / don mtshungs par bya ba dag dang / rnam par thar pa'i sgo gsum la bzod pa thob pa dang / gzhan sangs rgyas kyi chos la gzhog pa dang / bdag byang chub kyi sems mi gtong ba dang / thabs mkhas pas sngo bar byed pa dang / gus par byas shing dam
218b4(mdo sde): pa'i chos yongs su 'dzin pa ste/ chos brgyad po de dag la brtson pa'i byang chub sems dpas thams cad mkhyen pa rtogs so/ /de nas 'jam dpal gzhon nur gyur pas skyes bu dam pa de dag dang / lha'i bu de dag la 'di skad ces smras so/ /kye grogs po dag byang chub sems
218b5(mdo sde): dpa' gang ma 'brel pa dang / mi brtson pa des thams cad mkhyen pa rtogs so/ /de ci'i phyir zhe na/ ma 'brel ces bya ba ni khams gsum dang ngo / /mi brtson zhes bya ba ni rtog pa dang / rnam par rtog pa dang / yongs su rtog pa thams cad la'o/ /ma 'brel ces bya ba ni nang
218b6(mdo sde): dang ngo / /mi brtson zhes bya ba ni phyi la'o/ /ma 'brel ces bya ba ni nyan thos kyi sa dang ngo / /mi brtson zhes bya ba ni rang sangs rgyas kyi sa la'o/ /ma 'brel ces bya ba ni 'khor ba na spyod pa'i nyon mongs pa dang nye ba'i nyon mongs pa rnams dang ngo / /mi brtson zhes bya ba ni byis pa lta bu so
218b7(mdo sde): so'i skye bo'i chos thams cad la'o/ /ma 'brel ces bya ba ni ming dang ngo / /mi brtson zhes bya ba ni gzugs la'o/ /ma 'brel ces bya ba ni rgyu dang ngo / /mi brtson zhes bya ba ni 'bras bu la'o/ /ma 'brel ces bya ba ni lta ba'i rnam pa dang ngo / /mi brtson zhes bya ba ni lta ba dang
219a1(mdo sde): bral ba la'o/ /ma 'brel ces bya ba ni chags pa dang ngo / /mi brtson zhes bya ba ni khong khro ba la'o/ /ma 'brel ces bya ba ni ngar 'dzin pa dang ngo / /mi brtson zhes bya ba ni bdag gir 'dzin pa la'o/ /ma 'brel ces bya ba ni ser sna dang ngo / /mi brtson zhes bya ba ni sbyin
219a2(mdo sde): pa'i snyems pa la'o/ /ma 'brel ces bya ba ni ngang tshul ngan pa dang ngo / /mi brtson zhes bya ba ni tshul khrims snyems pa la'o/ /ma 'brel ces bya ba ni gnod sems dang ngo / /mi brtson zhes bya ba ni bzod pa'i snyems pa la'o/ /ma 'brel ces bya ba ni le lo dang ngo / /mi brtson zhes
219a3(mdo sde): bya ba ni brtson 'grus snyems pa la'o/ /ma 'brel ces bya ba ni dran pa nyams pa dang ngo / /mi brtson zhes bya ba ni bsam gtan snyems pa la'o/ /ma 'brel ces bya ba ni shes rab 'chal pa dang ngo / /mi brtson zhes bya ba ni shes rab snyems pa la'o/ /ma 'brel ces bya ba ni dge
219a4(mdo sde): ba dang ngo / /mi brtson zhes bya ba ni dge ba'i rtsa ba sgro 'dogs pa la'o/ /ma 'brel ces bya ba ni 'jig rten gyi chos dang ngo / /mi brtson zhes bya ba ni 'jig rten las 'das pa'i chos mngon par bya bar chags pa la'o/ /ma 'brel ces bya ba ni 'dus byas dang ngo / /mi brtson zhes
219a5(mdo sde): bya ba ni 'dus ma byas pa'i chos la yongs su rtog pa la'o/ /ma 'brel ces bya ba ni kha na ma tho ba dang bcas pa dang ngo / /mi brtson zhes bya ba ni kha na ma tho ba med pa'i chos sgro 'dogs pa la'o/ /ma 'brel ces bya ba ni zag pa dang bcas pa dang ngo / /mi brtson zhes bya ba ni zag pa
219a6(mdo sde): med pa'i zad pa'i chos su snyems pa la'o/ /kye grogs po dag de lta bas na byang chub sems dpa' sems dpa' chen po gang 'brel pa dang / ma 'brel par lta ba dang bral bas thams cad mkhyen pa rtogs mod kyi/ yang kye grogs po dag thams cad mkhyen pa ni mi rtogs
219a7(mdo sde): so/ /de ci'i phyir zhe na/ byed pas thams cad mkhyen pa rtogs par mi 'gyur ro/ /de ci'i phyir zhe na/ byed pa dang bral ba ni thams cad mkhyen pa yin te/ thams cad mkhyen pa la rtogs par byed pa su yang med do/ /thams cad mkhyen pa ni gzugs kyis kyang mi rtogs
219b1(mdo sde): tshor bas ma yin 'du shes kyis kyang ma yin/ 'du byed kyis kyang ma yin/ rnam par shes pas mi rtogs so/ /thams cad mkhyen pa ni chos kyis kyang mi rtogs/ chos ma yin pas kyang mi rtogs so/ /thams cad mkhyen pa ni sbyin pas kyang mi rtogs so/ /de ci'i phyir zhe na/
219b2(mdo sde): sbyin pa nyid thams cad mkhyen pa'o/ /thams cad mkhyen pa ni tshul khrims dang / bzod pa dang / brtson 'grus dang / bsam gtan dang / shes rab kyis kyang mi rtogs so/ /de ci'i phyir zhe na/ shes rab nyid thams cad mkhyen pa'o/ /yang kye grogs po dag
219b3(mdo sde): thams cad mkhyen pa ni 'das pa ma yin/ ma 'ongs pa ma yin/ da ltar byung ba ma yin no/ /de ci'i phyir zhe na/ kye grogs po dag thams cad mkhyen pa ni dus gsum las 'das pa'i phyir ro/ /yang kye grogs po dag thams cad mkhyen pa ni mig gi rnam par shes pas
219b4(mdo sde): rnam par shes par bya ba ma yin no/ /kye grogs po dag thams cad mkhyen pa ni rna ba dang / sna dang / lce dang / lus dang / yid kyi rnam par shes pas rnam par shes par bya ba ma yin no/ /de ci'i phyir zhe na/ kye grogs po dag thams cad mkhyen pa ni yul thams cad
219b5(mdo sde): las 'das pa'o/ /kye grogs po dag thams cad mkhyen pa rtogs par 'dod pas thams cad mkhyen pa ji ltar gnas pa de bzhin du gnas par bya'o/ /smras pa/ thams cad mkhyen pa ji ltar gnas pa lags/ smras pa/ gang chos thams cad la mi gnas pa de
219b6(mdo sde): ni thams cad mkhyen pa'o/ /chos thams cad la mnyam pa nyid de ni thams cad mkhyen pa ste/ so so'i skye bo'i sa mnyam pa nyid dang / sangs rgyas kyi chos su mnyam zhing de ltar chos thams cad mnyam pa de ni thams cad mkhyen pa'o/ /byang chub sems dpas 'byung ba chen
219b7(mdo sde): po bzhi las byung ba'i lus de nyid ma gtogs par gzhan du thams cad mkhyen pa btsal bar mi bya'o/ /de ci'i phyir zhe na/ lus de ni dngos po med pa'o/ /lus zhes bya ba de ni dge ba dang mi dge ba'i chos la lhun gyis grub pa'o/ /lus zhes bya ba de ni bdag ma yin pa dang
220a1(mdo sde): bdag med pa'o/ /lus zhes bya ba de ni ma byung ba yang dag par ma byung ba ste/ de la gdags pa med do/ /gang de la gdags pa de yang ma byung ba'o/ /gang de mthong ba de'ang ma byung ba'o/ /gang ma byung ba de ni yang dag par ma byung ba'o/ /gang yang dag par
220a2(mdo sde): ma byung ba de ni mi shes pa dang mi rtogs pa'o/ /gang mi shes pa dang mi rtogs pa de ni thams cad mkhyen pa'o/ /bstan pa 'di bstan pa'i tshe lha'i bu nyis stong gis mi skye ba'i chos la bzod pa thob par gyur to/ /lha'i bu khri nyis stong ni bla na med pa yang dag par rdzogs pa'i byang chub
220a3(mdo sde): tu sems skyes so/ /de nas byang chub sems dpa' sems dpa' chen po spobs pa'i phung pos 'jam dpal gzhon nur gyur pa la 'di skad ces smras so/ /'jam dpal tshur spyon/ de bzhin gshegs pa'i spyan sngar dong la/ byang chub sems dpas ji lta bur bya ba de bzhin
220a4(mdo sde): gshegs pa la/ mngon sum du zhu'o/ /de nas 'jam dpal gzhon nur gyur pas sa'i phyogs de nyid du/ bcom ldan 'das shAkya thub pa'i kha dog dang / dbyibs dang / chu zheng 'dra ba'i de bzhin gshegs pa zhig mngon par sprul to/ /de nas 'jam dpal gzhon nur gyur
220a5(mdo sde): pas byang chub sems dpa' sems dpa' chen po spobs pa'i phung po la 'di skad ces smras so/ /rigs kyi bu byang chub sems dpas ji lta bur bya ba de bzhin gshegs pa mngon du bzhugs pa 'di la zhus shig /de nas sprul pa'i de bzhin gshegs pa de la byang chub sems
220a6(mdo sde): dpa' sems dpa' chen po spobs pa'i phung pos bcom ldan 'das byang chub sems dpas ji lta bur bgyi zhes de skad gsol pa dang / des bka' stsal pa/ nga ci 'dra ba ltar byang chub sems dpas kyang de bzhin du bya'o/ /gsol pa/ 'o na bcom ldan 'das ji 'dra/
220a7(mdo sde): bcom ldan 'das des bka' stsal pa/ sbyin pa ma spyad/ tshul khrims ma spyad/ bzod pa ma spyad/ brtson 'grus ma spyad/ bsam gtan ma spyad/ shes rab ma spyad/ 'dod pa'i khams su ma spyad/ gzugs kyi khams su ma spyad/ gzugs med pa'i khams su ma spyad/ lus kyis ma
220b1(mdo sde): spyad/ ngag gis ma spyad/ yid kyis ma spyad pa ste/ thams cad du ma spyad cing ma zhugs pa'o/ /rigs kyi bu de ji snyam du sems/ ji sprul pas spyad dam/ gsol pa/ bcom ldan 'das sprul pas ma spyad do/ /bka' stsal pa/ rigs kyi bu byang chub sems dpas de ltar bya'o/ /
220b2(mdo sde): de nas byang chub sems dpa' sems dpa' chen po spobs pa'i phung pos 'jam dpal gzhon nur gyur pa la 'di skad ces smras so/ /'jam dpal de bzhin gshegs pa 'di sprul pa ma yin grang / des smras pa/ rigs kyi bu chos thams cad ni sprul pa'i rang bzhin du nges te/
220b3(mdo sde): sgyu ma'i mtshan nyid las mi ldog go/ /smras pa/ 'jam dpal de bzhin no/ /chos thams cad ni sprul pa'i rang bzhin can te/ sgyu ma'i mtshan nyid las mi ldog go/ /smras pa/ chos thams cad sprul pa'i rang bzhin can yin na/ khyod ci'i phyir de bzhin gshegs pa 'di sprul pa ma yin
220b4(mdo sde): grang snyam du byed par gyur/ smras pa/ sus sprul/ smras pa/ bdag gis las kyi rnam par smin pa yongs su dag pas sprul gyis/ 'di la rang bzhin gyis bdag gam/ sems can nam/ srog gam/ gang zag dag sangs rgyas su gnas pa'am/ so so'i skye bor
220b5(mdo sde): gnas pa ni ma yin no/ /de nas de bzhin gshegs pa'i sku de la byang chub sems dpa' sems dpa' chen po spobs pa'i phung pos 'di skad ces gsol to/ /bcom ldan 'das kyis gang la bslabs nas byang chub thob par gyur/ bka' stsal pa/ rigs kyi bu mi slob pa ni
220b6(mdo sde): byang chub sems dpa'i slob pa'o/ /mi sdom pa ni byang chub sems dpa'i slob pa'o/ /mi 'jigs pa ni byang chub sems dpa'i slob pa'o/ /mi rtog pa ni byang chub sems dpa'i slob pa'o/ /mi dpyod pa ni byang chub sems dpa'i slob pa'o/ /rigs kyi bu gnas med pa dang /
220b7(mdo sde): mi snyems pa dang / ma spros pa dang / mi len pa dang / mi gtong ba dang / mi rgyu ba dang / yi ge med pa dang / mi skye ba dang / mi 'gag pa dang / ma 'ongs pa dang / ma song ba dang / mi gnas pa dang / mtshan ma med pa dang / dngos po med pa dang / mi dmigs
221a1(mdo sde): dang / 'du shes thams cad dang bral ba ni byang chub sems dpa' sems dpa' chen po rnams kyi slob pa ste/ gang de ltar slob pa de dag ni yang dag par slob pa'o/ /gang de ltar slob pa de dag ni gang la'ang zhe sdang ba med do/ /gang de ltar slob pa de dag ni gang du'ang
221a2(mdo sde): chags pa med do/ /gang de ltar slob pa de dag ni gang du yang zhen pa med do/ /gang las kyang grol ba med do/ /gang de ltar slob pa de dag ni gang du yang 'dod chags pa med do/ /gang nas kyang 'dod chags dang bral ba med do/ /zhe sdang med do/ /gti mug med do/ /gang de ltar
221a3(mdo sde): slob pa de dag ni slob 'dod pa zhes bya'o/ /gang slob 'dod pa de dag ni 'gro ba gang du yang mi 'gro'o/ /mi 'ong ngo / /de bas na byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas nga ji lta
221a4(mdo sde): ba bzhin du 'khor ba yang med/ mya ngan las 'da' ba yang med/ gtong ba yang med/ len pa yang med/ tshul khrims kyang med/ ngang tshul ngan pa yang med/ bzod pa yang med/ gnod sems kyang med/ brtson 'grus kyang med/ le lo yang med/ bsam
221a5(mdo sde): gtan yang med/ g.yeng ba yang med/ shes rab kyang med/ shes rab 'chal pa yang med/ slob pa yang med/ mi slob pa yang med/ spyod pa yang med/ mi spyod pa yang med cing / nga ji lta ba bzhin du thob pa yang med/ ma thob pa yang med/ mngon par bya ba yang
221a6(mdo sde): med/ byang chub kyang med/ sangs rgyas kyi chos rnams kyang med/ bdag tu 'du shes pa yang med/ sems can du 'du shes pa yang med/ srog tu 'du shes pa yang med/ gang zag tu 'du shes pa yang med/ chos su 'du shes pa yang med/ 'du shes pa nyid kyang med/ 'du shes
221a7(mdo sde): med pa'ang ma yin par nga'i rjes su bslab par bya'o/ /de ci'i phyir zhe na/ rigs kyi bu chos thams cad ni sgyu ma'i mtshan nyid kyi rang bzhin yin pa dang / tha dad par gyur pa med pas mi 'gyur ba'o/ /rigs kyi bu chos thams cad ni so so tha dad pa med pas gnyis su med pa'o/
221b1(mdo sde): rigs kyi bu chos thams cad ni mig gi lam las 'das pas bltar mi snang ba'o/ /rigs kyi bu chos thams cad ni khyad par med pa'i phyir mnyam pa'o/ /rigs kyi bu chos thams cad ni g.yo ba med cing byed pa med pa'i phyir glen pa ste/ de dag la gdags pa med do/ /gdags pa
221b2(mdo sde): med pa'i chos rnams ni shin tu ma skyes pa'o/ /gang de ltar mos pa de dag ni grol bas mi snyems/ spyod pas mi snyems/ byang chub kyis mi snyems so/ /rigs kyi bu de bas na byang chub sems dpa' sems dpa' chen po ni 'di 'dra ba'i slob pa dang / spyod pa bshad pa'i
221b3(mdo sde): tshe mi 'jigs/ mi dngang / skrag par mi 'gyur te/ de ni byang chub sems dpa' zhes bya'o/ /rigs kyi bu 'di lta ste/ dper na nam mkha'i dbyings ni mes mi 'jigs/ rlung gis mi 'jigs/ char pas mi 'jigs/ than pas mi 'jigs/ rdul gyis mi 'jigs/
221b4(mdo sde): du bas mi 'jigs/ sprin gyi phung pos mi 'jigs/ glog gis mi 'jigs so/ /de ci'i phyir zhe na/ nam mkha'i dbyings ni gzung du med pa'i phyir ro/ /rigs kyi bu de bzhin du byang chub sems dpas kyang chos thams cad kyis mi 'jigs par bya'o/ /bde ba dang
221b5(mdo sde): sdug bsngal ba thams cad la mi bsam par bya ste/ byang chub sems dpa' sems nam mkha' dang mtshungs pas bdud kyi sde las rgyal bar nus so/ /bla na med pa yang dag par rdzogs pa'i byang chub mngon par rdzogs par 'tshang rgya bar nus so/ /sems can rnams
221b6(mdo sde): kyi don byed nus so/ /de nas de bzhin gshegs pa sprul pa des de skad gsungs nas/ de nyid du mi snang bar gyur to/ /de nas byang chub sems dpa' spobs pa'i phung pos 'jam dpal gzhon nur gyur pa la 'di skad ces smras so/ /'jam dpal de bzhin gshegs pa
221b7(mdo sde): de gar gshegs/ smras pa/ gang nas gshegs par ro/ /smras pa/ 'o na de gang nas gshegs/ smras pa/ gang du gshegs pa nas so/ /smras pa/ 'jam dpal sprul pa ni song ba yang med/ 'ong ba yang med do/ /smras pa/ rigs kyi bu ji ltar sprul pa song
222a1(mdo sde): ba yang med/ 'ong ba yang med pa de bzhin du chos thams cad kyang de'i 'gros can nyid do/ /sems can thams cad kyang de'i 'gros can nyid do/ /smras pa/ 'jam dpal chos thams cad ji lta bu'i 'gros can lags/ smras pa/ rang bzhin gnas pa'i 'gros can no/ /
222a2(mdo sde): smras pa/ yang sems can thams cad ji lta bu'i 'gros can lags/ smras pa/ las kyi rnam par smin pa ji lta bu'i 'gros can pa de bzhin no/ /smras pa/ 'jam dpal 'o na chos thams cad las kyi rnam par smin pa ma mchis pa ma lags sam/ smras pa/ rigs kyi bu chos nyid
222a3(mdo sde): la ni las kyi rnam par smin pa med do/ /de ci'i phyir zhe na/ chos thams cad ni chos nyid kyi rjes su 'jug pa'i phyir ro/ /smras pa/ 'o na ji ltar na las kyi rnam par smin pa ji lta bu'i 'gros can pa de bzhin pa lags/ smras pa/ las de ji lta ba rnam par smin pa yang de bzhin/ de'i
222a4(mdo sde): 'gro ba yang de bzhin no/ /smras pa/ 'jam dpal las ji lta bu lags/ rnam par smin pa ji lta bu lags/ 'gro ba ji lta bu lags/ smras pa/ de bzhin nyid ji lta bar las kyang de bzhin/ rnam par smin pa yang de bzhin/ 'gro ba yang de bzhin no/ /smras pa/
222a5(mdo sde): 'jam dpal de bzhin nyid la ni las kyang ma mchis/ rnam par smin pa yang ma mchis/ 'gro ba yang ma mchis so/ /smras pa/ rigs kyi bu ji ltar de bzhin nyid la las kyang med/ rnam par smin pa yang med/ 'gro ba yang med pa ltar las kyi rnam par smin pa'i 'gro ba
222a6(mdo sde): yang de bzhin du shes par bya'o/ /las kyi rnam par smin pa'i 'gro ba ni 'ong ba med pa can 'gro ba med pa can yin te/ de ni de bzhin nyid kyi 'gros las 'da' bar mi 'gyur ro/ /bstan pa 'di bstan pa'i tshe sangs rgyas kyi mthus tshe dang ldan pa shA ri'i bu dang / tshe dang ldan
222a7(mdo sde): pa dga' bo dang / nyan thos chen po gzhan dag kyang / bcom ldan 'das shAkya thub pa'i spyan snga na bstan pa 'di la nyan to// //bam po gnyis pa/ de nas bcom ldan 'das la tshe dang ldan pa shA ri'i bus 'di skad ces gsol to/ /bcom ldan 'das chos nyid ni
222b1(mdo sde): gcig pa kho na lags na/ skyes bu dam pa skyes bu chen po de dag brjod pa sna tshogs kyis ston kyang chos nyid dang yang mi 'gal bar bgyid pa ngo mtshar to/ /bcom ldan 'das su zhig bla na med pa yang dag par rdzogs pa'i byang chub tu sems mi skye bar 'gyur/ bcom ldan
222b2(mdo sde): 'das kyis bka' stsal pa/ shA ri'i bu byang chub sems dpa' dag ni de ltar ma chags pa'i slob pa la slob cing mi chags bzhin du ston te/ shA ri'i bu sa bon ji lta ba bzhin skyed kyang de bzhin no/ /shA ri'i bu de dang 'dra bar byang chub sems dpa' rnams kyi bslab pa ji lta ba de
222b3(mdo sde): bzhin du de dag gi ye shes so/ /de bzhin du de dag gi ston pa'o/ /shA ri'i bu khyod kyis bslab pa ji lta bu la bslabs pa khyod kyi ye shes kyang de bzhin no/ /spobs pa yang de dang 'dra bar khyod kyis thob bo/ /byang chub sems dpa' 'od bkod pas gsol pa/ bcom ldan 'das
222b4(mdo sde): nyan thos kyi bslab pa ji lta bu lags/ byang chub sems dpa'i bslab pa ji lta bu lags/ bcom ldan 'das kyis bka' stsal pa/ rigs kyi bu nyan thos kyi bslab pa ni tshad yod pa/ byang chub sems dpa'i bslab pa ni tshad med pa ste/ rigs kyi bu ji ltar nyan thos kyi
222b5(mdo sde): bslab pa tshad yod la chags pa dang bcas pa de bzhin du de'i ye shes kyang tshad yod la chags pa dang bcas pa'o/ /rigs kyi bu ji ltar byang chub sems dpa'i bslab pa tshad med la chags pa med pa de bzhin du de'i ye shes kyang tshad med la chags pa med pa'o/ /de nas bcom
222b6(mdo sde): ldan 'das la byang chub sems dpa' sems dpa' chen po 'od bkod pas 'di skad ces gsol to/ /bcom ldan 'das 'khor 'di nas su yang chos nyan pa mi spong bar bgyi na/ skyes bu dam pa de dag 'dir mchi bar mtshan ma zhig mdzad du gsol/ de ci'i slad du zhe na/
222b7(mdo sde): 'jam dpal gzhon nur gyur pa ni zab mo la mos pas de'i chos bshad pa yang zab mo lags so/ /de nas bcom ldan 'das kyis 'jam dpal gzhon nur gyur pa 'ong bar bya ba'i phyir mtshan ma mdzad do/ /de nas 'jam dpal gzhon nur gyur pa skyes bu dam pa nyi shu rtsa lnga po
223a1(mdo sde): de dag dang 'grogs/ lha'i 'khor de dag dang 'grogs te/ bcom ldan 'das ga la ba der dong nas phyin pa dang / bcom ldan 'das kyi zhabs la mgo bos phyag 'tshal nas phyogs gcig tu 'khod do/ /de nas byang chub sems dpa' sems dpa' chen po 'od bkod pas 'jam
223a2(mdo sde): dpal gzhon nur gyur pa la 'di skad ces smras so/ /'jam dpal khyod ci'i phyir de bzhin gshegs pa'i 'khor nas byung la phyogs gcig tu song ste chos ston/ smras pa/ rigs kyi bu sangs rgyas bcom ldan 'das dag ni mnyes par dka' ste/ gtam thams cad kyis mnyes par mi
223a3(mdo sde): nus so/ /smras pa/ 'jam dpal gtam ji lta bus de bzhin gshegs pa mnyes par 'gyur/ smras pa/ bcom ldan 'das nyid mkhyen te thugs su chud mod kyi/ bdag ji ltar spobs pa de bzhin du ston to/ /rigs kyi bu gtam gang chos kyi dbyings dang yang mi 'gal/ de bzhin
223a4(mdo sde): nyid dang yang mi 'gal/ yang dag pa'i mtha' dang yang mi 'gal ba de 'dra ba'i gtam gyis de bzhin gshegs pa mnyes par 'gyur ro/ /gtam gang 'thab pa med pa/ rtsod pa med pa/ rtsom pa med pa/ klan ka med pa/ sgro 'dogs pa med pa/ de 'dra ba'i gtam gyis de bzhin
223a5(mdo sde): gshegs pa mnyes par 'gyur ro/ /gtam gang bdag la sgro mi 'dogs/ gzhan la sgro mi 'dogs/ chos la sgro mi 'dogs/ chos ma yin pa la sgro mi 'dogs/ 'khor ba la sgro mi 'dogs/ mya ngan las 'da' ba la sgro mi 'dogs pa de 'dra ba'i gtam gyis de bzhin gshegs
223a6(mdo sde): pa mnyes par 'gyur ro/ /de nas bcom ldan 'das kyis 'jam dpal gzhon nur gyur pa la legs so zhes bya ba byin nas legs so legs so/ /'jam dpal khyod kyi tshig 'di legs par bshad pa yin te/ 'di 'dra ba'i gtam gyis de bzhin gshegs pa mnyes par 'gyur
223a7(mdo sde): mod kyi/ 'jam dpal gtam gang spros pa thams cad las 'das pa/ ha cang yang mi zhib pa/ ha cang yang mi rtsing ba/ mtshan ma med pa'i gtam de brjod na ting nge 'dzin kyang mi gtong / rtag tu shin tu sems mnyam par yang gzhog cing ston par byed la chos gang yang 'phel ba'am/
223b1(mdo sde): 'bri bar yang mi mthong ba de 'dra ba'i gtam gyis de bzhin gshegs pa mnyes par 'gyur ro/ /ston pa 'di bstan pa'i tshe byang chub sems dpa' brgyad stong mi skye ba'i chos la bzod pa rab tu thob par gyur to/ /'khor de nas lha'i bu sngon spyod pa dang ldan pas byang chub kyi sems rab tu stor ba nyis
223b2(mdo sde): brgya 'di snyam du gyur te/ sangs rgyas kyi chos kyang de ltar tshad med pa byang chub sems dpa'i bslab pa yang de ltar shin tu bslab dka' ba/ bla na med pa yang dag par rdzogs pa'i byang chub kyang de tsam du bsgrub dka' ba yin na bdag cag gis slob pa 'di bslab mi nus kyis/ gang bdag cag ni nyan
223b3(mdo sde): thos kyi theg pa'am/ rang sangs rgyas kyi theg pas yongs su mya ngan las 'da' bar bya'o snyam mo/ /de nas bcom ldan 'das kyis lha'i bu de dag gi sems kyi rtog pa thugs kyis mkhyen nas/ kye ma'o lha'i bu 'di dag ni bla na med pa yang dag par rdzogs pa'i byang chub tu 'tshang rgya ba'i
223b4(mdo sde): skal ba yod do zhes lha'i bu de dag gdul ba'i dbang gi phyir 'khor gyi phyi rol du khyim bdag gcig mngon par sprul nas khyim bdag des lhung bzed kha zas ro brgyas gang ba zhig lag pa g.yas pa na thogs par gyur to/ /de nas khyim bdag de bcom ldan 'das ga la ba der song
223b5(mdo sde): nas bcom ldan 'das kyi zhabs la mgo bos phyag 'tshal te/ lhung bzed kha zas kyis bkang ba de bcom ldan 'das la phul nas/ bcom ldan 'das bdag la thugs brtse ba'i slad du zhal zas 'di bzhes par gsol zhes de skad gsol pa dang / bcom ldan 'das kyis lhung
223b6(mdo sde): bzed zas kyis bkang ba de bzhes so/ /de nas 'jam dpal gzhon nur gyur pa stan las langs te/ bla gos phrag pa gcig la gzar nas thal mo sbyar te/ bcom ldan 'das la 'di skad ces gsol to/ /bcom ldan 'das zhal zas 'di las bdag la ma stsal bar gsol na ni
223b7(mdo sde): bcom ldan 'das byas pa gzo ba mi mdzad par 'gyur ro/ /de nas tshe dang ldan pa shA ri'i bu 'di snyam du gyur te/ kye ma'o 'jam dpal gzhon nur gyur pas sngon bcom ldan 'das la ji lta bu zhig tu phan btags na de'i phyir da byas pa gzo ba med pas rgol snyam mo/ /de nas bcom ldan 'das
224a1(mdo sde): kyis tshe dang ldan pa shA ri'i bu'i sems kyi rtog pa mkhyen nas tshe dang ldan pa shA ri'i bu la 'di skad ces bka' stsal to/ /shA ri'i bu de bzhin gshegs pa dus mkhyen te/ khyod la bka' stsol gyis sdod cig /des bcom ldan 'das kyis lhung bzed de sa chen po'i nang du btang ba
224a2(mdo sde): dang / btang ma thag tu 'og gi phyogs kyi sangs rgyas kyi zhing gang dang gang dag na sangs rgyas bcom ldan 'das rnams bzhugs shing 'tsho gzhes pa'i yang dag par rdzogs pa'i sangs rgyas de dag gi spyan sngar lhung bzed de song ngo / /de nas lhung bzed de 'og gi phyogs kyi cha sangs rgyas kyi zhing gang gA'i
224a3(mdo sde): klung gi bye ma snyed 'das nas 'jig rten gyi khams snang ba dang ldan pa zhes bya ba na de bzhin gshegs pa dgra bcom pa yang dag par rdzogs pa'i sangs rgyas 'od zer gyi rgyal po zhes bya ba bzhugs pa'i sangs rgyas kyi zhing de na lhung bzed de ma bzung bar bar snang la 'dug par gyur to/ /sangs
224a4(mdo sde): r gyas bcom ldan 'das de dag la yang bdag bdag gi bsnyen bkur byed pa dag gis bcom ldan 'das lhung bzed 'di ga las mchis zhes zhus nas sangs rgyas bcom ldan 'das de dag gis kyang steng gi phyogs kyi cha 'jig rten gyi khams mi mjed ces bya ba nas bcom ldan
224a5(mdo sde): 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa'i drung nas 'ongs te/ byang chub sems dpa' gzhan dag gdul ba'i phyir btang ba yin no zhes bstan to/ /de nas bcom ldan 'das kyis tshe dang ldan pa shA ri'i bu la bka' stsal pa/ shA
224a6(mdo sde): ri'i bu lhung bzed de phyung shig / gang na 'dug pa ga la na 'dug pa de'ang tshol cig /de nas tshe dang ldan pa shA ri'i bu ting nge 'dzin stong phrag bcu la zhugs nas/ bdag gi shes rab kyi stobs dang / sangs rgyas kyi mthus sangs rgyas kyi zhing stong phrag bcur song yang lhung bzed de'i
224a7(mdo sde): gnas sam gzhi yang ma mthong nas de slar bcom ldan 'das kyi spyan sngar 'dug go/ /'dug nas bcom ldan 'das la 'di skad ces gsol to/ /bcom ldan 'das bdag gis lhung bzed de'i gnas sam gzhi yang ma mthong ngo / /de nas bcom ldan 'das kyis tshe dang ldan pa maung gal gyi bu chen po la 'di
224b1(mdo sde): skad ces bka' stsal to/ /maung gal gyi bu khyod kyis lhung bzed de tshol cig /de nas tshe dang ldan pa maung gal gyi bu chen pos ting nge 'dzin stong phrag bcu la zhugs nas sangs rgyas kyi mthu dang / bdag gi rdzu 'phrul gyi stobs kyis 'og gi phyogs kyi cha sangs rgyas kyi zhing stong phrag bcur
224b2(mdo sde): song yang lhung bzed de'i gnas sam gzhi'ang ma mthong nas de slar yang bcom ldan 'das kyi spyan sngar 'dug go/ /'dug nas bcom ldan 'das la 'di skad ces gsol to/ /bcom ldan 'das bdag gis lhung bzed de'i gnas sam gzhi'ang ma mthong ngo / /de nas bcom ldan 'das
224b3(mdo sde): kyis tshe dang ldan pa rab 'byor la bka' stsal pa/ rab 'byor khyod kyis lhung bzed de tshol cig /de nas tshe dang ldan pa rab 'byor gyis ting nge 'dzin stong phrag bcu gnyis la zhugs nas sangs rgyas kyi mthu dang / bdag gi rdzu 'phrul gyi stobs kyis 'og gi phyogs kyi cha sangs rgyas kyi zhing
224b4(mdo sde): stong phrag bcu gnyis su song yang lhung bzed de ma mthong nas de slar bcom ldan 'das kyi spyan sngar 'dug go/ /'dug nas bcom ldan 'das la 'di skad ces gsol to/ /bcom ldan 'das bdag gis lhung bzed de'i gnas sam gzhi'ang ma mthong ngo / /de bzhin nyid du nyan thos chen po lnga
224b5(mdo sde): brgya tsam bdag bdag gi rdzu 'phrul gyi stobs dang / lha'i mig gis lhung bzed de btsal kyang ma rnyed do/ /de nas tshe dang ldan pa rab 'byor gyis byang chub sems dpa' byams pa la 'di skad ces smras so/ /byams pa khyod ni bcom ldan 'das kyis bla na med pa yang dag par rdzogs
224b6(mdo sde): pa'i byang chub tu skye ba gcig gis thogs par lung bstan na/ lhung bzed de gang na 'dug gal na 'dug tshol cig ces de skad smras pa dang / byang chub sems dpa' sems dpa' chen po byams pas tshe dang ldan pa rab 'byor la 'di skad ces smras so/ /btsun pa rab 'byor bdag ni de bzhin
224b7(mdo sde): gshegs pas bla na med pa yang dag par rdzogs pa'i byang chub tu skye ba gcig gis thogs par lung bstan mod kyi/ bdag gis ni ting nge 'dzin de dag gi ming yang ma 'tshal te/ 'jam dpal gzhon nur gyur pa ni ting nge 'dzin de dag la mnyam par yang gzhog /ldang bar yang bgyid do/ /yang btsun pa rab
225a1(mdo sde): 'byor bdag gis byang chub thob pa na 'jam dpal gzhon nur gyur pa dang 'dra ba'i byang chub sems dpa' sems dpa' chen po dag de bzhin gshegs pa ji ltar gom pa 'dor/ ji ltar 'jog par mdzad ces gom pa gcig 'dor zhing 'jog pa yang mi shes pa'i dus dang tshe yang mchis par
225a2(mdo sde): 'gyur ro/ /de bas na btsun pa rab 'byor 'jam dpal nyid la gsol cig dang / des ni lhung bzed de tshor ba dang 'byin par nus so/ /de nas bcom ldan 'das la gnas brtan rab 'byor gyis 'di skad ces gsol to/ /bcom ldan 'das 'jam dpal gzhon nur gyur pa ci nas kyang lhung bzed de phyung
225a3(mdo sde): ste/ bcom ldan 'das kyi spyan sngar dbul bar bsgor gsol/ de nas bcom ldan 'das kyis 'jam dpal gzhon nur gyur pa la bka' stsal pa/ 'jam dpal lhung bzed de phyung shig /lhung bzed de gang na 'dug pa dang / ga la na 'dug pa yang shes par gyis shig /de nas 'jam dpal gzhon nur
225a4(mdo sde): gyur pa 'di snyam du gyur te/ gang bdag ni stan las kyang mi ldang zhing 'khor 'di nas mi snang bar yang ma gyur par lhung bzed de dbyung ngo snyam mo/ /de nas 'jam dpal gzhon nur gyur pa kun gyi rjes su song ba zhes bya ba'i ting nge 'dzin la mnyam par bzhag ste/ 'og gi sa chen po la lag pa g.yas pa brkyang ngo / /de nas
225a5(mdo sde): 'jam dpal gzhon nur gyur pa'i lag pa de sangs rgyas kyi zhing gang dang gang dag na/ sangs rgyas bcom ldan 'das mngon du gyur pa de dang de dag tu lag pa de sangs rgyas bcom ldan 'das de dag la phyag 'tshal zhing song nas/ lag pa de las bcom ldan 'das la bcom ldan 'das de bzhin gshegs pa
225a6(mdo sde): dgra bcom pa yang dag par rdzogs pa'i sangs rgyas shAkya thub pa snyung ba ma mchis sam/ 'o ma brgyal tam/ bzhengs pa yang ngam/ so bzhin nam/ mthu mnga' 'am/ bde ba la reg par gnas sam zhes gsung ngo zhes zer ba'i sgra phyung ngo / /de nas lag pa'i spu'i khung bu thams cad nas 'od
225a7(mdo sde): zer bye ba brgya stong byung ste/ 'od zer thams cad las me tog pad ma brgya stong byung zhing pad ma de thams cad kyi snying po dag la de bzhin gshegs pa'i sku dag bzhugs par snang ngo / /de bzhin gshegs pa'i sku de dag thams cad kyang bcom ldan 'das de bzhin gshegs pa shAkya thub pa'i bsngags
225b1(mdo sde): pa brjod do/ /lag pa de sangs rgyas kyi zhing gang dang gang du 'gro ba'i sangs rgyas kyi zhing de dag thams cad kyang rnam pa drug tu rab tu g.yos so/ /sangs rgyas kyi zhing de dag thams cad snang ba chen pos kyang khyab par gyur to/ /sangs rgyas kyi zhing de dag thams cad gdugs dang / rgyal mtshan dang /
225b2(mdo sde): ba dan gyis kyang brgyan par gyur to/ /de nas 'jam dpal gzhon nur gyur pa'i lag pa g.yas pa sangs rgyas kyi zhing gang gA'i klung gi bye ma snyed bdun cu rtsa gnyis thams cad las 'das nas/ sangs rgyas bcom ldan 'das de dag thams cad kyi zhabs la phyag 'tshal zhing snyung ba chung ngam zhes bya ba'i
225b3(mdo sde): sgra 'byin bzhin du bcom ldan 'das de bzhin gshegs pa 'od zer gyi rgyal po de'i sangs rgyas kyi zhing snang ba dang ldan pa'i 'jig rten gyi khams su phyin par gyur nas bcom ldan 'das de bzhin gshegs pa 'od zer gyi rgyal po de'i zhabs la phyag 'tshal nas/ bcom ldan 'das la bcom ldan
225b4(mdo sde): 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa snyung ba ma mchis sam/ 'o ma brgyal tam/ bzhengs pa yang ngam/ so bzhin nam/ mthu mnga' 'am/ bde ba la reg par gnas sam zhes gsung ngo zhes sgra phyung ngo / /lag pa de las kyang 'od zer brgya stong
225b5(mdo sde): byung ngo / /me tog pad ma brgya stong yang byung bar gyur te/ 'od zer de dag de bzhin gshegs pa'i 'od zer de dag dang yang ma 'dres par gyur to/ /de nas de bzhin gshegs pa 'od zer gyi rgyal po de la bsnyen bkur byed pa byang chub sems dpa' sems dpa' chen po 'od kyi dpal zhes bya ba des de
225b6(mdo sde): bzhin gshegs pa de la 'di skad ces gsol to/ /bcom ldan 'das lag pa de las 'od zer bye ba brgya stong 'di dag kyang byung zhing me tog pad ma brgya stong yang byung bar gyur la/ pad ma thams cad la de bzhin gshegs pa'i sku dag bzhugs shing bcom ldan 'das shAkya thub pa'i bsngags pa rjod
225b7(mdo sde): par gyur pa'i lag pa 'di ltar blta na sdug pa/ 'di ltar dga' bar bgyid pa de su'i lags/ de skad ces gsol pa dang / bcom ldan 'das kyis byang chub sems dpa' 'od kyi dpal la 'di skad ces bka' stsal to/ /'od kyi dpal steng gi phyogs kyi cha sangs rgyas kyi zhing 'di nas
226a1(mdo sde): sangs rgyas kyi zhing gang gA'i klung gi bye ma snyed bdun cu rtsa gnyis 'das pa na 'jig rten gyi khams mi mjed ces bya ba de na de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya ba bzhugs so 'tsho gzhes so/ /de na byang chub sems dpa' sems dpa' chen po
226a2(mdo sde): 'jam dpal gzhon nur gyur pa zhes bya ba bsam gyis mi khyab pa'i go cha bgos pa/ mngon par shes pa dang / stobs dang / pha rol tu phyin pa thams cad thob pa zhig yod de/ 'jam dpal gzhon nur gyur pa des lhung bzed 'di blang ba'i phyir stan las ma langs bzhin du lag pa 'di btang ngo / /de nas
226a3(mdo sde): de bzhin gshegs pa 'od zer gyi rgyal po'i sangs rgyas kyi zhing de nas byang chub sems dpa' de dag yongs su skom par gyur nas/ bcom ldan 'das bdag cag ni 'jig rten gyi khams mi mjed pa de dang / de bzhin gshegs pa shAkya thub pa de dang / 'jam dpal gzhon nur gyur pa de blta bar 'tshal
226a4(mdo sde): lo zhes de skad gsol to/ /de nas de bzhin gshegs pa 'od zer gyi rgyal pos smin mtshams kyi mdzod spu nas 'od phyung nas/ 'od des sangs rgyas kyi zhing gang gA'i klung gi bye ma snyed bdun cu rtsa gnyis po de dag thams cad brtol te/ thams cad yod pa'i 'jig rten gyi khams snang ba chen pos khyab
226a5(mdo sde): par gyur to/ /sems can gang dag gi lus la 'od des phog par gyur pa de dag thams cad ni 'khor los sgyur ba'i bde ba dang ldan par gyur to/ /rnal 'byor spyod pa gang dag gi lus la 'od des phog par gyur pa de dag thams cad ni 'bras bu thob par gyur to/ /slob pa gang dag gi lus la 'od des phog par
226a6(mdo sde): gyur pa de dag thams cad ni rnam par thar pa brgyad la bsam gtan byed pa'i dgra bcom par gyur to/ /byang chub sems dpa' gang dag gi lus la 'od des phog par gyur pa de dag thams cad ni ting nge 'dzin nyi ma lta bu'i sgron ma zhes bya ba thob par gyur to/ /'di lta ste/ de bzhin gshegs pa 'od
226a7(mdo sde): zer gyi rgyal po de'i sangs rgyas kyi zhing de nas byang chub sems dpa' de dag gis 'jig rten gyi khams mi mjed pa 'di dang / bcom ldan 'das shAkya thub pa dang / 'jam dpal gzhon nur gyur pa dang / nyan thos kyi dge 'dun thams cad mthong bar gyur to/ /de nas byang chub sems
226b1(mdo sde): dpa' sems dpa' chen po 'od kyi dpal gyis 'jig rten gyi khams mi mjed pa 'di mthong nas ngu zhing mchi ma phyung ste 'di skad ces gsol to/ /bcom ldan 'das 'di lta ste/ dper na rin thang ma mchis pa'i nor bu rin po che bai dUr+ya 'dam du stsal bar gyur pa de bzhin du/ bcom ldan
226b2(mdo sde): 'das byang chub sems dpa' sems dpa' chen po 'jig rten gyi khams mi mjed par skyes pa de dag la blta bar bgyi'o/ /de bzhin gshegs pa 'od zer gyi rgyal pos bka' stsal pa/ rigs kyi bu khyod de skad ma zer cig /de ci'i phyir zhe na/ gang 'jig rten gyi khams 'dir
226b3(mdo sde): bskal pa bcur bsam gtan la gnas shing spyod pa bas gang 'jig rten gyi khams mi mjed par snga dro gcig sems can thams cad la byams pa'i sems bskyed na de bas 'di'i bsod nams shin tu mang du 'phel lo/ /de ci'i phyir zhe na/ rigs kyi bu byang chub sems dpa' sems
226b4(mdo sde): dpa' chen po gang mi mjed kyi 'jig rten gyi khams na dam pa'i chos srung ba de dag ni las kyi sgrib pa dang / nyon mongs pa thams cad byang bar 'gyur ro/ /de nas 'jig rten gyi khams mi mjed pa 'di na byang chub sems dpa' gang dag 'od des reg par gyur pa de dag gis bcom
226b5(mdo sde): ldan 'das la 'di skad ces gsol to/ /bcom ldan 'das 'di ltar dga' zhing rab tu mgu bar bgyid pa nyon mongs pa thams cad rab tu spong bar bgyid pa'i 'od zer 'di su'i lags/ de skad ces gsol pa dang / bcom ldan 'das kyis byang chub sems dpa' de dag la 'di skad
226b6(mdo sde): ces bka' stsal to/ /rigs kyi bu 'og gi phyogs kyi cha 'di nas sangs rgyas kyi zhing gang gA'i klung gi bye ma snyed bdun cu rtsa gnyis 'das pa dang / 'jig rten gyi khams snang ba dang ldan pa zhes bya ba de na de bzhin gshegs pa dgra bcom pa yang dag par rdzogs pa'i sangs rgyas
226b7(mdo sde): 'od zer gyi rgyal po zhes bya ba da ltar bzhugs shing 'tsho gzhes pa zhig yod de/ de bzhin gshegs pa des smin mtshams kyi mdzod spu nas 'od btang ba dang / 'od des 'jig rten gyi khams mi mjed pa 'di snang bar byas so/ /de nas bcom ldan 'das la byang chub
227a1(mdo sde): sems dpa' de dag gis 'di skad ces gsol to/ /bcom ldan 'das 'jig rten gyi khams snang ba dang ldan pa de dang / de bzhin gshegs pa 'od zer gyi rgyal po de blta bar 'tshal lo/ /de nas bcom ldan 'das de bzhin gshegs pa shAkya thub pas zhabs kyi
227a2(mdo sde): m thil 'khor lo'i rtsibs stong yod pa gnyis las 'od zer gang gis sangs rgyas kyi zhing gang gA'i klung gi bye ma snyed bdun cu rtsa gnyis po de dag thams cad las 'das shing brtol nas 'jig rten gyi khams snang ba dang ldan pa de thams cad 'od zer de dag gis khyab par 'gyur ba de 'dra ba'i
227a3(mdo sde): 'od zer 'og tu btang nas byang chub sems dpa' gang dag gi lus la 'od zer des phog par gyur pa de thams cad ting nge 'dzin ri rab lhun po lta bu'i sgron ma zhes bya ba thob par gyur to/ /sangs rgyas kyi zhing de yang sangs rgyas kyi zhing 'di nas snang bar gyur to/ /sangs rgyas kyi zhing
227a4(mdo sde): 'di yang sangs rgyas kyi zhing de nas snang bar gyur to/ /'di lta ste/ dper na 'dzam bu'i gling 'di nas nyi ma dang zla ba snang ba de bzhin du byang chub sems dpa' de dag gis kyang de bzhin gshegs pa shAkya thub pa mthong bar gyur to/ /byang chub sems dpa' 'di dag gis kyang bcom
227a5(mdo sde): ldan 'das de bzhin gshegs pa 'od zer gyi rgyal po de mthong bar gyur to/ /'di lta ste/ dper na lha'i bu dag ri rab lhun po'i spyi bo la gnas shing 'dzam bu'i gling du lta ba de bzhin du byang chub sems dpa' dag 'jig rten gyi khams 'di nas bcom ldan 'das de bzhin gshegs pa
227a6(mdo sde): 'od zer gyi rgyal po dang / byang chub sems dpa' sems dpa' chen po go cha chen po bgos pa de dag mthong bar gyur to/ /de nas 'jam dpal gzhon nur gyur pa'i lag pa g.yas pa des de bzhin gshegs pa 'od zer gyi rgyal po'i sangs rgyas kyi zhing 'jig rten gyi khams snang ba dang ldan
227a7(mdo sde): pa de nas nam mkha'i steng gi lam las lhung bzed de bzung nas byang chub sems dpa' bye ba phrag khrag khrig brgya stong du mas bskor cing mdun du bdar te steng du phyung bar gyur to/ /gang dang gang dag nas lag pa de phyung bar gyur pa'i sangs rgyas kyi zhing de dang de dag tu 'od zer de dag
227b1(mdo sde): nub par gyur to/ /me tog pad ma de dag kyang mi snang bar gyur to/ /'di lta ste/ 'jam dpal gzhon nur gyur pa'i lag pa g.yas pa des lhung bzed de blangs nas 'jig rten gyi khams mi mjed pa 'dir phyin par gyur te/ bcom ldan 'das shAkya thub pa'i spyan sngar lhung bzed de
227b2(mdo sde): nam mkha' la 'phangs nas bcom ldan 'das kyi zhabs la 'jam dpal gzhon nur gyur pas mgo bos phyag 'tshal te/ bcom ldan 'das la 'di skad ces gsol to/ /bcom ldan 'das lhung bzed blangs pa 'di lags kyis de bzhin gshegs pas bzhes su gsol/ bcom
227b3(mdo sde): ldan 'das kyis kyang lhung bzed de bzhes so/ /de nas byang chub sems dpa' gang 'jam dpal gzhon nur gyur pa'i lag pa dang lhan cig tu 'jig rten gyi khams mi mjed pa 'dir 'ongs pa de dag gis bcom ldan 'das kyi zhabs la mgo bos phyag 'tshal nas/ bdag bdag gi de bzhin
227b4(mdo sde): gshegs pa'i mtshan nas brjod de/ bcom ldan 'das de bzhin gshegs pa che ge mo zhig bcom ldan 'das la snyung ba ma mchis sam/ 'o ma brgyal tam/ bzhengs pa yang ngam/ so bzhin nam/ mthu mnga' 'am/ bde ba la reg par gnas sam zhes gsung ngo zhes de skad
227b5(mdo sde): gsol te/ sangs rgyas kyis gnang nas bdag bdag gi stan la 'khod do/ /de nas bcom ldan 'das kyis tshe dang ldan pa shA ri'i bu la bka' stsal pa/ de bas na shA ri'i bu nga la sngon 'jam dpal gzhon nur gyur pas gang phan btags pa de'i phyir da byas pa mi gzo bas rgol bar gyur
227b6(mdo sde): pa bshad kyis nyon cig/ shA ri'i bu sngon 'das pa'i dus bskal pa bye ba khrag khrig brgya stong grangs med pa de'i pha rol gyi'ang pha rol du gyur pa de'i tshe/ de'i dus na de bzhin gshegs pa dgra bcom pa yang dag par rdzogs pa'i sangs rgyas mi thub pa'i rgyal mtshan zhes bya ba 'jig rten
227b7(mdo sde): gyi khams mi smod pa dang ldan pa zhes bya ba'i 'jig rten du skyes par gyur te/ shA ri'i bu de bzhin gshegs pa de'i nyan thos kyi tshogs ni brgyad khri bzhi stong byang chub sems dpa' ni khri nyis stong du gyur te/ de bzhin gshegs pa de theg pa gsum po nyid las brtsams te chos 'chad cing /
228a1(mdo sde): theg pa gsum bshad pa dang / pha rol tu phyin pa drug dang / thabs mkhas pa bshad pa'i phyir de bzhin gshegs pa de skyes par gyur to/ /shA ri'i bu yang de'i tshe de'i dus na dge slong chos smra ba ye shes rgyal po zhes bya ba zhig byung ste/ de nang par sham thabs
228a2(mdo sde): bgos/ chos gos dang / lhung bzed khyer te bsod snyoms kyi phyir rgyal po'i pho brang rgya chen po dang ldan pa zhes bya bar song ba las/ de de nas zas ro brgya dang ldan pa'i bza' ba mang po khyer te byung bar gyur to/ /yang de'i tshe na tshong dpon gyi bu dri ma med pa'i dpung pa zhes bya ba ma
228a3(mdo sde): ma'i pang pa na 'dug par gyur pa las khye'u des dge slong de rgyang ma nas 'ong ba mthong ngo mthong nas ma ma'i pang pa nas babs te/ dge slong de ga la ba der brgyugs nas bza' ba bslangs pa las/ dge slong des de la mod ka gcig byin pa dang / de bza' ba des brnyogs nas dge slong
228a4(mdo sde): de'i phyi bzhin du 'brang bar gyur pa las/ de rim gyis de bzhin gshegs pa mi thub pa'i rgyal mtshan ga la ba der song ste phyin nas de bzhin gshegs pa de'i zhabs la mgo bos phyag 'tshal te spyan sngar 'dug go/ /de nas dge slong ye shes rgyal pos bsod snyoms ci rnyed pa khye'u de la
228a5(mdo sde): byin nas/ kye khye'u bsod snyoms 'di de bzhin gshegs pa la gsol cig ces byas so/ /de nas khye'u des bsod snyoms de blangs te/ bcom ldan 'das de'i lhung bzed bkang yang bsod snyoms de yongs su zad par ma gyur to/ /shA ri'i bu 'di lta ste bsod snyoms gcig po
228a6(mdo sde): de las khye'u des nyan thos brgyad khri bzhi stong po de dag dang / byang chub sems dpa' khri nyis stong po de dag dang / bcom ldan 'das de bzhin gshegs pa mi thub pa'i rgyal mtshan de zhos par byas shing bstabs kyang bsod snyoms de yongs su zad par ma gyur to/ /de nas khye'u
228a7(mdo sde): de dga' mgu rangs rab tu dga' zhing dga' ba dang yid bde ba skyes nas bcom ldan 'das kyi spyan sngar 'dug ste/ tshigs su bcad pa 'di dag smras so/ /dge slong dge 'dun zhos byas kyang / /lhung bzed nam yang ma zad pas/ /sbyin gnas bsod nams zhing gyur pa/ /
228b1(mdo sde): bdag gis nges par mchod par gyur/ /'jig rten mgon po zhos byas kyang / /'bras can zad par ma gyur pas/ /sangs rgyas la ni phul gyur na/ /sbyin pa mi zad the tsom med/ /ji ltar 'bras can mi zad cing / /phyi phyir 'phel bar 'gyur ba ltar/ /sangs rgyas
228b2(mdo sde): dag la gang gus pa'i/ /dge ba dag ni de bzhin 'phel/ /shA ri'i bu de lta ste/ khye'u des bsod snyoms gcig po de las de bzhin gshegs pa dge slong gi dge 'dun dang bcas pa nyi ma bdun du zhos par gsol nas sangs rgyas kyi mthu dang / khye'u de'i sems kyi bsam pa
228b3(mdo sde): dad pas zas de yongs su zad par ma gyur to/ /de nas dge slong ye shes rgyal pos khye'u de sangs rgyas la skyabs su btang / chos la skyabs su btang / dge 'dun la skyabs su btang ngo / /khrims kyang phog go/ /nyes pa yang mthol du bcug go/ /rjes su yi rang bar
228b4(mdo sde): bya ba dag kyang rjes su yi rang bar byed du bcug go/ /gsol ba gdab par bya ba dag kyang gsol ba 'debs su bcug nas phyis bla na med pa yang dag par rdzogs pa'i byang chub tu sems skyed du bcug go/ /shA ri'i bu de lta ste/ khye'u de'i pha dang ma khye'u de tshol zhing de bzhin
228b5(mdo sde): gshegs pa mi thub pa'i rgyal mtshan ga la ba der song ste phyin nas/ bcom ldan 'das kyi zhabs la mgo bos phyag 'tshal te spyan sngar 'dug go/ /de nas khye'u des pha ma de dag gi rkang pa la phyag 'tshal nas tshigs su bcad pa 'di dag smras so/ /lus can kun la bde ba'i
228b6(mdo sde): phyir/ /bdag ni byang chub rab zhugs kyis/ /khyed kyang legs par gnas par gyis/ /dal 'byor shin tu dkon pa'o/ /sangs rgyas sku ni 'bar ba dang / /mtshan dag gis kyang brgyan la ltos/ /ye shes kyis ni pha rol phyin/ /byang chub de la su mi smon/ /
228b7(mdo sde): de bzhin gshegs pa shin tu dkon/ /bdag ni khyim nas khyim med par/ /'di nyid du ni rab tu 'byung / /khyed cag gnyis kyis gnang bar mdzod/ /pha dang mas smras pa/ bdag cag gnyis ni khyod 'dod kyis/ /byang chub rab la smon par bgyid/ /rab tu
229a1(mdo sde): 'byung bar bgyi ba'i phyir/ /bu khyod kyi ni rjes su slob/ /shA ri'i bu de lta ste/ khye'u de dang / khye'u de'i pha ma dang / gang byang chub tu sems bskyed pa'i srog chags lnga brgya tsam po de dag thams cad rab tu byung ngo / /shA ri'i bu de'i tshe de'i dus na dge slong
229a2(mdo sde): chos smra ba ye shes rgyal po zhes bya ba de gzhan yin snyam du shA ri'i bu khyod de ltar ma lta shig / de ci'i phyir zhe na/ 'jam dpal gzhon nur gyur pa 'di de'i tshe de'i dus na dge slong chos smra ba ye shes rgyal po zhes bya bar gyur to/ /shA ri'i bu de'i tshe de'i dus na tshong dpon gyi bu dri ma
229a3(mdo sde): med pa'i dpung pa zhes bya ba de gzhan yin pa snyam du the tsom mam/ yid gnyis sam/ som nyi za na/ shA ri'i bu khyod de ltar ma lta shig /de ci'i phyir zhe na/ nga ni de'i tshe de'i dus na tshong dpon gyi bu dri ma med pa'i dpung pa zhes bya ba der gyur te/ shA ri'i bu 'jam dpal gzhon
229a4(mdo sde): nur gyur pas nga la bsod snyoms byin nas byang chub tu sems skyed du bcug ste/ de ni ngas byang chub kyi phyir thog ma sems bskyed pa yin te/ shA ri'i bu rnam grangs des kyang 'di ltar shes par bya'o/ /de bzhin gshegs pa sangs rgyas kyi che ba nyid dang / stobs bcu dang /
229a5(mdo sde): mi 'jigs pa dang / ye shes chags pa med pa dang / ci'ang rung ste/ de thams cad 'jam dpal gzhon nur gyur pas byed du bcug pa las gyur par blta'o/ /de ci'i phyir zhe na/ sems bskyed pa de las thams cad mkhyen pa thob pa'i phyir ro/ /shA ri'i bu ngas ni
229a6(mdo sde): phyogs bcu na nga bdag ci lta ba de dang 'dra ba'i de bzhin gshegs pa gang 'jam dpal gzhon nur gyur pas byang chub la bzhag pa shAkya thub pa zhes bya ba dpag tu med grangs med pa dang / de bzhin du ti sha zhes bya ba dang / rgyal ba zhes bya ba dang / gtsug ldan zhes
229a7(mdo sde): bya ba dang / mar me mdzad ces bya ba dag mthong ste/ gang 'jam dpal gzhon nur gyur pas byang chub la bzhag nas da ltar chos kyi 'khor lo bskor ba'i de bzhin gshegs pa de dag gi mtshan kyang bskal pa'am/ bskal pa'i lhag ma ma lus par brjod par gyur na gang
229b1(mdo sde): byang chub sems dpa'i spyad pa spyod pa dag lta ci smos/ gang dga' ldan gyi gnas na gnas pa dag lta ci smos/ gang skye ba dag lta ci smos/ gang khyim nas 'byung ba dag lta ci smos/ gang dka' ba spyod pa dag lta ci smos/ gang byang chub kyi snying po la 'dug pa dag lta ci smos te/ shA ri'i
229b2(mdo sde): bu rnam grangs des kyang 'di ltar rig par bya ste/ gang dag byang chub sems dpa' rnams kyi ma'o/ /skyed pa'o/ /thugs rje ba'o/ /byed du 'jug pa'o zhes yang dag par smra zhing ston pa ni 'jam dpal gzhon nur gyur pa nyid la de dag smra zhing ston te/ shA ri'i bu rgyu de dang rkyen de yin te/
229b3(mdo sde): sngon phan btags pa'i phyir 'jam dpal gzhon nur gyur pa nga la byas pa mi gzo bas rgol lo/ /de nas lha'i bu nyis brgya po dag 'di snyam du gyur te/ chos thams cad ni rgyu'i rjes su 'gro ba'o/ /rkyen la rag las pa'o/ /sred pa'i rtsa ba can no/ /smon lam gyis thog drangs pa can
229b4(mdo sde): yin te/ bcom ldan 'das 'di yang gzhan gyis byed du bcug pa yin na de bzhin gshegs pa mngon par bzhugs bzhin du bdag cag dman pa la sems pa de ni mi rigs so snyam mo/ /de nas lha'i bu nyis brgya po de dag lhag pa'i bsam pas bla na med pa yang dag par
229b5(mdo sde): rdzogs pa'i byang chub tu sems bskyed do/ /'dir lag pa brkyang zhing rdzu 'phrul bstan pa'i cho 'phrul 'jam dpal gzhon nur gyur pas bstan cing lhung bzed blangs pa dang / 'di la sngon byung ba'i chos bstan pa bstan pa'i tshe 'og gi sangs rgyas kyi zhing dang / 'di nas sems can
229b6(mdo sde): grangs las 'das pas byang chub tu sems bskyed do/ /phyogs bcu'i sangs rgyas kyi zhing dpag tu med pa nas kyang 'jam dpal gzhon nur gyur pa la mchod pa'i las bya ba dang / chos kyi g.yog bya ba'i phyir sangs rgyas bcom ldan 'das rnams kyis rin po che'i gdugs bskur bar gyur te/
229b7(mdo sde): rin po che'i gdugs de dag gis kyang 'jig rten gyi khams 'di khebs par gyur to/ /rin po che'i gdugs de las kyang de bzhin no/ /ji ltar de bzhin gshegs pa shAkya thub pas gsungs pa bzhin te/ bdag cag thams cad kyang 'jam dpal gzhon nur gyur pas byang chub
230a1(mdo sde): la bkod do zhes de skad zer ba'i sgra byung ngo / /de nas bcom ldan 'das kyis tshe dang ldan pa shA ri'i bu la bka' stsal pa/ shA ri'i bu myur du mya ngan las 'da' bar 'dod pas bla na med pa yang dag par rdzogs pa'i byang chub tu sems bskyed par bya'o/ /de ci'i
230a2(mdo sde): phyir zhe na/ shA ri'i bu sems can gang 'khor bas skrag nas bla na med pa yang dag par rdzogs pa'i byang chub tu sems mi skyed cing / nyan thos kyi theg pa la gnas la nyan thos su 'gyur bar bya'o snyam du sems pa de dag ni da dung du'ang 'khor ba na 'khor bar gyur la/ byang chub
230a3(mdo sde): sems dpa' gzhan brtson 'grus dang ldan pa yang dag par rdzogs pa'i byang chub la gnas pa dag gis ni thams cad mkhyen pa thob par ngas mthong ngo / /de ci'i phyir zhe na/ /shA ri'i bu sngon 'das pa'i dus na de bzhin gshegs pa dgra bcom pa yang dag par rdzogs pa'i sangs rgyas
230a4(mdo sde): thams cad zil gyis gnon pa zhes bya ba rig pa dang rkang par ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba/ bla na med pa/ lha dang mi rnams kyi ston pa sangs rgyas bcom ldan 'das 'jig rten du byung bar gyur te/ shA ri'i
230a5(mdo sde): bu de bzhin gshegs pa de'i nyan thos ni bye ba phrag brgya yod par gyur to/ /tshe'i tshad ni lo 'bum thub par gyur to/ /shA ri'i bu de bzhin gshegs pa de'i nyan thos kyi mchog shes rab dang ldan pa ni dge slong mngon par 'phags pa zhes bya ba zhig byung ngo / /nyan thos kyi mchog
230a6(mdo sde): gnyis pa rdzu 'phrul dang ldan pa'i mchog ni shugs chen po zhes bya ba zhig byung ngo / /de lta ste/ shA ri'i bu de bzhin gshegs pa de snga dro'i dus kyi tshe sham thabs mnabs chos gos dang / lhung bzed bsnams te/ dge slong gi dge 'dun gyis mdun du bdar nas rgyal po'i
230a7(mdo sde): pho brang grags ldan zhes bya bar bsod snyoms kyi phyir gshegs so/ /de'i tshe na de bzhin gshegs pa'i g.yas phyogs nas ni nyan thos shes rab dang ldan pa'i mchog 'gro'o/ /g.yon phyogs nas ni nyan thos rdzu 'phrul dang ldan pa'i mchog 'gro'o/ /rgyab nas ni
230b1(mdo sde): mang du thos pa 'gro'o/ /mdun nas ni byang chub sems dpa' brgyad stong 'gro ste/ la la ni tshangs pa'i gzugs/ la la ni brgya byin gyi gzugs/ la la ni rgyal po chen po bzhi'i gzugs/ la la ni lha'i gzugs kyis lam gyi byi dor byed cing 'gro ste/ shA ri'i bu de'i tshe na de bzhin gshegs
230b2(mdo sde): pa de rgyal po'i pho brang der gshegs pa dang / byis pa rgyan bzang pos brgyan pa gsum zhig lam gyi bar na rtse zhing 'dug pa las byis pa de dag gis de bzhin gshegs pa bzang ba/ sems dad par 'gyur ba/ dbang po zhi ba/ yid zhi ba/ dul ba dang zhi gnas mchog dam pa'i pha
230b3(mdo sde): rol tu son pa/ skyon med pa/ dbang po thul ba/ rdzing bzhin du dang la gsal zhing rnyog pa med pa/ mchod sbyin gyi shing gser las byas pa ltar mngon par 'phags pa 'bar ba mdzes pa/ lham me lhan ner bzhugs pa/ skyes bu chen po'i mtshan sum cu rtsa gnyis kyis
230b4(mdo sde): kun nas brgyan pa de rgyang ma nas gshegs pa mthong ngo / /mthong nas khye'u gcig gis khye'u gnyis la 'di skad ces smras so/ /khye'u khyed cag gis de bzhin gshegs pa sems can thams cad kyi mchog bsod nams kyi zhing bla na med pa lha dang mi'i 'jig rten du bcas pa'i sbyin
230b5(mdo sde): pa'i gnas de gshegs pa mthong ngam/ tshur shog de la mchod pa bya'o/ /'di la phul na 'bras bu chen por 'gyur ro/ /de nas de'i tshe khye'u des tshigs su bcad pa 'di smras so/ /'di ni sems can kun gyi mchog /sbyin gnas bla na med pa ste/ /de bas 'di
230b6(mdo sde): la mchod par bya/ /'di mchod 'bras bu chen por 'gyur/ /khye'u gnyis pos smras pa/ bdag cag la ni me tog dang / /dri dang phye ma byug ma mchis/ /'jig rten gang zag zla med pa/ /'di la cis ni mchod par bgyi/ /de nas khye'u des mu tig gi se mo do rin brgya stong
230b7(mdo sde): ri ba lag pa g.yas pas mgul nas bkrol te tshigs su bcad pa 'di smras so/ /bsod nams zhing ni bla na med/ /de la 'dis ni mchod par bgyi/ /'di mthong nas ni mkhas pa dag /dngos po dag la su zhig chags/ /de nas shA ri'i bu khye'u gnyis po de dag khye'u de'i
231a1(mdo sde): rjes su slob par gyur nas bdag bdag gi mgul nas mu tig gi se mo do bkrol te/ tshigs su bcad pa 'di smras so/ /yang dag rdzogs pa 'od pa rgal/ /mya ngan spangs pa sems grol ba/ /sdig med yang dag chos gnas la/ /bdag cag gnyis ni mchod pa
231a2(mdo sde): bgyid/ /de nas khye'u des khye'u gnyis po de dag la 'di skad ces smras so/ /khye'u khyed gnyis sbyin pa'i chos 'dis cir smon/ de nas khye'u gcig gis smras pa/ bdag ni bcom ldan 'das 'di'i g.yas phyogs na shes rab dang ldan pa'i mchog de ji lta ba bzhin du gyur cig /khye'u
231a3(mdo sde): gnyis pas smras pa/ bdag ni bcom ldan 'das 'di'i g.yon phyogs na rdzu 'phrul dang ldan pa'i mchog de ji lta ba bzhin du gyur cig /de nas khye'u des smras pa/ bdag ni de bzhin gshegs pa dgra bcom pa yang dag par rdzogs pa'i sangs rgyas thams cad mkhyen pa thams
231a4(mdo sde): cad gzigs pa/ phyogs thams cad du snang bar mdzad pa/ seng ge'i 'gros su gshegs pa/ 'di ji lta ba de bzhin du gyur cig ces shA ri'i bu khye'u des tshig de skad smras ma thag tu bar snang las lha'i bu brgyad stong gis legs so zhes bya ba byin te/ legs so legs
231a5(mdo sde): so/ /skyes bu dam pa khyod kyis tshig de legs par smras so/ /lha dang 'jig rten du bcas pa'i rten du sems bskyed do/ /de nas shA ri'i bu de bzhin gshegs pa thams cad zil gyis gnon pas bsnyen bkur byed pa blo gros rgya mtsho zhes bya ba la bka' stsal pa/ dge
231a6(mdo sde): slong khyod kyis khye'u mu tig gi se mo do thogs te/ 'ong ba 'di gsum mthong ngam/ gsol pa/ bcom ldan 'das mthong ngo / /bcom ldan 'das kyis bka' stsal pa/ dge slong khye'u bar ma tshur 'ong ba 'di ni 'di 'dra ba'i bsam pas 'ong ste/ gom pa 'dor ba dang /
231a7(mdo sde): 'jog pa thams cad la 'khor los sgyur ba'i rgyal srid brgya stong gi dge ba'i rtsa ba yongs su len to/ /de bzhin du brgya byin 'thob pa dang / tshangs pa 'thob pa brgya stong yongs su len to/ /gom pa thams cad la sangs rgyas brgya stong mngon par mthong ba'i dge ba'i rtsa ba yongs su len to/ /
231b1(mdo sde): shA ri'i bu de nas khye'u gsum po bcom ldan 'das de bzhin gshegs pa thams cad zil gyis gnon pa ga la ba der dong ste phyin pa dang / bcom ldan 'das kyi zhabs la mgo bos phyag 'tshal nas mu tig gi se mo do de bcom ldan 'das kyi sku la gtor to/ /shA ri'i bu de'i tshe
231b2(mdo sde): gang nyan thos kyi sems kyis mu tig gi se mo do gtor bar gyur pa de dag ni de bzhin gshegs pa de'i phrag pa gnyis la 'dug par gyur to/ /gang khye'u des thams cad mkhyen pa'i sems kyis mu tig gi se mo do gtor bar gyur pa de ni de bzhin gshegs pa de'i dbu'i gtsug gi steng na mu
231b3(mdo sde): tig gi se mo do'i khang pa brtsegs ma rnam pa sna tshogs blta na sdug pa/ gru bzhi pa/ ka ba bzhi zug pa/ kun nas rnam par phye bar gyur cing / khang pa brtsegs ma de na de bzhin gshegs pa'i sku skyil mo krung bcas shing bzhugs par yang snang ngo / /de nas de bzhin gshegs
231b4(mdo sde): pa de 'dzum pa mdzad de/ chos nyid kyis sangs rgyas bcom ldan 'das rnams nam 'dzum pa mdzad pa de'i tshe 'od zer kha dog rnam pa sna tshogs pa du ma de bzhin gshegs pa'i zhal nas 'byung ste/ 'di lta ste/ sngon po dang / ser po dang / dmar po dang / dkar po dang / ja
231b5(mdo sde): gong dang / shel dang / dngul gyi kha dog dag go/ /de dag gi snang bas 'jig rten gyi khams mtha' yas mu med par khyab par byas nas tshangs pa'i 'jig rten gyi bar du song ste/ nyi ma dang zla ba'i 'od zil gyis mnan nas slar log ste/ bcom ldan 'das la
231b6(mdo sde): lan gsum bskor nas bcom ldan 'das kyi spyi bor mi snang bar song ngo / /de nas bcom ldan 'das de la bcom ldan 'das kyi bsnyen bkur byed pa dge slong blo gros rgya mtshos zhus pa/ de bzhin gshegs pa rgyu ma mchis rkyen ma mchis par ni 'dzum pa mi mdzad na/ bcom ldan
231b7(mdo sde): 'das ci'i rgyu ci'i rkyen gyis 'dzum pa mdzad ces de skad gsol pa dang / bcom ldan 'das kyis bsnyen bkur byed pa de la 'di skad ces bka' stsal to/ /dge slong khye'u 'di gnyis kyis nyan thos kyi sems kyis de bzhin gshegs pa la mu tig gi se mo do gnyis
232a1(mdo sde): gtor ba khyod kyis mthong ngam/ gsol pa/ bcom ldan 'das mthong ngo / /bcom ldan 'das kyis bka' stsal pa/ dge slong khye'u 'di gnyis ni 'khor bas 'jigs skrag nas byang chub tu smon lam mi 'debs par bdag cag ni myur du mya ngan las 'das par
232a2(mdo sde): bya'o snyam du de ltar sems so/ /dge slong khyod la bsgo'o/ /khong du chud par bya'o/ /gang gi tshe na khye'u gsum pa 'di bla na med pa yang dag par rdzogs pa'i byang chub mngon par rdzogs par sangs rgyas par 'gyur ba de'i tshe/ khye'u 'di gnyis ni de'i nyan thos kyi mchog tu 'gyur
232a3(mdo sde): te/ gcig ni shes rab dang ldan pa'i mchog /gnyis pa ni rdzu 'phrul dang ldan pa'i mchog tu 'gyur ro/ /shA ri'i bu de'i tshe de'i dus na khye'u bar mar gyur cing thams cad mkhyen pa'i sems bskyed pa de ni gzhan no snyam du the tsom mam/ yid gnyis su gyur par shA ri'i bu de
232a4(mdo sde): ltar ma lta zhig / de ci'i phyir zhe na/ nga de'i tshe de'i dus na khye'u bar ma der gyur to/ /shA ri'i bu de'i tshe de'i dus na g.yas phyogs kyi khye'ur gyur pa de gzhan yin pa snyam du de ltar ma lta zhig /de ci'i phyir zhe na/ shA ri'i bu khyod nyid de'i tshe de'i dus na khye'u der gyur to/ /dge slong
232a5(mdo sde): maung gal gyi bu ni khye'u g.yon phyogs par gyur to/ /shA ri'i bu ltos dge ba'i rtsa ba mnyam pa las khyed gnyis 'khor bas 'jigs skrag nas byang chub tu sems ma bskyed de sems zhum pas ci nas kyang bdag cag gis myur du mya ngan las 'da' bar bya'o snyam byed mod kyi khyed gnyis kyis
232a6(mdo sde): nga las thal bar ma nus so/ /shA ri'i bu ltos ngas thams cad mkhyen pa rtogs nas khyed gnyis ni ngas chos bstan pas rnam par grol lo/ /shA ri'i bu rnam grangs des kyang 'di ltar shes par bya ste ci nas kyang myur du mya ngan las 'da' bar 'dod na thams cad mkhyen par sems
232a7(mdo sde): bskyed par bya'o/ /de ci'i phyir zhe na/ shA ri'i bu myur ba'i theg pa zhes bya ba ni thams cad mkhyen pa'i tshig so/ /mi slu ba'i theg pa zhes bya ba/ sems can thams cad la phan pa dang bde ba'i theg pa zhes bya ba/ 'bar ba'i theg pa zhes bya ba/ theg pa'i mchog
232b1(mdo sde): ces bya ba/ theg pa'i gtso bo zhes bya ba/ theg pa rab mchog ces bya ba/ bla na med pa'i theg pa zhes bya ba/ ma chags pa'i theg pa zhes bya ba/ nyan thos dang rang sangs rgyas thams cad zil gyis gnon pa'i theg pa zhes bya ba ni shA ri'i bu thams cad mkhyen pa'i tshig so/ /sngon
232b2(mdo sde): byung ba'i gtam 'di dang / thams cad mkhyen pa ston pa 'di bstan pa'i tshe srog chags khris bla na med pa yang dag par rdzogs pa'i byang chub tu sems bskyed do/ /shA ri'i bu dang / maung gal gyi bu chen po dang / 'od srung chen po dang / re ba ti dang / ma 'gags pa dang / u pa
232b3(mdo sde): li dang / byams ma'i bu gang po la sogs pa nyan thos chen po de dag thams cad kyis bcom ldan 'das kyi zhabs la phyag 'tshal nas mgrin gcig tu tshig smras pa/ bcom ldan 'das rigs kyi bu dang / rigs kyi bu mos gus par bgyis te/ dge ba'i rtsa ba bskyed par bgyi'o/ /
232b4(mdo sde): rgya chen po la yang mos par bgyi'o/ /smon lam rgya chen po yang gdab par bgyi'o/ /de ci'i slad du zhe na/ bcom ldan 'das bdag cag la sangs rgyas brgya stong gis thams cad mkhyen pa dang ldan pa'i gtam brjod cing bdag cag la chos bstan kyang bcom ldan 'das bdag cag ni ma
232b5(mdo sde): chags pa'i ye shes rtogs par 'gyur ba'i skal ba ma mchis so/ /bcom ldan 'das bdag cag ni mtshams ma mchis pa lnga dang ldan na legs kyi/ bla na med pa yang dag par rdzogs pa'i byang chub las ldog par 'gyur ba ni de lta ma lags so/ /de ci'i slad du zhe na/ bcom
232b6(mdo sde): ldan 'das bdag cag mtshams ma mchis pa lnga dang ldan na ni sems can dmyal bar sdug bsngal sbyangs te thams cad mkhyen pa'i ye shes ma chags pa 'di dang mi 'bral bar 'gyur na bcom ldan 'das bdag cag ni bsam pa'i rgyud tshig pa/ dbang po nyams pa/ thams
232b7(mdo sde): cad mkhyen pa'i ye shes kyi snod ma lags par gyur na da ji ltar bgyi/ bcom ldan 'das 'di lta ste/ dper na skyes bu gum ste dus 'das par gyur na gnyen rnams kyis nye bar 'tsho bar mi 'gyur ba de bzhin du/ bcom ldan 'das nyan thos kyi theg pa la mos na lha dang 'jig rten
233a1(mdo sde): du bcas pa la sman mi thogs so/ /bcom ldan 'das 'di lta ste/ dper na sa chen po 'di rkang gnyis pa dang / rkang bzhi pa rnams la sman 'dogs par gyur pa de bzhin du/ bcom ldan 'das gang dag gis bla na med pa yang dag par rdzogs pa'i byang chub tu sems bskyed
233a2(mdo sde): par gyur pa de dag ni lha dang bcas pa'i 'jig rten la sman 'dogs par gyur pa'o/ / //bam po gsum pa/ gtam 'di brjod pa'i rjes la rgyal po ma skyes dgra dpung gi tshogs yan lag bzhi pa dang bcas te bcom ldan 'das ga la ba der song nas phyin pa dang / bcom
233a3(mdo sde): ldan 'das kyi zhabs la mgo bos phyag 'tshal te/ lan gsum bskor nas phyogs gcig tu 'dug go/ /phyogs gcig tu 'dug nas rgyal po ma skyes dgras bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol
233a4(mdo sde): to/ /bcom ldan 'das sems can rnams ci la gnas/ ci'i mthus na sdig pa'i las mngon par rtsom zhing bgyid par 'gyur/ de skad ces gsol pa dang / bcom ldan 'das kyis rgyal po ma skyes dgra la 'di skad ces bka' stsal to/ /rgyal po chen po sems
233a5(mdo sde): can rnams ni bdag dang sems can dang / srog dang / gang zag la gnas so/ /rgyal po chen po sems can rnams ni 'jig tshogs su lta ba la rten cing phyin ci log tu mngon du gyur pa la gnas nas sdig pa'i las mngon par rtsom zhing byed par 'gyur ro/ /gsol pa/ bcom
233a6(mdo sde): ldan 'das 'jig tshogs su lta ba'i rtsa ba gang lags/ bka' stsal pa/ rgyal po chen po 'jig tshogs su lta ba ni ma rig pa'i rtsa ba las byung ngo / /gsol pa/ bcom ldan 'das ma rig pa'i rtsa ba gang lags/ bka' stsal pa/ rgyal po chen po ma rig pa ni
233a7(mdo sde): tshul bzhin yid la mi byed pa las byung ngo / /gsol pa/ bcom ldan 'das tshul bzhin yid la mi bgyid pa'i rtsa ba gang lags/ bka' stsal pa/ rgyal po chen po tshul bzhin yid la mi byed pa ni med pa la sgro 'dogs pa'i rtsa ba las byung ngo / /gsol pa/
233b1(mdo sde): bcom ldan 'das ma mchis pa la sgro 'dogs pa zhes bgyi ba ci lags/ bka' stsal pa/ rgyal po chen po med pa la sgro 'dogs pa zhes bya ba ni ma byung ba la yongs su rtog pa'i tshig so/ /gsol pa/ bcom ldan 'das ma byung ba la yongs su rtog pa zhes bgyi
233b2(mdo sde): ba'i rtsa ba gang lags/ bka' stsal pa/ rgyal po chen po ma byung ba la yongs su rtog pa zhes bya ba ni 'dus te ma byung ba'i tshig so/ /gsol pa/ bcom ldan 'das 'dus te ma byung ba zhes bgyi ba ci lags/ bka' stsal pa/ rgyal po chen po 'dus te ma byung ba zhes bya ba ni gang gi phyir
233b3(mdo sde): ma skyes ma byung bas de'i phyir 'dus te ma byung ba zhes bya'o/ /gsol pa/ bcom ldan 'das gang mi 'byung ba de ci zhig bgrang 'tshal/ bka' stsal pa/ gang mi 'byung ba de la bgrang ba kyang med do/ /gsol pa/ bcom ldan 'das 'gyod pa ci la
233b4(mdo sde): dmigs pa lags/ bka' stsal pa/ rgyal po chen po 'gyod pa ni the tsom la dmigs pa'o/ /gsol pa/ bcom ldan 'das the tsom zhes bgyi ba ci lags/ bka' stsal pa/ rgyal po chen po the tsom zhes bya ba ni gang 'phags pa yang dag par smra ba dag gis
233b5(mdo sde): bshad pa la the tsom za ba ste de ni the tsom zhes bya'o/ /gsol pa/ bcom ldan 'das 'phags pa gang lags/ yang dag par smra ba gang lags/ bcom ldan 'das kyis bka' stsal pa/ rgyal po chen po rdul dang lta ba thams cad dang bral ba'i phyir 'phags pa
233b6(mdo sde): zhes bya'o/ /rgyal po chen po gang dag gis chos thams cad 'dus te byung ba ma yin par rtogs pa ni yang dag par smra ba zhes bya'o/ /de skad ces bka' stsal nas/ bcom ldan 'das la rgyal po ma skyes dgras 'di skad ces gsol to/ /bcom ldan 'das
233b7(mdo sde): 'jig rten gnas pa ni bdag gi bsam pa'i rgyud kyi nyon mongs pas bsgribs pa ste/ de ni 'phags pa yang dag par smra ba dag gis bshad pa la yid ma ches nas sdig pa'i las rnam pa du ma dag rtsol zhing bgyid pa de ni bcom ldan 'das ngo mtshar to/ /de ni bde
234a1(mdo sde): bar gshegs pa rmad du gyur pa'o/ /bcom ldan 'das bdag gis kyang sdig pa'i grogs po'i dbang du mchis pa dang / rgyal srid dang / longs spyod dang / dbang dang / nor gyis rgyags shing dregs pas phas ma nongs par srog bkum nas/ bcom
234a2(mdo sde): ldan 'das bdag ni the tsom de med par bsal mi nus te/ zas 'tshal ba dang / skom 'tshal ba dang / rtse ba dang / dga' bar bgyid pa dang / yongs su spyod pa dang / don sgrub cing mchis pa dang / slas kyi nang du mchis pa dang / gcig pu mchis pa dang / 'gro
234a3(mdo sde): ba mang po'i nang du mchis pa dang / nub mo dang gdugs la yang the tsom de bsal ma nus nas/ bcom ldan 'das bdag ni g.yar zas kyi ro yang mi bro/ bcom ldan 'das bdag ni phyag la skom par yang mi 'gyur/ bcom ldan 'das bdag ni gnyid kyang mi mchi/ bcom
234a4(mdo sde): ldan 'das bdag ni mdangs gsal ba yang ma mchis/ bcom ldan 'das bdag ni rtag tu rgyun mi chad par skrag pa 'byung zhing mjug tu bdag sems can dmyal ba par 'gyur ba yang sems te/ bcom ldan 'das khyod ni 'jig rten long bar gyur pa'i ni mig /chab kyis
234a5(mdo sde): ded pa rnams kyi ni 'dren pa/ rgal 'tshal ba rnams kyi ni zam pa/ sdug bsngal ba rnams la ni bde ba stsol ba/ dbul po rnams kyi ni gter/ lam ngan par zhugs pa rnams la ni lam ston pa/ thugs rje che ba/ thugs mi skyo ba/ sems can thams
234a6(mdo sde): cad la snyoms par dgongs pa/ shin tu byams pa/ brtan pa/ bde ba dang sdug bsngal bas mi bskyod pa lags te/ bcom ldan 'das kyis ni sems can gang yang ma btang na/ bcom ldan 'das bdag 'jigs pa la mi 'jigs pa stsol cig /mgon ma mchis
234a7(mdo sde): pa'i mgon du gyur cig / skyabs ma mchis pa'i skyabs su gyur cig /long ba'i ni mig tu gyur cig /bdag chab kyis 'tshal ba la ni phyag gis drang bar mdzod cig /bcom ldan 'das bdag mnar ma mchis pa'i 'jigs pa dang skrag pa chen por ltung ba la/ ci
234b1(mdo sde): nas kyang the tsom de bsal nas kun du dkris pa ma mchis par 'gum pa'i dus bgyid pa dang / bdag gi sug las de yang myong ba chung ngu 'gyur ba de lta de ltar chos bshad du gsol/ de nas bcom ldan 'das 'di snyam du dgongs te/ kye ma'o rgyal po ma skyes dgra 'di ni sred pa la
234b2(mdo sde): spyod pa/ chos zab mo la dad pa yin gyis/ 'jam dpal gzhon nur gyur pa ma gtogs par gzhan sus kyang 'di'i the tsom lhag ma ma lus par sel mi nus snyam dgongs so/ /de nas sangs rgyas kyi mthus tshe dang ldan pa shA ri'i bus rgyal po ma skyes dgra la 'di skad ces smras
234b3(mdo sde): so/ /rgyal po chen po 'jam dpal gzhon nur gyur pa sang bshos la spyan drongs shig dang / des khyod kyi the tsom ngan pa de'ang bsal bar 'gyur/ khyim yang spyad par 'gyur/ khyod kyi nang gi 'gro ba de thams cad kyis kyang dge ba'i rtsa ba bskyed par 'gyur/ rgyal po'i
234b4(mdo sde): khab kyi grong khyer chen por yang sems can tshad med pa dag gi don byas par 'gyur ro/ /de nas 'jam dpal gzhon nur gyur pa la rgyal po ma skyes dgras 'di skad ces gsol to/ /'jam dpal gzhon nur gyur pa bdag la thugs brtse ba'i slad du sang bshos la
234b5(mdo sde): gshegs par dgongs shig / de skad ces gsol pa dang / 'jam dpal gzhon nur gyur pas rgyal po ma skyes dgra la 'di skad ces smras so/ /rgyal po chen po byas pa dang / mchod pas chog gis 'di lta ste/ legs par gsungs pa'i chos 'dul ba la
234b6(mdo sde): gos len pa'am/ lhung bzed len pa'am/ zas len pa de ni thugs brtse ba ma yin gyi/ rgyal po chen po khyod gang gi tshe zab mo'i don dam pa bdag med pa la the tsom med pa'am/ nem nur med par gyur na/ de lta bu ni khyod la thugs brtse bar byas pa yin no/ /
234b7(mdo sde): rgyal po chen po gang gi tshe na khyod chos gang la yang rtog par yang ma gyur/ rnam par rtog par yang ma gyur na de lta bu ni khyod la thugs brtse bar byas pa yin no/ /rgyal po chen po gang gi tshe na khyod sems 'das pa dang / ma 'ongs pa dang / da ltar du rtog pa'ang
235a1(mdo sde): med/ rnam par rtog pa yang med na de lta bu ni khyod la thugs brtse bar byas pa yin no/ /rgyal po chen po gang gi tshe na/ khyod lta ba chung ngu yang skyed par yang mi byed/ 'gog par yang mi byed na de lta bu ni khyod la thugs brtse bar byas pa yin no/ /de skad
235a2(mdo sde): ces smras pa dang / 'jam dpal gzhon nur gyur pa la rgyal po ma skyes dgras 'di skad ces gsol to/ /'jam dpal chos kyi chos nyid ni de lta lags mod kyi/ 'on kyang bdag la thugs brtse ba'i slad du sang 'khor dang bcas te/ bdag gi mchis brang du
235a3(mdo sde): bshos la gshegs shig / de skad ces gsol pa dang / 'jam dpal gzhon nur gyur pas rgyal po ma skyes dgra la 'di skad ces smras so/ /rgyal po chen po 'di lta ste/ legs par gsungs pa'i chos 'dul ba la ni gos len pa'am/ lhung bzed len
235a4(mdo sde): pa'am/ zas len pa de thugs brtse ba ma yin gyi/ rgyal po chen po gang gi tshe na khyod bdag tu mi 'dzin/ sems can du mi 'dzin/ srog tu mi 'dzin/ gang zag tu mi 'dzin pa de'i tshe khyod la thugs brtse bar byas pa yin no/ /rgyal po chen po gang gi tshe na khyod bdag
235a5(mdo sde): tu bzung ba dang / gzhan du bzung ba mi 'dzin par gyur na de lta bu ni khyod la thugs brtse bar byas pa yin no/ /rgyal po chen po gang gi tshe na khyod sems su mi 'dzin/ dmigs par mi 'dzin/ phung por mi 'dzin/ khams su mi 'dzin/ skye mched du mi 'dzin/
235a6(mdo sde): nang du mi 'dzin/ phyir mi 'dzin/ khams gsum du mi 'dzin/ khams gsum las 'das par mi 'dzin/ dge bar mi 'dzin/ mi dge bar mi 'dzin/ kha na ma tho ba dang bcas par mi 'dzin/ kha na ma tho ba med par mi 'dzin/ 'jig rten par mi 'dzin/
235a7(mdo sde): 'jig rten las 'das par mi 'dzin/ zag pa dang bcas par mi 'dzin/ zag pa med par mi 'dzin/ 'dus byas su mi 'dzin/ 'dus ma byas su mi 'dzin/ nyon mongs par mi 'dzin/ rnam par byang bar mi 'dzin/ 'khor bar mi 'dzin/ mya ngan las
235b1(mdo sde): 'das par mi 'dzin na de lta bu ni khyod la thugs brtse bar byas pa yin no/ /de nas 'jam dpal gzhon nur gyur pa la rgyal po ma skyes dgras 'di skad ces gsol to/ /'jam dpal bdag la thugs brtse ba'i slad du dgongs su gsol/ 'jam dpal gyis smras pa/ rgyal
235b2(mdo sde): po chen po 'di lta ste/ chos gang la yang mngon par chags pa'am/ yongs su len pa de ni phan pa'am bde ba ma yin no/ /rgyal po chen po gang du yang g.yo ba'am/ sems pa ni phan pa'am bde ba ma yin gyi/ gang g.yo ba dang sems pa yongs su mi 'dzin cing mngon par
235b3(mdo sde): chags pa spong ba de ni phan pa dang bde ba'o/ /rgyal po chen po gang mi 'khrug pa de ni phan pa dang bde ba'o/ /rgyal po chen po gang slar 'khrug pa de ni phan pa dang bde ba ma yin no/ /rgyal po chen po gang mthar gtugs pa de ni phan pa dang bde ba'o/ /gang slar yang bya bar 'gyur
235b4(mdo sde): ba de ni phan pa dang bde ba ma yin no/ /de skad ces smras pa dang / 'jam dpal gzhon nur gyur pa la rgyal po ma skyes dgras 'di skad ces gsol to/ /'jam dpal gang 'gyur ba ma mchis pa'i chos de gang lags/ smras pa/ rgyal po chen po stong pa nyid ni bya ba yang med/
235b5(mdo sde): 'gyur ba yang med do/ /de bzhin du mtshan ma med pa dang / smon pa med pa dang / mngon par 'du mi byed pa ni bya ba yang med/ 'gyur ba yang med do/ /rgyal po chen po ji srid du lus dang ngag dang / yid kyis mngon par 'du bya ba med pa de srid du bya ba yang med/ 'gyur ba
235b6(mdo sde): yang med do/ /rgyal po chen po gang gi tshe lus dang / ngag dang / yid kyis mi bya/ mngon par mi bya ba de la ni bya ba yang med/ 'gyur ba yang med do/ /rgyal po chen po de bas na chos thams cad ni mngon par 'du mi byed pa'i mtshan nyid de/ gang mngon par 'du mi
235b7(mdo sde): byed pa de yang de'i mtshan nyid ma yin no/ /gsol pa/ 'jam dpal ji ltar na mngon par 'dus byas pa la mngon par 'dus ma byas par mos pa lags/ smras pa/ rgyal po chen po gang gi tshe na 'das pa la zad par mi sems/ ma 'ongs pa la ma phyin par mi
236a1(mdo sde): 'dod/ da ltar la mi rtog pa'i phyir thog ma nas ma skyes par mos shing lhag par yang mi byed/ bri bar yang mi byed pa de tsam gyis na rgyal po chen po mngon par 'du byed pa la mngon par 'du mi byed par mos pa yin no/ /gsol pa/ 'jam dpal ji ltar na nyon mongs
236a2(mdo sde): pa dang lam 'grogs par 'gyur/ smras pa/ rgyal po chen po de ji snyam du sems/ nyi ma'i 'od zer mun pa dang lhan cig tu gnas sam/ gsol pa/ 'jam dpal de ni ma lags so/ /de ci'i slad du zhe na/ mun pa ni gdugs kyi 'od zer gyis gsal bar
236a3(mdo sde): 'gyur ro/ /smras pa/ rgyal po chen po 'o na ci mun pa de phung po'am/ phyogs su 'gro bar 'gyur ram/ gsol pa/ 'jam dpal de ma lags so/ /smras pa/ rgyal po chen po de bzhin du lam gyi ye shes skyes na nyon mongs pa rnams mi 'byung bar 'gyur gyi/ nyon
236a4(mdo sde): mongs pa rnams phung por yang mi 'gyur/ yul na yang mi gnas/ phyogs na yang mi gnas te/ rgyal po chen po nyon mongs pa mnyam pa nyid kyi phyir lam mnyam pa nyid do/ /lam mnyam pa nyid kyi phyir nyon mongs pa mnyam pa nyid do/ /nyon mongs
236a5(mdo sde): pa mnyam pa nyid kyi phyir chos thams cad mnyam pa nyid de/ rgyal po chen po gang dag gis de ltar rtogs pa ni nyon mongs pa nyid de dag gi lam yin no/ /de ci'i phyir zhe na/ de ltar nyon mongs pa tshol ba'i phyir nyon mongs pa mi 'byung bar 'gyur ro/ /yang gang nyon
236a6(mdo sde): mongs pa tshol ba de ni lam yin no/ /rgyal pos gsol pa/ 'jam dpal ji ltar na nyon mongs pa btsal na nyon mongs pa nyid lam lags/ 'jam dpal gyis smras pa/ rgyal po chen po gang gi tshe na nyon mongs pa tshol bas gnyis su sems mi 'gro ba de lta
236a7(mdo sde): bu ni nyon mongs pa dag btsal na nyon mongs pa nyid lam yin te/ rgyal po chen po de ltar na nyon mongs pa nyid lam yin no/ /gsol pa/ 'jam dpal ji ltar na lam sgom pa lags/ smras pa/ rgyal po chen po chos thams cad sgom pa ni lam sgom pa
236b1(mdo sde): yin no/ /gsol pa/ 'jam dpal de ltar lam bsgoms na gar mchi bar 'gyur/ smras pa/ rgyal po chen po de ltar lam bsgoms na gar yang mi 'gro bar 'gyur ro/ /rgyal pos gsol pa/ 'jam dpal lam ni mya ngan las 'da' bar mchi ba ma lags sam/ 'jam
236b2(mdo sde): dpal gyis smras pa/ rgyal po chen po ci mya ngan las 'da' ba la chos gang gi yang lam yod dam/ gsol pa/ 'jam dpal de ma lags so/ /'jam dpal gyis smras pa/ rgyal po chen po de lta bas na 'phags pa rnams kyi lam bsgom pa ni 'gro bas 'gro
236b3(mdo sde): bar bya ba ma yin no/ /gsol pa/ 'jam dpal gang la gnas na 'phags pa dag lam sgom pa lags/ smras pa/ rgyal po chen po gnas med pa la gnas na 'phags pa dag lam sgom pa yin no/ /gsol pa/ 'jam dpal tshul khrims dang /
236b4(mdo sde): shes rab dang / ting nge 'dzin la gnas na 'phags pa dag lam sgom pa ma lags sam/ smras pa/ rgyal po chen po 'phags pa rnams kyi tshul khrims ni mngon par 'du mi byed pa'i mtshan nyid do/ /rgyal po chen po 'phags pa rnams kyi ting nge 'dzin ni rnam par
236b5(mdo sde): mi rtog pa'i mtshan nyid do/ /rgyal po chen po 'phags pa rnams kyi shes rab ni ma spros pa'i mtshan nyid do/ /rgyal po chen po de ji snyam du sems/ mngon par 'du mi byed pa'am/ ma spros pa la gnas nus sam/ gsol pa/ 'jam dpal de ma
236b6(mdo sde): lags so/ /'jam dpal gyis smras pa/ rgyal po chen po rnam grangs des kyang 'di ltar rig par bya ste/ 'phags pa dag ni gnas med pa la gnas te lam sgom mo/ /gsol pa/ 'jam dpal ji ltar na rigs kyi bu'am/ rigs kyi bu mo lam
236b7(mdo sde): la zhugs pa lags/ smras pa/ rgyal po chen po nam tshol ba na chos gang yang ma dmigs te/ rtag pa'am/ mi rtag pa'am/ chos gang yang sdug pa'am/ mi sdug pa'am/ bde ba'am/ sdug bsngal ba'am/ bdag yod pa'am
237a1(mdo sde): bdag med pa'am/ yang gang 'khor ba'am/ mya ngan las 'da' ba'i chos gang yang ma dmigs te/ de ltar zhugs na rgyal po chen po lam la zhugs pa zhes bya'o/ /de nas 'jam dpal gzhon nur gyur pa la rgyal po ma skyes dgras 'di skad ces gsol
237a2(mdo sde): to/ /'jam dpal bdag gi 'gyod pa ngan pa sbyang ba'i slad du sang 'khor dang bcas te bshos la gshegs na legs so/ /'jam dpal gyis smras pa/ rgyal po chen po gang med pa de ni gzhar yang med do/ /med pas na yongs su grol ba yang med do/ /gang
237a3(mdo sde): yongs su grol ba de dag kyang med pas yongs su grol lo/ /med pa de yang gang las kyang yongs su grol bar mi 'gyur ro/ /de ci'i phyir zhe na/ rgyal po chen po chos thams cad ni rang bzhin gyis yongs su grol ba'i phyir ro/ /de nas bcom ldan 'das kyis 'jam
237a4(mdo sde): dpal gzhon nur gyur pa la 'di skad ces bka' stsal to/ /'jam dpal khyod rgyal po ma skyes dgra'i der zan la song shig /de na 'di la sogs te 'gro ba mang po'i don du 'gyur ro/ /de skad ces bka' stsal pa dang / bcom ldan 'das la 'jam dpal
237a5(mdo sde): gzhon nur gyur pas 'di skad ces gsol to/ /bcom ldan 'das bka' bzhin 'tshal/ bdag ni de bzhin gshegs pa'i bka' mi gcog go/ /de nas 'jam dpal gzhon nur gyur pas gnang bar rgyal po ma skyes dgras shes nas/ dga' mgu
237a6(mdo sde): rangs rab tu dga' zhing dga' ba dang yid bde ba skyes nas bcom ldan 'das kyi zhabs la mgo bos phyag 'tshal nas/ 'jam dpal gzhon nur gyur pa dang / dge slong gi dge 'dun thams cad kyi zhabs la yang mgo bos phyag 'tshal te song ngo / /de nas tshe dang ldan pa
237a7(mdo sde): shA ri'i bu la rgyal po ma skyes dgras 'di skad ces smras so/ /btsun pa shA ri'i bu 'jam dpal gzhon nur gyur pa'i g.yog ji snyed cig mchis/ shA ri'i bus smras pa/ rgyal po chen po byang chub sems dpa' lnga brgya tsam dag dang thabs cig tu bshos gsol lo/ /
237b1(mdo sde): de nas rgyal po ma skyes dgras rgyal po'i khab kyi grong khyer ga la ba dang / bdag gi khang pa gang na bar song ste/ de nyid kyi nub mo bza' ba dang / bca' ba dang / myang ba dang / bldag pa bzang zhing mang ba sbyar du bcug go/ /zas ro brgya pa yang sbyor du bcug go /bdag
237b2(mdo sde): gnas pa'i khang par yang dar gyi lda ldi bres shing gdugs dang / rgyal mtshan dang / ba dan gyis kun tu brgyan to/ /dar gyi bla res yang bres/ spos shin tu snying por gyur pas kyang bdug tu bcug go/ /gnas khang der khri gos du mas g.yogs pa/ rin po che
237b3(mdo sde): rnam pa sna tshogs du mas spras pa lnga brgya yang btsugs so/ /de'i phyogs thams cad byi dor legs par byas/ zhal zhal legs par byugs shing / bdug pas bdugs nas me tog gi sil mas kyang gang bar gtor du bcug go/ /rgyal po'i khab kyi grong khyer chen po'i
237b4(mdo sde): 'phongs dang / lam gyi sum mdo dang / 'phrang dang / tshong 'dus thams cad du yang chag chag legs par btab/ zhal zhal legs par byas/ bdug pas bdugs shing me tog sil mas gang bar gtor du bcug go/ /rgyal po'i khab kyi grong khyer chen po'i 'gro
237b5(mdo sde): ba thams cad kyang 'jam dpal gzhon nur gyur pa la mchod pa'i las byed par bskos so/ /de nas 'jam dpal gzhon nur gyur pa bdag gi gtsug lag khang na gnas pa las nub mo thun dang po la 'di snyam du gyur te/ gang bdag ni 'khor nyung ngu dang / rgyal
237b6(mdo sde): po ma skyes dgra'i khab tu zas bza' ba'i mi rigs kyi/ gang bdag gis sangs rgyas kyi zhing gzhan nas byang chub sems dpa' dag gnyer la/ de dag the tsom gcod pa'i chos kyang nyan/ rgyal po ma skyes dgra'i zas kyang bza' bar bya'o snyam mo/ /de nas 'jam
237b7(mdo sde): dpal gzhon nur gyur pas 'di lta ste/ skyes bu stobs po che'i lag pa bskum pa las rkyong ba'am/ brkyang pa las skum pa tsam du de'i skad cig thang cig yud tsam la bdag gi gtsug lag khang du mi snang bar gyur nas shar phyogs su sangs rgyas kyi zhing brgya
238a1(mdo sde): stong phrag brgyad cu 'das nas 'jig rten gyi khams rtag tu sgra sgrogs zhes bya bar phyin par gyur te/ de na de bzhin gshegs pa dgra bcom pa yang dag par rdzogs pa'i sangs rgyas bsgrags pa'i dpal zhes bya ba bzhugs so/ /'tsho'o gzhes so/ /byang chub
238a2(mdo sde): sems dpa' 'ba' zhig la chos kyang ston to/ /de na phyir mi ldog pa'i chos kyi 'khor lo gcig kyang bskor to/ /yang 'jig rten gyi khams de na rgyu rin po che sna bdun las byas pa'i shing me tog dang 'bras bu sna tshogs dang ldan pa dag yod de/ rin po che'i shing de dag rlung
238a3(mdo sde): gis btab pa las sangs rgyas kyi sgra skad 'byung / chos kyi sgra skad 'byung / byang chub sems dpa'i phyir mi ldog pa'i dge 'dun gyi sgra skad 'byung ngo / /'di lta ste 'jig rten gyi khams rtag tu sgra sgrogs zhes bya ba ni 'jig rten gyi khams der dkon mchog gsum gyi sgra dang
238a4(mdo sde): mi 'bral bas na rtag tu sgra sgrogs zhes bya'o/ /de nas bcom ldan 'das de bzhin gshegs pa bsgrags pa'i dpal de'i zhabs la 'jam dpal gzhon nur gyur pas mgo bos phyag 'tshal nas bcom ldan 'das de bzhin gshegs pa bsgrags pa'i dpal la 'di skad ces
238a5(mdo sde): gsol to/ /bcom ldan 'das de bzhin gshegs pas sangs rgyas kyi zhing 'di nas byang chub sems dpa' sems dpa' chen po dag mi mjed kyi 'jig rten gyi khams su rgyal po ma skyes dgra'i khab tu bdag dang lhan cig tu mchod ston 'tshal bar bka' stsal du gsol/
238a6(mdo sde): de nas de bzhin gshegs pa bsgrags pa'i dpal gyis byang chub sems dpa' sems dpa' chen po de dag la bka' stsal pa/ rigs kyi bu dag khyed las gang 'dod pa rnams 'jam dpal gzhon nur gyur pa dang 'grogs te/ mi mjed kyi 'jig rten gyi khams su deng
238a7(mdo sde): shig/ de nas byang chub sems dpa'i 'khor de dag nas byang chub sems dpa' sems dpa' chen po brgyad khri nyis stong gis mgrin gcig tu tshig smras pa/ bcom ldan 'das bdag cag ni mi mjed kyi 'jig rten gyi khams de na rgyal po ma skyes dgra'i khab tu 'jam dpal
238b1(mdo sde): gzhon nur gyur pa dang mchod ston 'tshal du mchi'o/ /de nas 'jam dpal gzhon nur gyur pas de nyid kyi thang cig skad cig yud tsam la byang chub sems dpa' brgyad khri nyis stong po de dag dang 'grogs te/ 'jig rten gyi khams rtag tu sgra sgrogs nas mi snang bar gyur te bdag
238b2(mdo sde): gi gtsug lag khang du 'dug go/ /de nas 'jam dpal gzhon nur gyur pas de ltar tshogs pa'i byang chub sems dpa' de dag la gzugs zhes bya ba'i chos kyi rnam grangs rgya cher bshad do/ /de la gzungs gang zhe na/ gzungs zhes bya ba ni 'di lta ste/ dran pa ma nyams
238b3(mdo sde): pa/ rtogs pa ma g.yengs pa/ blo gros ma rmongs pa/ shes rab mngon du byed pa/ chos thams cad la de bzhin nyid bstan pas lam bstan pa shes pa/ 'bras bu thob nas srung bar byed pa/ lam skyon med pa la 'jug shes pa/ chos thams cad kyi tshig rab
238b4(mdo sde): tu tha dad pa shes pa/ gzungs kyis 'phags pa'i rigs mi gcod pa/ sangs rgyas kyi rigs 'dzin pa/ chos kyi rigs sdud pa/ dge 'dun gyi rigs chos kyi rjes su shes pa/ dri ba lung bstan pa la ma rmongs pa/ 'khor thams cad du ma zhum pa/
238b5(mdo sde): 'khor thams cad du mi 'jigs pa/ lha'i skad du ston pa shes pa/ klu'i skad du ston pa shes pa/ gnod sbyin gyi skad dang / dri za dang / lha ma yin dang / nam mkha' lding dang / mi'am ci dang / lto 'phye chen po dang / mi dang mi ma yin pa dang / brgya
238b6(mdo sde): byin dang / tshangs pa'i skad du ston pa shes pa/ skad yang dag pa dang dbang po shes pa/ log par lta ba yongs su shes pa/ sems can thams cad kyi dbang po la rtog pa/ sems sa dang mtshungs par gzhog pa/ 'jig rten gyi chos brgyad kyis mi
238b7(mdo sde): bskyod pa/ chos dkar po thams cad yongs su smin par byed pa/ las kyi rnam par smin pa'i 'bras bu ji lta ba bzhin du ston pa/ sems can thams cad kyi nye ba'i 'tsho bar rtsol ba/ tshul khrims kyi gzhi sems can thams cad la gnas pa/ ye shes thams
239a1(mdo sde): cad kyi rjes su song ba/ sems can thams cad kyi sdug bsngal gyi khur khyer yang sems skyo zhing dmus byung ba med pa/ chos kyi rang bzhin shes pa/ rang bzhin ston cing rjod pa/ chos kyi sbyin pas spro bar byed kyi sems skyo bar mi byed pa/ dge ba'i rtsa ba'i tshogs
239a2(mdo sde): bsags pa thams cad la rnam par smin par mi 'dod pa/ thams cad mkhyen pa'i sems kyi rtsa ba dang tha mi dad pa/ de'i rtsa ba la 'jog pa'i brtson 'grus can/ sbyin pas chog mi shes la de yang thams cad mkhyen pa'i sems kyis bsngo ba/ tshul khrims kyis chog mi shes la
239a3(mdo sde): de yang sems can thams cad la bsngo ba/ bzod pas chog mi shes la de yang sangs rgyas kyi gzugs tshol ba/ brtson 'grus kyis chog mi shes la de yang dge ba'i rtsa ba sdud par byed pa/ bsam gtan gyis chog mi shes la de yang mi dmigs pa'i tshul du byed pa/ shes
239a4(mdo sde): rab kyis chog mi shes la de yang thams cad du dpyod par byed pa/ chos kyi longs spyod kyis 'tsho la de yang thams cad du kha na ma tho ba med pa ste/ rigs kyi bu gzungs gzungs zhes bya ba ni chos de dag la chos kyi rjes su song ba'i nan tan yin te/ de bas na gzungs zhes bya'o/ /
239a5(mdo sde): rigs kyi bu gzhan yang gzungs ni chos thams cad 'dzin par byed do/ /ji ltar na gzungs chos thams cad 'dzin par byed ce na/ stong pa nyid kyis chos thams cad 'dzin par byed/ mtshan ma med pa dang / smon pa med pas chos thams cad 'dzin par byed pa/ 'dod
239a6(mdo sde): chags dang bral ba/ dben pa/ dngos po med pa/ tha mi dad pa/ gnas med pa/ ma skyes pa/ mi skye ba/ mi 'ong ba/ mi 'gro ba/ mi gnas pa/ yang dag par ma byung ba/ ma 'phos pa/ mi 'jigs pa/ mi blang ba/ mi dor ba/ rang bzhin med pa/ dngos po med
239a7(mdo sde): pa/ rtog pa med pa/ rnam par rtog pa med pa/ sgrub pa med pa/ bdag med pa/ sems can med pa/ srog med pa/ gang zag med pa/ spros pa med pa/ gzung ba med pa/ sbyor ba med pa/ ma byung ba/ ma mthong ba/ ma thos pa/ ma mnams pa/ ma myangs pa/ ma
239b1(mdo sde): reg pa/ mi dmigs pas chos thams cad 'dzin pas na de'i phyir gzungs zhes bya'o/ /rigs kyi bu dag gzhan yang gzungs ni sgyu ma'i rang bzhin gyis chos thams cad 'dzin to/ /rmi lam gyi rang bzhin dang / dbu ba'i rang bzhin gyis chos thams cad 'dzin to/ /smig
239b2(mdo sde): rgyu'i rang bzhin dang / gzugs brnyan gyi rang bzhin dang / sgra brnyan gyi rang bzhin dang / nam mkha'i rang bzhin gyis chos thams cad 'dzin te de bas na gzungs zhes bya'o/ /rigs kyi bu dag gzhan yang gzungs ni mi rtag pas chos thams cad 'dzin to/ /de bzhin du sdug
239b3(mdo sde): bsngal ba dang / stong pa dang / bdag med pa dang / rang bzhin gyis mi rgyu ba dang / kun nas nyon mongs pa med pa dang / rnam par byang ba med pa dang / thob pa med pa dang / mngon par byas pa med pas chos thams cad 'dzin te/ de bas na gzungs zhes bya'o/ /rigs
239b4(mdo sde): kyi bu dag 'di lta ste/ dper na sa 'di ni skye bo thams cad 'dzin mod kyi 'gas par yang mi 'gyur/ skyo bar yang mi 'gyur ro/ /rigs kyi bu dag de bzhin du byang chub sems dpa' sems dpa' chen po gzungs thob pa yang sems can thams cad kyi phyir bskal pa grangs
239b5(mdo sde): med par thams cad mkhyen par sems bskyed pa'i dge ba'i rtsa ba bsdus pa 'dzin kyang 'gas pa'ang med/ skyo ba'ang med do/ /rigs kyi bu dag 'di lta ste/ dper na sa 'di ni sems can thams cad kyi nye bar 'tsho ba yin no/ /rigs kyi bu dag de bzhin du byang chub
239b6(mdo sde): sems dpa' gzungs thob pa yang sems can thams cad kyi nye bar 'tsho ba yin no/ /rigs kyi bu dag 'di lta ste/ dper na sa la gnas na rtswa dang / shing gel pa dang / sman dang / nags tshal thams cad skye bar 'gyur ro/ /rigs kyi bu dag de bzhin du byang chub sems
239b7(mdo sde): dpa' gzungs la gnas pa'i dge ba'i chos thams cad skye bar 'gyur ro/ /rigs kyi bu dag 'di lta ste/ dper na sa ni chags par yang mi byed/ zhe sdang bar yang mi byed/ khengs par yang mi byed/ dud par yang mi byed do/ /rigs kyi bu dag de bzhin du byang chub sems dpa'
240a1(mdo sde): gzungs la gnas pa yang chags par yang mi byed/ zhe sdang bar yang mi byed/ khengs par yang mi byed/ dud par yang mi byed do/ /rigs kyi bu dag 'di lta ste/ dper na sa ni char pa'i rgyun thams cad len te/ chog mi shes par byed do/ /rigs
240a2(mdo sde): kyi bu dag de bzhin du byang chub sems dpa' gzungs la gnas pa yang sangs rgyas rnams dang / byang chub sems dpa' dag dang / yang dag par song ba dag dang / yang dag par zhugs pa dag la chos thams cad nyan na yang chog mi shes/ 'chad na yang chog mi shes so/ /
240a3(mdo sde): rigs kyi bu dag 'di lta ste/ dper na sa ni sa bon thams cad 'dzin mod kyi/ dus la ma bab drod la ma bab par ljang bu mi skyed do/ /rigs kyi bu dag de bzhin du byang chub sems dpa' sems dpa' chen po gzungs thob pa yang dge ba'i rtsa ba'i sa bon thams cad 'dzin mod
240a4(mdo sde): kyi/ dus ma yin/ tshod ma yin zhing sangs rgyas kyi chos yongs su ma rdzogs par byang chub kyi snying po la mi 'dug go/ /rigs kyi bu dag 'di lta ste/ dper na dpa' bo ni sa la gnas na pha rol gyi sde thams cad las rgyal bar byed do/ /rigs kyi bu dag de bzhin du byang
240a5(mdo sde): chub sems dpa' sems dpa' chen po gzungs thob pa yang byang chub kyi snying po la 'dug na bdud kyi sde thams cad las rgyal bar byed do/ /rigs kyi bu dag 'di lta ste/ dper na sa ni nam mkha' la rtag pa'am/ mi rtag pa'am/ bde ba'am/ sdug bsngal ba'am/ sdug
240a6(mdo sde): pa'am/ mi sdug pa'am/ bdag gam/ bdag med pa'am/ sems can nam/ sems can med pa'am/ srog gam/ srog med pa'am/ gang zag gam/ gang zag med par mi 'dzin to/ /rigs kyi bu dag de bzhin du gzungs kyang chos thams cad mi 'dzin to/ /de
240a7(mdo sde): ci'i phyir zhe na/ rigs kyi bu gzungs ni gnyis dang bral ba'i phyir ro/ /rigs kyi bu dag 'di lta ste/ dper na sa ni nam mkha' mi 'dzin to/ /rigs kyi bu dag de bzhin du gzungs kyang chos thams cad mi 'dzin to/ /rigs kyi bu dag 'di lta ste/ dper na stong pa nyid ni lta
240b1(mdo sde): ba'i rnam pa thams cad mi 'dzin to/ /rigs kyi bu dag de bzhin du gzungs kyang chos thams cad mi 'dzin to/ /rigs kyi bu dag 'di lta ste/ dper na rang bzhin ni nye ba'i nyon mongs pa thams cad mi 'dzin to/ /rigs kyi bu dag de bzhin du gzungs kyang chos thams
240b2(mdo sde): cad mi 'dzin to/ /rigs kyi bu dag 'di lta ste/ dper na lam skyon med par gyur pa ni chos thams cad la byed pa med 'dzin pa med do/ /rigs kyi bu dag de bzhin du gzungs kyang chos thams cad mi 'dzin to/ /de lta bas na rigs kyi bu dag gang gzungs de ni mi zad pa'o/ /
240b3(mdo sde): gang mi zad pa de ni tshad med pa'o/ /gang tshad med pa de ni kun gyi rjes su song ba'o/ /gang kun gyi rjes su song ba de ni nam mkha'i dbyings so/ /de lta ste/ rigs kyi bu dag nam mkha'i dbyings dang gzungs de gnyis ni rnam pa gnyis su med do/ /'jam dpal
240b4(mdo sde): gzhon nur gyur pas gzungs 'di ston pa bstan pa'i tshe 'khor de na byang chub sems dpa' lnga brgyas gzungs thob par gyur to/ /gzhan yang thun dbu ma la 'jam dpal gzhon nur gyur pas byang chub sems dpa' lnga brgya po de dag la byang chub sems dpa'i sde snod ces
240b5(mdo sde): bya ba'i chos kyi rnam grangs rgya cher bshad de/ de la byang chub sems dpa'i sde snod la 'jug pa gang zhe na/ chos gang 'jig rten pa dang / gang 'jig rten las 'das pa dang / chos gang 'dus byas pa dang / gang 'dus ma byas pa dang / chos gang dge ba dang / gang mi
240b6(mdo sde): dge ba dang / gang kha na ma tho ba dang bcas pa dang / gang kha na ma tho ba med pa dang / gang zag pa dang bcas pa dang / gang zag pa med pa'i chos gang yang byang chub sems dpa'i sde snod kyi rjes su ma zhugs pa med de/ de dag thams cad ni byang chub sems dpa'i sde snod kyi rjes
240b7(mdo sde): su zhugs so/ /de ci'i phyir zhe na/ rigs kyi bu dag byang chub sems dpa'i sde snod ni chos thams cad rtogs pa yin no/ /rigs kyi bu dag 'di lta ste/ dper na stong gsum gyi stong chen po'i 'jig rten gyi khams 'di na gling bzhi pa'i 'jig rten gyi khams bye ba phrag brgya dang /
241a1(mdo sde): nyi ma dang zla ba bye ba phrag brgya dang / ri rab ri'i rgyal po bye ba phrag brgya dang / rgya mtsho mching rnam chen po bye ba phrag brgya yod pa de dag thams cad ni stong gsum gyi stong chen po'i 'jig rten gyi khams 'dir 'dus shing 'ub bo/ /rigs kyi bu dag de bzhin du gang so
241a2(mdo sde): so'i skye bo'i chos rnams dang / gang slob pa'i chos rnams dang / gang slob pa med pa'i chos rnams dang / gang nyan thos kyi chos rnams dang / gang rang sangs rgyas kyi chos rnams dang / gang byang chub sems dpa'i chos rnams dang / gang sangs rgyas kyi chos rnams dang / de
241a3(mdo sde): dag thams cad byang chub sems dpa'i sde snod kyi chos kyi rnam grangs kyi nang du 'dus shing 'ub bo/ /de ci'i phyir zhe na/ rigs kyi bu dag nyan thos kyi theg par bsdu ba dang / rang sangs rgyas kyi theg par bsdu ba dang / theg pa chen por bsdu ba dang / theg pa thams cad du 'dus pa
241a4(mdo sde): ni byang chub sems dpa'i sde snod kyi chos kyi rnam grangs so/ /rigs kyi bu dag 'di lta ste/ dper na shing gi rtsa ba bzung ba na lo ma dang / me tog dang / 'bras bu thams cad 'dus par 'gyur ro/ /rigs kyi bu dag de bzhin du byang chub sems dpa' sems dpa' chen po yang
241a5(mdo sde): byang chub sems dpa'i sde snod bzung na theg pa thams cad 'dus par 'gyur ro/ /rigs kyi bu dag de la byang chub sems dpa'i sde snod gang zhe na/ rigs kyi bu dag byang chub sems dpa'i sde snod ces bya ba ni snod tshad med pa yin no/ /rigs kyi bu dag 'di lta ste/ dper
241a6(mdo sde): na rgya mtsho mching rnam chen po tshad med pa'i chu ni klu dang / lha ma yin dang / gnod sbyin dang / byol song gi skye gnas su gtogs pa'i sems can tshad med pa dag gi snod yin no/ /rigs kyi bu dag de bzhin du byang chub sems dpa'i sde snod kyi chos kyi rnam grangs kyang thos
241a7(mdo sde): pa dang / tshul khrims dang / ting nge 'dzin dang / shes rab dang / ye shes mthong ba tshad med pa'i snod yin no/ /rigs kyi bu dag 'di lta ste/ dper na sems can gang dag rgya mtsho mching rnam chen po'i nang du skyes pa ni rgya mtsho mching rnam chen po ma gtogs par chu
241b1(mdo sde): gzhan rnams mi 'thung ngo / /rigs kyi bu dag de bzhin du gang byang chub sems dpa'i sde snod kyi chos kyi rnam grangs la spyod pa de dag ni thams cad mkhyen pa'i ro ma gtogs par chos gzhan gyi ro mi 'thung ste/ de bas na byang chub sems dpa'i sde snod ces bya'o/ /yang
241b2(mdo sde): rigs kyi bu dag 'di gsum ni sde snod yin no/ /gsum gang zhe na/ 'di lta ste/ nyan thos kyi sde snod dang / rang sangs rgyas kyi sde snod dang / byang chub sems dpa'i sde snod do/ /rigs kyi bu dag de la nyan thos kyi sde snod ni pha rol gyi sgra'i rjes su 'brang bas thob
241b3(mdo sde): pa'o/ /rang sangs rgyas kyi sde snod ni rten cing 'brel par 'byung ba rtogs pa'i phyir rgyu zad par rtogs pa'o/ /rigs kyi bu dag byang chub sems dpa'i sde snod ni chos tshad med pa rtogs shing rang byung ba'i ye shes dang 'thun pa'o/ /yang rigs kyi bu dag nyan thos sam/
241b4(mdo sde): rang sangs rgyas dag ni gang yang sde snod gsum pa ma yin gyi/ rigs kyi bu dag gang gi chos bshad pa las sems can dag nyan thos kyi theg pa dang / rang sangs rgyas kyi theg pa dang / bla na med pa yang dag par rdzogs pa'i byang chub kyi phyir theg pa gsum gyis 'byung ba de la ni sde snod gsum
241b5(mdo sde): pa'o zhes bdag smra'o/ /rigs kyi bu dag byang chub sems dpa' ni chos 'chad na sems can dag theg pa gsum gyis 'byung bas na de'i phyir byang chub sems dpa' la sde snod gsum pa zhes bya'o/ /rigs kyi bu dag gzhan yang bslab pa ni gsum mo/ /gsum gang zhe
241b6(mdo sde): na/ nyan thos kyi bslab pa dang / rang sangs rgyas kyi bslab pa dang / byang chub sems dpa'i bslab pa'o/ /rigs kyi bu dag de la nyan thos kyi bslab pa ni phyogs gcig pa bdag gi bsam pa'i rgyud snang ba'i mtshan nyid do/ /rang sangs rgyas kyi bslab pa ni nan tan
241b7(mdo sde): bar ma dang ldan zhing snying rje chen po dang bral ba'o/ /rigs kyi bu dag byang chub sems dpa'i bslab pa ni tshad med pa'i rjes su song ba/ snying rje chen pos zin pa'o/ /nyan thos kyi theg pa la gnas pa ni rang sangs rgyas kyi bslab pa la mi slob cing mi shes so/ /rang sangs
242a1(mdo sde): rgyas kyi theg pa la gnas pa ni byang chub sems dpa'i bslab pa la mi slob cing mi shes so/ /rigs kyi bu dag byang chub sems dpa' ni nyan thos kyi bslab pa la yang slob cing shes mod kyi nyan thos kyi theg pa 'dod par yang mi byed/ theg pa des 'byung bar
242a2(mdo sde): yang mi byed/ rang sangs rgyas kyi bslab pa la yang slob cing shes mod kyi/ rang sangs rgyas kyi theg pa 'dod par yang mi byed/ theg pa des 'byung bar yang mi byed de/ byang chub sems dpa'i bslab pa la slob cing shes la theg pa chen po des 'byung bar byed de/ byung
242a3(mdo sde): nas kyang nyan thos kyi rnam par grol ba yang ston/ rang sangs rgyas kyi rnam par grol ba yang ston/ byang chub sems dpa'i rnam par grol ba yang ston to/ /rigs kyi bu dag 'di lta ste/ gang byang chub sems dpa'i bslab pa la spyod pa de lta bu yongs su rdzogs pa de
242a4(mdo sde): ni byang chub sems dpa'i sde snod ces bya'o/ /rigs kyi bu dag 'di lta ste/ dper na nor bu bai dUr+ya'i snod kyi nang du ci dang ci bcug pa de thams cad de'i rang bzhin nyid du 'gyur ro/ /rigs kyi bu dag de bzhin du byang chub sems dpa'i sde snod kyi rjes su zhugs pa'i byang chub
242a5(mdo sde): sems dpa' sems dpa' chen po chos gang dang gang 'tshal ba de dag thams cad sangs rgyas kyi chos kyi rang bzhin nyid rjod par byed do/ /rigs kyi bu dag byang chub sems dpa'i sde snod kyi rjes su zhugs pa'i byang chub sems dpa' sems dpa' chen po ni gang sangs rgyas
242a6(mdo sde): kyi chos ma yin pa de dag mi mthong ngo / /gang byang chub sems dpa'i bslab pa ma yin pa de dag mi mthong ngo / /gang dag gis byang chub sems dpa'i bslab pa la slob par bya ba ma yin pa'i chos de dag mi mthong ngo / /gang tshul bzhin ma yin pa'i chos de dag kyang mi
242a7(mdo sde): mthong ste/ chos thams cad tshul bzhin du mthong bas chos gang yang sangs rgyas kyi chos su mi rjod pa med do/ /rigs kyi bu dag byang chub sems dpa'i sde snod ni yi ges bshad pa mtha' yas te/ yi ge'i 'bru gzhag pa tshad med pa yin no/ /snang bas gsal ba bsam
242b1(mdo sde): gyis mi khyab pa yin no/ /de ltar mos pa ni sems can rnams la mnyam pa nyid du gzhug pa'i phyir thams cad mkhyen pa'i ye shes thob par byed pa'o/ /gang dag bslab pa de la slob cing slob par 'gyur ba de dag thams cad kyang byang chub sems dpa'i sde snod 'di nyid kyi
242b2(mdo sde): rjes su zhugs pas theg pa chen po de rtogs par 'gyur te/ de yang byed pa med par rtogs so/ /de lta ste 'jam dpal gzhon nur gyur pas mtshan mo'i thun bar ma'i tshe byang chub sems dpa' de dag la byang chub sems dpa'i sde snod kyi chos kyi rnam grangs 'di rgya cher bshad do/ /
242b3(mdo sde): de nas 'jam dpal gzhon nur gyur pas mtshan mo thun tha ma'i tshe byang chub sems dpa' de dag la phyir mi ldog pa'i 'khor lo rdo rje'i tshig la 'jug pa'i don rgya cher bshad pa/ rigs kyi bu dag phyir mi ldog pa'i 'khor lo zhes bya ba ni byang chub sems dpa' de chos 'chad
242b4(mdo sde): pa las sems can gang dag gis chos 'chad pa de mnyan nas de dag thams cad kyis phyir mi ldog pa'i chos nyid rtogs shing / phyir mi ldog pa'i 'khor lo bshad pa las slar mi ldog pa'o/ /rigs kyi bu dag phyir mi ldog pa'i 'khor lo la mos pa'i byang chub sems
242b5(mdo sde): dpa' sems dpa' chen po ni sems can sna tshogs su mi spyod/ chos sna tshogs su mi spyod/ theg pa sna tshogs su mi spyod/ sangs rgyas kyi zhing sna tshogs su mi spyod/ sangs rgyas sna tshogs su mi spyod cing / chos thams cad kyi 'khor lo bskor ba ni thams
242b6(mdo sde): cad kyi rjes su zhugs par mthong ste/ chos kyi dbyings tha dad par yang chos kyi 'khor lo de mi bskor te/ de bas na phyir mi ldog pa'i 'khor lo zhes bya'o/ /'khor lo de ni yongs su ma chad pa'i 'khor lo'o/ /gnyis su med pa'i 'khor lo'o/ /ji lta ba bzhin du
242b7(mdo sde): brjod pa'i 'khor lo'o/ /rang byung ba'i ye shes rtogs pa'i 'khor lo'o/ /'khor lo de ni chos kyi dbyings kyi dkyil 'khor gyi 'khor lo'o/ /rigs kyi bu dag byang chub sems dpa' sems dpa' chen po gang dag mtshan ma thams cad kyis phyir mi ldog pa'i 'khor lo 'di
243a1(mdo sde): la mos par 'gyur ba dang mos par byed pa dang / mos par 'gyur ba de thams cad ni de bzhin gshegs pa'i rnam par grol bas rnam par grol bar 'gyur te rnam par grol ba ni gnyis su yang mi ston to/ /de bzhin gshegs pa'i rnam par grol ba'i
243a2(mdo sde): mtshan nyid gang yin pa chos thams cad kyi mtshan nyid kyang de yin te/ de bzhin gshegs pa'i rnam par grol ba ni mtshan nyid med pa'o/ /chos thams cad kyang rnam par grol ba'i mtshan nyid dang bral ba yin te/ chos gang mtshan nyid med pa de ni rnam par grol ba yang med mod
243a3(mdo sde): kyi/ gnyis su med pa/ sems dang / lus dang bral ba de ni rnam par grol ba'o/ /gang sems dang / gang lus de ni rnam par grol bar mi 'gyur ro/ /de ci'i phyir zhe na/ rnam par grol ba de sems dang lus kyi rang bzhin yin pa'i phyir ro/ /de lta bas na ye
243a4(mdo sde): shes de gzhan la rag ma las pa'i phyir/ phyir mi ldog pa'i 'khor lo zhes bya'o/ /rigs kyi bu dag gzhan yang phyir mi ldog pa'i 'khor lo ni slar mi ldog go/ /de ci'i phyir zhe na/ gzugs ni gzugs kyi rang bzhin las mi ldog go/ /de bzhin du tshor ba dang / 'du
243a5(mdo sde): shes dang / 'du byed dang / rnam par shes pa yang rnam par shes pa'i rang bzhin las mi ldog go/ /rigs kyi bu dag chos thams cad ni chos kyi dbyings de las mi ldog ste/ chos kyi dbyings de ni ji lta ba bzhin yin pas na phyir mi ldog pa'i 'khor lo zhes bya'o/ /'khor
243a6(mdo sde): lo de ni dbus su 'jug pa yang med de 'khor lo de ni chad pa med pa/ rtag pa med pa'o/ /de la ni sgo kyang med de/ de ni gnyis su med pa'i sgo'i 'khor lo'o/ /'khor lo de ni skor ba med de/ mi skor ba'i 'khor lo'o/ /'khor lo de ni ston pa kyang med de mi rjod pa'i
243a7(mdo sde): 'khor lo'o/ /'khor lo de ni sgrogs pa kyang med de brjod du med pa'i 'khor lo'o/ /yang phyir mi ldog pa'i 'khor lo de ni stong pa nyid kyi sgo la gnas pas mtshan ma med pa'o/ /rnam par grol ba'i sgo la gnas pas mtshan nyid med pa'o/ /thams cad kyi rjes su song ba'i nam
243b1(mdo sde): mkha'i mtshan nyid do/ /de yang de'i rjes su yang dag par song ba'i rang bzhin gyi mtshan nyid de/ de bas na phyir mi ldog pa'i 'khor lo zhes bya'o/ /rigs kyi bu dag rdo rje'i tshig ni gang chos thams cad nges par rtogs pa'o/ /yang chos thams cad nges par rtogs pa
243b2(mdo sde): gang zhe na/ rigs kyi bu dag stong pa nyid ni rdo rje'i tshig ste/ lta ba'i rnam pa thams cad nges par rtogs par 'gyur ro/ /rigs kyi bu dag mtshan ma med pa ni rdo rje'i tshig ste/ rnam par rtog pa thams cad las 'da' bar 'gyur ro/ /rigs kyi bu dag smon pa med pa ni rdo rje'i
243b3(mdo sde): tshig ste/ 'gro ba thams cad las 'da' bar 'gyur ro/ /rigs kyi bu dag chos kyi dbyings ni rdo rje'i tshig ste/ sna tshogs las 'da' bar 'gyur ro/ /rigs kyi bu dag de bzhin nyid ni rdo rje'i tshig ste/ bdag med par 'gyur ro/ /rigs kyi bu dag 'dod chags dang bral ba
243b4(mdo sde): ni rdo rje'i tshig ste/ 'dod chags kyi rang bzhin med par 'gyur ro/ /rigs kyi bu dag mya ngan las 'das pa ni rdo rje'i tshig ste/ chos rnams de'i rang bzhin du ston to zhes 'jam dpal gzhon nur gyur pas byang chub sems dpa' de dag la mtshan thog thag tu chos rgya cher bshad pa
243b5(mdo sde): dang / de na byang chub sems dpa' kha cig ting nge 'dzin 'od zer gyi me tog ces bya ba mngon du grub par gyur te/ byang chub sems dpa'i ting nge 'dzin de la gnas nas ba spu'i khung bu'i 'od zer re re las kyang sangs rgyas brgya stong ston cing / sangs rgyas bcom ldan 'das de
243b6(mdo sde): dag kyang phyogs bcu'i sangs rgyas kyi zhing na sems can thams cad sangs rgyas kyi bya ba byed par mngon du zhugs so/ /de nas rgyal po ma skyes dgras 'jam dpal gzhon nur gyur pa la 'jam dpal dus la bab bo/ /'jam dpal man la bab bo/ /bshos lags
243b7(mdo sde): kyis de'i dus la bab par mkhyen par mdzod cig ces pho nya gdugs tshod la spyan 'dren du bcug go/ /de nas gnas brtan 'od srung chen po snga dro'i dus kyi tshe sham thabs bgos/ chos gos dang lhung bzed khyer te/ dge slong lnga brgya dang 'grogs nas bsod snyoms kyi phyir
244a1(mdo sde): rgyal po'i khab kyi grong khyer chen por song ba las/ de lam gyi tshigs su phyin pa dang 'di snyam du gyur te/ grong khyer chen por 'gro ba ha cang snga ches kyis/ gang bdag ni 'jam dpal gzhon nur gyur pa'i gtsug lag khang ga la ba der song dang / de na gtam
244a2(mdo sde): gyi rgyun cig yod par 'gyur ro snyam mo/ /de nas gnas brtan 'od srung chen po dge slong lnga brgya tsam po de dag dang / 'jam dpal gzhon nur gyur pa'i gtsug lag khang ga la ba der song ste phyin nas/ 'jam dpal gzhon nur gyur pa dang / dga' ba dang / mgu ba'i gtam
244a3(mdo sde): rnam pa sna tshogs byas te phyogs gcig tu 'dug go/ /de nas 'jam dpal gzhon nur gyur pas gnas brtan 'od srung chen po phyogs gcig tu 'dug pa la 'di skad ces smras so/ /tshe dang ldan pa 'od srung chen po ci'i phyir na nang par sngar sham thabs bgos/ chos gos dang lhung
244a4(mdo sde): bzed khyer te 'gro/ smras pa/ 'jam dpal bdag ni bsod snyoms kyi slad du rgyal po'i khab tu mchi bar 'tshal lo/ /'jam dpal gyis smras pa/ tshe dang ldan pa 'od srung chen po 'khor dang bcas pa la bdag gis bshos gsol gyis dgongs shig /smras pa/ 'jam
244a5(mdo sde): dpal bgyis shing mchod par 'tshal te/ bdag ni chos 'tshal gyi/ zang zing 'tshal ba ma lags so/ /smras pa/ tshe dang ldan pa 'od srung chen po bdag la dgongs shig dang zang zing gis bsdu ba dang / chos kyis bsdu ba gnyi ga khyod la 'du bar mchi'o/ /'od srung chen
244a6(mdo sde): pos smras pa/ 'jam dpal bdag ni 'tshal ma chad kyang khyod kyi slad bzhin du 'brang 'tshal lo/ /de ci'i slad du zhe na/ chos ston pa de ni ji ltar khyod kyi drung nas thos pa 'dra bar gzhan las mi thos so/ /'jam dpal de ring sems can chen po de dag dang gang du bshos gsol/
244a7(mdo sde): 'jam dpal gyis smras pa/ tshe dang ldan pa 'od srung chen po gang gi tshe bdag cag la sbyin pa sbyin nas 'khor ba las kyang mi skyod/ mya ngan las 'das pa yang rtogs par mi byed/ so so'i skye bo'i sa las kyang mi 'da'/ 'phags pa'i chos mngon par yang mi byed pa de'i
244b1(mdo sde): zas de ring 'tshal lo/ /tshe dang ldan pa 'od srung chen po gang gis bdag cag la sbyin pa byin nas 'bri bar yang mi 'gyur 'phel bar yang mi 'gyur/ chos gang yang skyed par yang mi bgyid/ 'gag par yang mi bgyid/ chos gang gtong bar yang mi bgyid/ thob par yang
244b2(mdo sde): mi bgyid pa de'i zas de ring 'tshal lo/ /gnas brtan gyis smras pa/ 'jam dpal de ltar sbyin par bgyid pa de dang de dag ni sbyin bdag chen po lags kyis mchi'o// //bam po bzhi pa/ de nas 'jam dpal gzhon nur gyur pa 'di snyam du gyur te/ bdag
244b3(mdo sde): ni sangs rgyas kyi rnam par rol pas rgyal po'i khab kyi grong khyer chen por 'gro'o snyam mo/ /yang de'i tshe na ting nge 'dzin rdzu 'phrul thams cad rnam par 'phrul pa zhes bya ba la mnyam par bzhag go/ /'jam dpal gzhon nur gyur pa rdzu 'phrul thams cad rnam par 'phrul pa'i ting nge
244b4(mdo sde): 'dzin la mnyam par bzhag ma thag tu de nas mi mjed kyi 'jig rten gyi khams 'di thams cad lag mthil bzhin du mnyam par gyur to/ /stong gsum gyi stong chen po'i 'jig rten gyi khams thams cad kyang snang ba chen pos snang bar gyur to/ /sems can dmyal ba pa'i
244b5(mdo sde): sems can rnams kyi sdug bsngal yang rgyun chad do/ /byol song gi skye gnas pa dang / gshin rje'i 'jig rten pa'i sems can rnams kyi sdug bsngal yang rgyun chad do/ /sems can gang yang 'dod chags sam/ zhe sdang ngam/ gti mug gam/ nga 'am/
244b6(mdo sde): g.yo'am/ khro ba'am/ gnong 'chab par gyur pa med do/ /de'i tshe sems can thams cad gcig la gcig pha dang mar 'du shes shing byams pa la gnas par gyur to/ /stong gsum gyi stong chen po'i 'jig rten gyi khams 'di yang rnam pa drug tu rab tu g.yos so/ /'dod
244b7(mdo sde): pa na spyod pa dang / gzugs na spyod pa'i lha'i bu rnams kyang / 'jam dpal gzhon nur gyur pa la mchod par bya ba'i las la brtson par gyur to/ /sil snyan brgya stong yang dkrol bar gyur to/ /me tog dri zhim po'i char kyang mngon par bab bo/ /lam gyi byi dor yang byas
245a1(mdo sde): so/ /'jam dpal gzhon nur gyur pas ting nge 'dzin de la snyoms par zhugs ma thag tu de nas gtsug lag khang de'i sgo nas bzung ste/ grong khyer gyi sgo'i bar du de'i bar gyi lam thams cad lag mthil bzhin du mnyam par gyur to/ /rin po che du ma ni
245a2(mdo sde): bstsags/ rin po che du mas ni spras/ rin po che'i stegs bus ni bskor/ zheng du shing rta bdun tsam du me tog pad ma dmar po dang / ku mu da dang / pun da rI kas ni gang / steng nas ni rin po che'i dra bas g.yogs/ dar gyi lda ldi mang po ni bres/ gdugs dang /
245a3(mdo sde): rgyal mtshan dang / ba dan dang / ru mtshon ni bsgreng bar gyur to/ /rin po che'i stegs bu gnyis kyi g.yas g.yon du mda' rgyang re re tsam na rin po che'i shing yod par gyur to/ /rin po che'i shing thams cad las rin po che'i shing gnyis pa/ rin po che'i srad bus sbrel
245a4(mdo sde): bar gyur to/ /rin po che'i shing re re las kyang gang dri byung bar gyur pa'i dri des ni dpag tshad gcig kho ra khor yug tu khyab par gyur to/ /rin po che'i shing gnyis kyi bar na rdzing bu sprul par gyur te/ gser gyi bye ma ni bkram/ rin po che'i stegs bus ni bskor/ nor bu bai
245a5(mdo sde): dUr+ya'i skas ni zug / me tog ud pa la dang / pad ma dang / ku mu da dang / pun da rI kas ni bkab/ bya ngur pa ni skad 'byin/ chu yan lag brgyad dang ldan pas ni yongs su gang bar gyur to/ /shing thams cad la rin po che dang gser gyi dra ba ni bres par gyur
245a6(mdo sde): to/ /rin po che'i shing thams cad kyi bar na rin po che'i pog phor nas spos kyis ni bdugs par gyur to/ /rin po che'i shing thams cad kyi drung na lha'i bu mo nyi shu rtsa lnga lnga sprul yod pa nas byung ba'i tsan dan gyi snying po'i phye ma thogs te 'dug par gyur to/ /'jam dpal
245a7(mdo sde): gzhon nur gyur pas ting nge 'dzin de la snyoms par zhugs ma thag tu de nas de'i tshe ngo mtshar dang rmad du byung ba 'di dag dang gzhan dag kyang snang ngo / /de nas 'jam dpal gzhon nur gyur pas sham thabs bgos te/ gnas brtan 'od srung chen po la 'di skad ces smras so/ /
245b1(mdo sde): tshe dang ldan pa 'od srung chen po khyod ni mdun du bzhud cig /bdag ni khyod kyi slad bzhin du mchi'o/ /de ci'i phyir zhe na/ gnas brtan 'od srung chen po ni bgres la rab tu byung nas kyang yun ring ste/ de bzhin gshegs pa ma mthong bar rab tu byung zhing / gang 'jig rten
245b2(mdo sde): na dgra bcom pa de'i rjes su rab tu byung bas de bas na/ tshe dang ldan pa 'od srung chen po khyod ni mdun du bzhud cig /de skad ces smras pa dang / 'od srung chen pos 'jam dpal gzhon nur gyur pa la 'di skad ces smras so/ /'jam dpal legs par gsungs pa'i
245b3(mdo sde): chos 'dul ba las ni su yang nas rgan pa dang / lo grangs kyis rgan pa zhes mi bgyi'i/ 'jam dpal legs par gsungs pa'i chos 'dul ba las ni/ shes rab kyis rgan pa dang / thos pas rgan pa dang / spobs pas rgan pa dang / dbang po shin
245b4(mdo sde): tu rnam par phye ba la rgan pa zhes bgyi la/ 'jam dpal khyod kyang shes rab kyis bgres/ gsan pas bgres/ spobs pas bgres/ dbang po dam pa dang / dam pa ma lags par mkhyen pa la mkhas pas de'i slad du khyod nyid thu bo bgres pa lags kyis
245b5(mdo sde): mdun du bzhud cig / bdag ni khyod kyi slad bzhin du mchi'o/ /yang 'jam dpal don 'di nyid shin tu bshad pa'i slad du skabs 'dir bdag gis dpe tsam zhig bshad par spobs so/ /'jam dpal 'di lta ste/ dper na seng ge'i phru gu byung nas ring po ma lon pa ni
245b6(mdo sde): bdag gi stobs kyi shugs ma rdzogs mod kyi/ seng ge'i phru gu de'i dri rlung gis gang dang gang du khyer ba de dang de dag tu thams cad dri de mi bzod nas 'bros par bgyid de/ bal glang glang po chen po lo drug cu lon pa/ lig ri sra bas dam du bcings pa de dag kyang
245b7(mdo sde): seng ge'i phru gu de'i dris phog pa dang / 'jigs skrag nas lig ris bcings pa de dag bcad de phyogs phyogs su 'bros so/ /phug na gnas pa ni phug tu/ khung na gnas pa ni khung du 'jug /chu na gnas pa ni chur 'jug /bya ni nam mkha' la 'phur
246a1(mdo sde): ro/ /'jam dpal de bzhin du/ byang chub sems dpa' sems thog ma bskyed pa yang shes rab dang / ye shes kyi stobs bskyed pa ma thob mod kyi/ sems bskyed ma thag tu/ nyan thos dang / rang sangs rgyas thams cad
246a2(mdo sde): zil gyis gnon par 'gyur/ bdud thams cad kyang 'jigs par 'gyur zhing skrag nas/ bdag gi khang pa na mi dga' bar 'gyur ro/ /yang 'jam dpal seng ge'i phru gu des seng ge'i stobs dang / shugs thob pa gzhan dag seng ge'i skad 'byin
246a3(mdo sde): pa'i sgra thos na yang 'jigs dngangs skrag par mi 'gyur gyi/ steng du bdag kyang ring po mi thogs par seng ge'i skad 'byin to snyam du sems par 'gyur ro/ /'jam dpal de bzhin du/ byang chub sems dpa' sems dpa' chen po yang / sangs rgyas kyi
246a4(mdo sde): seng ge'i skad thos nas/ mi 'jigs/ mi dngangs/ skrag par mi 'gyur gyi/ steng du bdag kyang ring po mi thogs par de bzhin du byang chub thob nas/ de dang 'dra bar seng ge'i skad yang dag par 'byin par bya'o snyam du sems par 'gyur ro/ /'jam
246a5(mdo sde): dpal de lta bas na/ gang dag nyan thos kyi nang na gang bgres/ rang sangs rgyas kyi nang na gang bgres/ de bzhin gshegs pa'i nang na gang bgres zhes smra zhing / yang dag par rjod pa de dag ni 'jam dpal byang chub kyi sems la smra zhing / yang dag
246a6(mdo sde): par rjod pa lags so/ /de ci'i slad du zhe na/ 'jam dpal dge ba'i chos de dag thams cad ni de las byung ngo / /de'i slad du yang 'jam dpal khyod ni thu bo bgres po lags kyis sngon du bzhud cig /bdag ni khyod kyi slad bzhin du mchi'o/ /de
246a7(mdo sde): nas 'jam dpal gzhon nur gyur pa mdun du song ba dang / byang chub sems dpa' sems dpa' chen po de dag dang / nyan thos chen po de dag kyang / de'i phyi bzhin du dong ngo / /'jam dpal gzhon nur gyur pa rin po che'i lam der song ma thag tu
246b1(mdo sde): de nas de'i tshe steng gi bar snang las/ me tog gi char chen po yang mngon par bab bo/ /sil snyan brgya stong gi sgra yang byung ngo / /sa chen po yang rnam pa drug tu rab tu g.yos so/ /'jig rten yang snang ba chen pos khyab par gyur to/ /de nas 'jam
246b2(mdo sde): dpal gzhon nur gyur pa de 'dra ba'i bkod pa dang ldan nas/ lus las 'od zer brgya stong ni byung / me tog pad ma'i char ni 'bab bzhin du/ grong khyer chen por song ba dang / rgyal po ma skyes dgras 'jam dpal gzhon nur gyur pa/ byang
246b3(mdo sde): chub sems dpa' brgyad khri nyis stong dang / nyan thos lnga brgya tsam gyis bskor cing mdun du bdar te 'ong ngo zhes thos nas 'di snyam du gyur te/ 'dir ni lnga brgya'i bshos sbyar la da 'di snyed kyi mang po zhig gshegs par gyur na gang du bzhugs ci gsol
246b4(mdo sde): snyam ste/ de ltar bdag ni 'jam dpal gzhon nur gyur pas bslus so snyam du/ rgyal po ma skyes dgra de ltar sems skyes ma thag tu de nas de'i mod la rgyal po chen po ngal bso po dang / gnod sbyin gyi bdag po ku be ras/ bdag cag gi
246b5(mdo sde): lus che ba bstan nas/ rgyal po ma skyes dgra la 'di skad ces smras so/ /rgyal po chen po mi dgar ma byed cig /'jam dpal gzhon nur gyur pa ni shes rab che ba/ shes rab kyi gzi brjid dang ldan pa/ rdzu 'phrul gyi byin gyis rlob pa la mkhas
246b6(mdo sde): pa yin te/ de ni 'dod na zan chang gcig gis kyang / stong gsum gyi stong chen po'i 'jig rten gyi khams su gtogs pa'i sems can thams cad 'grangs par byed mkhas na brgyad khri nyis stong la lta ci smos te/ rgyal po chen po mi dgar ma byed cig /thams
246b7(mdo sde): cad la khyed par 'ong ngo / /de ci'i phyir zhe na/ rgyal po chen po 'jam dpal gzhon nur gyur pa'i sbyin pa'i thabs ni zad mi shes so/ /de nas rgyal po ma skyes dgras tshig de thos pa dang / dga' mgu rangs rab tu dga' zhing dga' ba dang yid bde ba skyes nas
247a1(mdo sde): yang shin tu 'jam dpal gzhon nur gyur pa la ston pa'i 'du shes kyis bkur sti byed par gyur to/ /de nas rgyal po ma skyes dgra bdag gi 'gro ba dang 'khor dang bcas te/ me tog dang / dri dang / phreng ba dang / byug pa dang / phye
247a2(mdo sde): ma thogs nas g.yog dang bcas pas 'jam dpal gzhon nur gyur pa bsu ba'i phyir phyi rol du byung nas/ des 'jam dpal gzhon nur gyur pa la mchod pa byas te/ slar bdag gi khyim du song ngo / /de nas 'jam dpal gzhon nur gyur pa 'khor dang bcas
247a3(mdo sde): te/ rgyal po ma skyes dgra'i khang pa ga la ba der dong ste phyin pa dang nang du dong ngo / /nang du phyin pa dang / grong khyer na gnas pa thams cad kyang mchod pa'i las la brtson par gyur to/ /yang de'i tshe na byang chub sems dpa'i 'khor der byang chub sems dpa'
247a4(mdo sde): sems dpa' chen po kun tu gzigs pa zhes bya ba zhig 'dus par gyur to/ /de nas 'jam dpal gzhon nur gyur pas byang chub sems dpa' sems dpa' chen po kun tu gzigs pa la 'di skad ces smras so/ /rigs kyi bu khyod kyis 'khor gyi gnas bkod
247a5(mdo sde): pa bya'o/ /de'i dus la bab par shes par gyis shig /de nas byang chub sems dpa' sems dpa' chen po kun tu gzigs pas rgyal po ma skyes dgra'i khab kyi g.yas g.yon du bltas pa dang / bltas ma thag tu rgyal po ma skyes dgra'i khab tu 'khor
247a6(mdo sde): gyi gnas byung ste/ dar gyi lda ldi mang po ni btags/ bla re ni bres/ gdugs dang / rgyal mtshan dang ba dan ni bsgreng / me tog sil mas ni bkang zhing lag mthil bzhin du mnyam pa dang / yangs shing rgya che bar gyur to/ /yang de'i tshe na byang
247a7(mdo sde): chub sems dpa' sems dpa' chen po chos las mngon par 'phags pa zhes bya ba zhig / byang chub sems dpa'i 'khor der 'dus par gyur to/ /de nas 'jam dpal gzhon nur gyur pas/ byang chub sems dpa' chos las mngon par 'phags
247b1(mdo sde): pa bos te 'di skad ces smras so/ /rigs kyi bu khyod kyis stan gding bar gyis shig /de nas byang chub sems dpa' sems dpa' chen po chos las mngon par 'phags pas de'i tshe se gol gyi sgra byas pa dang / de nas de'i tshe 'khor gyi gnas
247b2(mdo sde): de nas stan rnam pa sna tshogs pa blta na sdug pa/ gos du mas g.yogs pa bzhi khri nyis stong mngon par byung bar gyur to/ /de nas 'jam dpal gzhon nur gyur pa stan bting ba de la 'dug pa dang / byang chub sems dpa' sems dpa' chen po de dag
247b3(mdo sde): dang / nyan thos chen po de dag kyang stan de dag la ci rigs par 'khod do/ /de nas rgyal po ma skyes dgras 'jam dpal gzhon nur gyur pa stan la 'dug par shes nas 'di skad ces gsol to/ /'jam dpal 'bras chan slad ma grol gyi bar du cung zad
247b4(mdo sde): cig gzhes shig / 'jam dpal gyis smras pa/ rgyal po chen po thams cad la chog par 'gyur gyis bya ba nyung ngu gyis shig /de nas rgyal po chen po bzhi dpung dang bcas 'khor dang bcas te/ 'jam dpal gzhon nur gyur pa'i mchod pa'i las la
247b5(mdo sde): brtson par gyur to/ /brgya byin lha'i dbang po yang chung ma dang / lha'i bu mo dang / de ma yin pa'i lha dang / lha ma yin gyi bu mo dag dang bcas te/ a ka ru dang / tsan dan gyi phye mas byang chub sems dpa' thams cad dang / nyan thos thams
247b6(mdo sde): cad la gtor kyang skyes bu dam pa de dag ni spos kyi 'du shes dang / lha'i bu mo'i 'du shes su skyed pa mi byed do/ /tshangs pa mi mjed kyi bdag po yang khye'u'i gzugs su bsgyur te/ g.yag rnga'i rdul yab thogs nas 'jam dpal gzhon nur gyur pa'i
247b7(mdo sde): g.yas logs na g.yob cing 'dug par gyur to/ /tshangs pa'i ris kyi lha'i bu rnams kyang byang chub sems dpa' thams cad kyi g.yas phyogs na 'dug cing / g.yag rnga'i rdul yab thogs te g.yob par gyur to/ /klu'i rgyal po ma dros pa yang bdag gi lus
248a1(mdo sde): mi snang bar byas te/ steng gi bar snang las me tog gi se mo do 'phyang bar byas so/ /me tog gi se mo do de las kyang chu yan lag brgyad dang ldan pa 'byung bar byed de/ chu des kyang chu'i bya ba byas so/ /de bzhin du byang chub sems
248a2(mdo sde): dpa' thams cad so so dang / de bzhin du nyan thos rnams kyi mdun du yang / mu tig gi se mo do 'phyang du bcug ste/ de dag gis chu'i bya ba byas so/ /de nas rgyal po ma skyes dgra 'di snyam du gyur te/ byang chub sems dpa' 'di dag la lhung bzed mi mnga'
248a3(mdo sde): na/ de dag ci las gsol bar 'gyur snyam mo/ /de nas 'jam dpal gzhon nur gyur pa'i sems kyis rgyal po ma skyes dgra'i sems kyi yongs su rtog pa shes nas/ rgyal po ma skyes dgra la 'di skad ces smras so/ /kye rgyal po chen po rigs kyi bu 'di
248a4(mdo sde): dag ni lhung bzed khyer te mi 'ong gi / sangs rgyas kyi zhing gang dang gang dag tu zas za ba de dang de dag tu 'di dag 'khod ma thag tu/ sngon gyi byin gyi rlabs kyis zas kyi snga logs su bdag bdag gi sangs rgyas kyi zhing nas lhung bzed rnams bar snang las 'ong
248a5(mdo sde): ste lag pa na 'dug par byed do/ /rgyal pos gsol pa/ 'jam dpal 'o na skyes bu dam pa 'di dag sangs rgyas kyi zhing gang nas mchis/ de na de bzhin gshegs pa'i mtshan ci lags/ 'jam dpal gyis smras pa/ rgyal po chen po 'jig
248a6(mdo sde): rten gyi khams ni rtag tu sgra bsgrags zhes bgyi'o/ /de na de bzhin gshegs pa dgra bcom pa yang dag par rdzogs pa'i sangs rgyas bsgrags pa'i dpal zhes bya ba da ltar bzhugs so/ /'tsho'o/ /gzhes so/ /chos kyang ston to/ /sangs
248a7(mdo sde): rgyas kyi zhing de nas/ byang chub sems dpa' sems dpa' chen po 'di dag khyod kyi bshos gsol ba dang / khyod kyi 'gyod pa ngan pa de mnyan pa'i phyir 'dir lhags so/ /de nas byang chub sems dpa' de dag gis/ sems bskyed ma thag tu/
248b1(mdo sde): 'jig rten gyi khams rtag tu sgra bsgrags de nas lhung bzed de dag byang chub sems dpa' de dag gi byin gyi rlabs dang / de bzhin gshegs pa de'i sngon gyi smon lam gyis steng gi bar snang las song ste/ mtsho ma dros pa chen por babs te/ de dag chu
248b2(mdo sde): yan lag brgyad dang ldan pas bkrus nas/ me tog pad ma'i 'dab ma'i steng du bzhag ste/ klu'i bu mo brgyad khri nyis stong gis khyer nas/ byang chub sems dpa' de dag la phul lo/ /de nas rgyal po ma skyes dgra shin tu cher dga' mgu
248b3(mdo sde): rangs rab tu dga' zhing dga' ba dang yid bde ba skyes nas/ 'jam dpal gzhon nur gyur pa la phyag 'tshal zhing 'dug par gyur pa dang / 'jam dpal gyis smras pa/ rgyal po chen po mchod ston drongs shig /de'i dus la bab par shes
248b4(mdo sde): par gyis shig / de nas rgyal po ma skyes dgras mchod ston ji ltar sbyar ba rnams drangs te/ bza' ba'am/ bca' ba'am/ bldag pa gang dang gang drangs pa de dang de gzhon pa'i mtha'i bar du zad mi shes par gyur to/ /de lta ste/ rgyal
248b5(mdo sde): po ma skyes dgras lnga brgya pa'i mchod ston sbyar ba de las/ byang chub sems dpa' brgyad khri nyis stong po de dag dang / nyan thos lnga brgya tsam de dag chog par byas kyang / mchod ston de yongs su zad cing gtugs par ma gyur to/ /de nas rgyal po
248b6(mdo sde): ma skyes dgras gsol pa/ 'jam dpal mchod ston 'di ma byas pa ngo mtshar to/ /'jam dpal gyis smras pa/ rgyal po chen po ji ltar 'gyod pa ngan pa de mi zad pa de bzhin du mchod ston 'di mi zad do/ /de nas byang chub sems dpa' sems dpa'
248b7(mdo sde): chen po de dag gis zas zos nas lhung bzed rnams nam mkha' la 'phangs pa dang / de dag ma bzung bzhin du bar snang la 'dug par gyur te ma lhung ngo / /de nas rgyal pos gsol pa/ 'jam dpal lhung bzed 'di dag ci la gnas/ smras pa/ rgyal po chen po khyod kyi 'gyod pa ngan pa
249a1(mdo sde): de ci la gnas pa de nyid la lhung bzed 'di dag gnas so/ /rgyal pos gsol pa/ 'jam dpal lhung bzed 'di dag ni mi gnas so/ /'jam dpal gyis smras pa/ rgyal po chen po khyod kyi 'gyod pa ngan pa de yang mi gnas so/ /rgyal po chen po 'di lta
249a2(mdo sde): ste/ dper na lhung bzed 'di dag mi gnas kyang mi ltung ba de bzhin du rgyal po chos thams cad kyang mi chags mi gnas shing chos gang la yang mi ltung ngo / /de nas rgyal po ma skyes dgras byang chub sems dpa' de dag dang / nyan thos chen po de dag lag pa dang lhung bzed
249a3(mdo sde): bkrus par shes te/ chos mnyan pa'i phyir 'jam dpal gzhon nur gyur pa'i mdun du 'dug nas 'phags pa 'jam dpal bdag gi 'gyod pa de bsal du gsol zhes byas pa dang / 'jam dpal gyis smras pa/ rgyal po chen po khyod kyi 'gyod pa de ni yang dag par rdzogs pa'i
249a4(mdo sde): sangs rgyas gang gA'i klung gi bye ma snyed kyis kyang bsal mi nus so/ /de nas rgyal po ma skyes dgras bdag mgon med par shes nas shing bcad pa bzhin du sa chen po 'di la 'gyel bar gyur to/ /de nas gnas brtan 'od srung chen pos rgyal po ma skyes dgra la 'di skad ces smras
249a5(mdo sde): so/ /rgyal po chen po ma 'jigs ma skrag cig /'jam dpal gzhon nur gyur pa ni dgongs pa 'chad pa la mkhas pa yin gyis/ 'di nyid la khyod kyis ci las dgongs te khyod kyi 'gyod pa ngan pa de gang gA'i klung gi bye ma snyed kyi sangs rgyas bcom ldan 'das kyis kyang bsal
249a6(mdo sde): mi nus so zhes de skad du ston ces zhus shig / de nas rgyal po ma skyes dgras sa'i steng nas slar langs te 'jam dpal gzhon nur gyur pa la 'di skad ces gsol to/ /'jam dpal ci la dgongs te khyod kyi 'gyod pa de gang gA'i klung gi bye ma snyed kyi de bzhin gshegs
249a7(mdo sde): pa dgra bcom pa yang dag par rdzogs pa'i sangs rgyas rnams kyis kyang bsal mi nus zhes de skad du ston/ 'jam dpal gyis smras pa/ rgyal po chen po de ji snyam du sems/ sangs rgyas bcom ldan 'das sems kyi dmigs pas bskyed pa yin nam/ gsol
249b1(mdo sde): pa/ 'jam dpal de ma lags so/ /smras pa/ sems bskyed pas bskyed pa yin nam/ gsol pa/ 'jam dpal de ma lags so/ /smras pa/ sems 'gags pas bskyed pa yin nam/ gsol pa/ 'jam dpal de ma lags so/ /smras pa/ 'dus ma byas pas
249b2(mdo sde): bskyed pa yin nam/ gsol pa/ 'jam dpal de ma lags so/ /smras pa/ 'dus byas kyis bskyed pa yin nam/ gsol pa/ 'jam dpal de ma lags so/ /smras pa/ rgyal po chen po de ji snyam du sems/ chos gang chos gang gis kyang bskyed par mi 'gyur ba'i
249b3(mdo sde): chos des chos gang yang bsal bar nus sam/ gsol pa/ 'jam dpal de ma lags so/ /'jam dpal gyis smras pa/ rgyal po chen po ngas de la dgongs te sangs rgyas bcom ldan 'das gang gA'i klung gi bye ma snyed kyis kyang khyod kyi 'gyod pa de bsal bar mi
249b4(mdo sde): nus so zhes de skad smras so/ /rgyal po chen po gzhan yang bar snang gi nam mkha' 'di la gang la la zhig rdul lam/ du ba'am/ mun pas kun nas nyon mongs par byed par 'dod na rgyal po chen po de ji snyam du sems/ bar snang gi nam mkha' kun nas
249b5(mdo sde): nyon mongs par bya nus sam/ gsol pa/ 'jam dpal de ma lags so/ /smras pa/ rgyal po chen po gang la la zhig ngas bar snang gi nam mkha' rnam par sbyang ngo zhes de skad zer na bar snang gi nam mkha' rnam par sbyang bar nus sam/ gsol pa/ 'jam
249b6(mdo sde): dpal de ma lags so/ /smras pa/ de bzhin du de bzhin gshegs pas chos thams cad nam mkha' dang mtshungs pa/ rang bzhin gyis kun nas nyon mongs pa med par mngon par rdzogs par sangs rgyas te/ chos gang yang nyon mongs pa'am byang bar ma
249b7(mdo sde): gzigs na de dag gis ji zhig bsal bar mdzad/ rgyal po chen po ngas ni de la yang dgongs te sangs rgyas bcom ldan 'das gang gA'i klung gi bye ma snyed kyis kyang khyod kyi 'gyod pa de bsal mi nus so zhes de skad smra'o/ /rgyal po chen po gzhan yang sangs rgyas
250a1(mdo sde): bcom ldan 'das rnams kyis ni gang sems ldang ba de nang du yang ma dmigs/ gang sems ldang ba de phyi rol du yang ma dmigs so/ /de bas na rgyal po chen po chos thams cad ni rang bzhin gyis mi ldang ste/ rang bzhin gang yin pa de ni mi ldang
250a2(mdo sde): ba'o/ /gang mi ldang ba de ni ldang ba'i gnas dang skabs med do/ /de ci'i phyir zhe na/ rgyal po chen po chos thams cad ni rang bzhin dben pa'i phyir te/ rgyal po chen po chos thams cad ni yongs su ma rdzogs pa'i phyir rang bzhin med pa'o/ /rgyal po chen po chos
250a3(mdo sde): thams cad ni ma 'dres pa'i phyir yongs su ma rdzogs pa'o/ /rgyal po chen po chos thams cad ni ma byung ba'i phyir ma 'dres pa'o/ /rgyal po chen po chos thams cad ni dngos po dang bral ba'i phyir ma byung ba'o/ /rgyal po chen po chos thams cad ni byed mi nus pa'i phyir
250a4(mdo sde): dngos po med pa'o/ /rgyal po chen po chos thams cad ni glen pa'i phyir byed mi nus pa'o/ /rgyal po chen po chos thams cad ni mi 'gyur ba'i phyir glen pa'o/ /rgyal po chen po chos thams cad ni mi skye ba'i phyir mi 'gyur ba'o/ /rgyal po chen po chos thams cad ni
250a5(mdo sde): 'brel pa med pa'i phyir mi skye ba'o/ /rgyal po chen po chos thams cad ni rang bzhin gyis 'od gsal ba'i phyir 'brel pa med pa'o/ /rgyal po chen po chos thams cad ni dag pa'i phyir rang bzhin gyis 'od gsal ba'o/ /rgyal po chen po chos thams cad ni bla gab med
250a6(mdo sde): pa dang 'dra ba'i phyir dag pa'o/ /rgyal po chen po chos thams cad ni gnyen po med pa'i phyir bla gab med pa dang 'dra ba'o/ /rgyal po chen po chos thams cad ni gnyis su med pa'i phyir gnyen po med pa'o/ /rgyal po chen po chos thams cad ni mtha' spangs pa'i phyir gnyis su
250a7(mdo sde): med pa'o/ /rgyal po chen po chos thams cad ni mtha' yas pa'i phyir mtha' spangs pa'o/ /rgyal po chen po chos thams cad ni mu med pa'i phyir mtha' yas pa'o/ /rgyal po chen po chos thams cad ni mtha' ma med pa'i phyir mu med pa'o/ /rgyal po chen po chos thams
250b1(mdo sde): cad ni dmigs pa med pa'i phyir mtha' med pa'o/ /rgyal po chen po chos thams cad ni phyin ci log la mngon du gnas pa'i phyir dmigs pa med pa'o/ /rgyal po chen po chos thams cad ni rtag pa dang sdug pa dang / bde ba dang bdag mi dmigs pa'i phyir phyin ci ma log pa'o/ /
250b2(mdo sde): rgyal po chen po chos thams cad ni 'gro ba med pa'i tshul gyis rtag pa'o/ /rgyal po chen po chos thams cad ni rang bzhin gyis 'od gsal ba'i phyir sdug pa'o/ /rgyal po chen po chos thams cad ni rnam par mi rtog pa'i phyir bde ba'o/ /rgyal po chen po chos thams
250b3(mdo sde): cad ni bdag med pa bstan pa'i tshul gyis bdag gi rang bzhin no/ /rgyal po chen po chos thams cad ni nang zhi ba'i phyir 'gyod pa med pa'o/ /rgyal po chen po chos thams cad ni don dam pa'i bden pa la gnas pas pa'o/ /rgyal po chen po chos thams cad ni
250b4(mdo sde): rab tu zhi ba'i mtshan nyid pas zhi ba'o/ /rgyal po chen po chos thams cad ni bdag gir bya ba dang bral bas bdag gir bya ba med pa'o/ /rgyal po chen po chos thams cad ni rnam par grol ba'i mtshan nyid yin pas ro med pa'o/ /rgyal po chen po chos thams cad
250b5(mdo sde): ni ngar byed pa med pas skyon med pa'i lam dang bral ba'o/ /rgyal po chen po chos thams cad ni rnam pa sna tshogs dang bral bas tha mi dad pa'o/ /rgyal po chen po chos thams cad ni rnam par grol ba'i rjes su 'jug pas ro gcig pa'o/ /rgyal po chen po chos thams
250b6(mdo sde): cad ni mtshan ma med pa'i mtha' yin pas dben pa'i mtshan nyid do/ /rgyal po chen po chos thams cad ni lta ba'i rnam pa thams cad dang bral bas stong pa'o/ /rgyal po chen po chos thams cad ni 'jug pa med cing dmigs pa rnam par dag pas mtshan ma med pa'o/ /
250b7(mdo sde): rgyal po chen po chos thams cad ni dus gsum las 'das pa'i phyir smon pa med pa'o/ /rgyal po chen po chos thams cad ni 'das pa dang ma 'ongs pa dang da ltar dang ma 'brel ba'i phyir dus gsum yongs su chad pa'o/ /rgyal po chen po chos thams cad ni shin tu
251a1(mdo sde): ma skyes pa'i phyir mya ngan las 'das pa'i rjes su 'brang ba'o/ /rgyal po chen po de ji snyam du sems/ chos gang ma skyes ma byung ba de nyon mongs par bya nus sam/ gsol pa/ 'jam dpal de ma lags so/ /'jam dpal gyis smras pa/ ci de bsal bar nus
251a2(mdo sde): sam/ gsol pa/ 'jam dpal de ma lags so/ /'jam dpal gyis smras pa/ rgyal po chen po de lta bas na de bzhin gshegs pas chos thams cad mya ngan las 'das pa dang mtshungs par mkhyen to/ /de bas na khyod kyi 'gyod pa de ni bsal mi nus te/ de'i phyir rgyal po chen
251a3(mdo sde): po khyod ni sems phyin ci ma log pa dang tshul bzhin dang ldan par gyis shig / yang khyod kyis yang dag par brtag par bya ste/ ji ltar rtog pa de chos gang yang mi len pa dang / mi gtong ba dang / chos gang dang yang mi 'grogs pa de ltar khyod kyis brtag par bya'o/ /gang chos
251a4(mdo sde): thams cad dang mi 'grogs pa de ni sbyangs pa'o/ /gang sbyangs pa de ni rab tu zhi ba'o/ /gang rab tu zhi ba de ni rang bzhin no/ /rang bzhin gang yin pa de ni ma byas pa'o/ /rgyal po chen po chos thams cad ni bdag po med pa'i phyir ma byas pa'o/ /de la khyod kyis bzod par gyis shig
251a5(mdo sde): chos gang yang mi bya zhig / rgyal po chen po de bas na mi bya ba ni mya ngan las 'das pa ste/ de na ni chos gang yang bya ba'am bsgyur ba med de/ gang bya ba dang bsgyur ba med pa de ni mya ngan las 'das pa zhes bya'o/ /rgyal po chen po gang de ltar mos pa de dag ni yang dag par grol
251a6(mdo sde): ba'o/ /gang yang dag par grol ba de dag gis ni chos gang yang ma rtogs te/ rgyal po chen po chos thams cad kyi de bzhin nyid ni byed pa med pa'o/ /chos thams cad kyi de bzhin nyid gang yin pa de ni gzhan yang de bzhin nyid ma yin par mi 'gyur ro/ /de bzhin nyid de yang de
251a7(mdo sde): bzhin nyid ma yin no/ /gzhan yang ma yin no/ /de bas na gzhan ma yin pa de bzhin nyid ces bya'o/ /rgyal po chen po de bzhin nyid la mos na 'gyod pa thams cad med par 'gyur mod kyi/ rgyal po chen po mig ni kun nas nyon mongs par yang mi 'gyur/ rnam par dag
251b1(mdo sde): par yang mi 'gyur te/ mig gi rang bzhin yang de bzhin nyid yin no/ /de bzhin nyid kyi rang bzhin yang mig yin no/ /rgyal po chen po de bzhin du rna ba dang / sna dang / lce dang / lus dang / yid kyang kun nas nyon mongs par yang mi 'gyur/ rnam par dag par yang mi 'gyur te/ yid
251b2(mdo sde): kyi rang bzhin yang de bzhin nyid yin no/ /de bzhin nyid kyi rang bzhin yang yid yin no/ /rgyal po chen po gzugs kyang kun nas nyon mongs par yang mi 'gyur/ rnam par dag par yang mi 'gyur te/ gzugs kyi rang bzhin yang de bzhin nyid yin no/ /de bzhin nyid kyi rang bzhin yang
251b3(mdo sde): gzugs yin no/ /rgyal po chen po de bzhin du tshor ba dang / 'du shes dang / 'du byed dang / rnam par shes pa yang kun nas nyon mongs par mi 'gyur/ rnam par dag par yang mi 'gyur te/ rnam par shes pa'i rang bzhin yang de bzhin nyid yin no/ /de bzhin nyid kyi rang bzhin
251b4(mdo sde): yang rnam par shes pa yin no/ /rgyal po chen po chos thams cad ni kun nas nyon mongs par yang mi 'gyur/ rnam par dag par yang mi 'gyur/ 'dod chags par yang mi 'gyur/ zhe sdang bar yang mi 'gyur/ gti mug par yang mi 'gyur/ chags par yang mi 'gyur/
251b5(mdo sde): khong khro bar yang mi 'gyur ba yin gyis de la khyod kyis rtog pa ngan pa mi bya'o/ /rgyal po chen po byis pa lta bu so so'i skye bo rnams ni med pa la yongs su rtog pas nyon mongs pa byung gis de la khyod kyis med pa la 'du shes bskyed par mi bya'o/ /gang ma byung ba de ni gzhar yang
251b6(mdo sde): 'byung ba ma yin te/ rgyal po chen po chos thams cad ni med pa las byung bas med pa'o/ /de la khyod kyis yod par 'du shes ma byed cig /rgyal po chen po 'di lta ste/ dper na nam mkha' la ni gzugs med pa/ bltar mi snang ba/ gzung du med pa mi dmigs pa yin te/
251b7(mdo sde): skyes bu la la zhig bdag gis nam mkha' gzugs med pa/ bltar mi snang ba/ gzung du med pa/ mi dmigs pa 'di rdul phran nam/ rdul tam/ du ba'am/ stug po'am/ sprin gyis kun nas nyon mongs par bya'o zhes de skad zer na/ rgyal po chen po des ji ga nam
252a1(mdo sde): mkha' gzugs med pa/ bltar mi snang ba/ gzung du med pa/ mi dmigs pa 'di la rdul phran nam/ rdul tam/ du ba'am/ stug po'am/ sprin gyis kun nas nyon mongs par bya nus sam/ gsol pa/ 'jam dpal de ma lags so/ /'jam
252a2(mdo sde): dpal gyis smras pa/ rgyal po chen po de bzhin du chos thams cad ni chos nyid kyi rjes su brtags na 'gyod pa thams cad dang bral bar 'gyur mod kyi/ chos nyid ni chos gang dang yang bral ba ma yin te/ gang 'gyod pa dang bral ba de yang chos nyid dang mnyam pa nyid yin no/ /de
252a3(mdo sde): bas na chos thams cad chos kyi dbyings kyi rjes su 'brang ba zhes bya mod kyi/ chos nyid la ni chos gang yang rjes su 'brang ba med do/ /de ci'i phyir zhe na/ chos thams cad nyid chos kyi dbyings yin te/ chos kyi dbyings gang dang mnyam pa chos thams cad kyang de dang
252a4(mdo sde): mnyam mo/ /de bas na chos thams cad ni chos kyi dbyings kyi rjes su 'brang zhes bya'o/ /ston pa 'di bstan pa'i tshe rgyal po ma skyes dgra stong pa nyid kyi rjes su 'thun pa'i bzod pa thob par gyur nas/ de dga' mgu rangs rab tu dga' zhing dga' ba dang yid bde ba skyes
252a5(mdo sde): nas thal mo sbyar te tshig 'di skad ces gsol to/ /'jam dpal khyod kyis legs par gsungs so/ /bdag gi 'gyod pa de bsal to/ /'jam dpal gyis smras pa/ rgyal po chen po chos thams cad shin tu mya ngan las 'das pa yin na/ bdag gi 'gyod pa bsal to zhes
252a6(mdo sde): gang khyod de skad zer ba de nyid dmigs pa chen po yin no/ /rgyal pos gsol pa/ 'jam dpal bdag gi sgrib pa thams cad byang lags so/ /de ci'i slad du zhe na/ gang sems kyi rang bzhin gyis dang ba de ni 'dod chags sam zhe sdang ngam/ gti mug gis kun nas nyon
252a7(mdo sde): mongs par bgyi mi nus so/ /smras pa/ rgyal po chen po 'di lta ste/ dper na nam mkha' la rdul phran nam/ rdul tam/ du ba'am/ mun pa'am/ stug po'am/ sprin dag snang mod kyi/ nam mkha' ni de dag gis kun nas nyon mongs par byas pa med do/ /
252b1(mdo sde): rgyal po chen po de bzhin du bdag dang bdag gir bya ba'i lta ba'i bag la nyal ba dang / 'dod chags dang / zhe sdang dang / gti mug dag 'byung mod kyi/ sems kyi chos nyid kun nas nyon mongs par mi byed do/ /rgyal po chen po khyod kyis de la 'gyod par mi bya ste/
252b2(mdo sde): rgyal po chen po sems ni thog ma'i mtha' nas kyang ma 'phos so/ /rgyal po chen po sems ni tha ma'i mthar yang mi 'pho'o/ /rgyal po chen po sems ni da ltar yang mi gnas so/ /de la mkhas pa dag ni chos thams cad ma 'phos pa/ mi 'pho ba/ mi gnas par
252b3(mdo sde): rtogs te/ des de ltar shes nas lta ba la mngon par chags par yang mi byed do/ /rgyal po chen po mngon par ma chags na dag pa'o/ /rgyal po chen po chos thams cad ni rnam par dag pa'i mtshan nyid dang ldan pa/ dri ma med pa/ kun du snang ba yin te/ rgyal po chen
252b4(mdo sde): po chos med na gdags pa yang med de/ gdags pa med par yang bcom ldan 'das kyis bka' stsal to/ /gang lam skyon med pa de la yang chos gang yang gdags pa med do/ /rgyal po chen po gang 'dogs pa'i rjes su 'brang ba de dag ni sgrib pa dang bcas pa/ rdul
252b5(mdo sde): dang bcas pa yin no/ /gsol pa/ 'jam dpal bdag ni sgrib pa thams cad byang lags te/ gal te 'di'i bar skabs shig tu 'gum pa'i dus bgyis su lags na bdag ni slar mtshams sbyor bar mi 'gyur ro/ /'jam dpal gyis smras pa/ rgyal po chen po chos
252b6(mdo sde): thams cad shin tu mya ngan las 'das pa la mya ngan las 'da' bar rtog pa de nyid khyod kyi dmigs pa chen po yin no/ /de ci'i phyir zhe na/ rgyal po chen po chos thams cad ni shin tu mya ngan las 'das pa/ rang bzhin gyis ma skyes pa'o/ /de nas rgyal po ma skyes
252b7(mdo sde): dgras rin brgya stong ri ba'i ras zung gcig khyer te stan las langs nas 'jam dpal gzhon nur gyur pa la ras zung gcig po de phul lo/ /'jam dpal gzhon nur gyur pa'i lus la ras zung gcig po de phul ma thag tu de nas de'i tshe 'jam dpal gzhon nur gyur pas
253a1(mdo sde): bdag gi lus mi snang bar byas pa dang / rgyal po ma skyes dgras slar 'jam dpal gzhon nur gyur pa ma mthong nas steng gi bar snang las rgyal po chen po ji ltar 'jam dpal gzhon nur gyur pa'i lus ma mthong ba de bzhin du 'gyod pa de la ltos shig /'gyod pa de
253a2(mdo sde): ji ltar mthong ba de bzhin du chos thams cad la ltos shig / chos thams cad ji ltar mthong ba de bzhin du ras de la ltos shig /gang gis ma mthong ba de la yang de bzhin du blta bar bya mod kyi/ rgyal po chen po gang gi lus mthong ba de la ras zung gcig po 'di phul cig ces
253a3(mdo sde): zer ba'i sgra thos nas de'i tshe 'jam dpal gzhon nur gyur pa'i drung na byang chub sems dpa' sems dpa' chen po ye shes dpal gyi rgyal mtshan zhes bya ba zhig 'dug par gyur nas/ rgyal po ma skyes dgras byang chub sems dpa' ye shes dpal gyi rgyal mtshan la ras zung
253a4(mdo sde): gcig po de phul ba dang des ma blangs nas 'di skad ces smras so/ /rgyal po chen po bdag ni thar bar 'dod pa las kyang mi len/ yongs su mya ngan las 'da' bar 'dod pa las kyang mi len to/ /rgyal po chen po bdag ni so so'i skye bo las kyang mi len/ so so'i skye bo'i chos
253a5(mdo sde): dang ldan pa las kyang mi len/ slob pa las kyang mi len/ slob pa'i chos dang ldan pa las kyang mi len/ dgra bcom pa las kyang mi len/ dgra bcom pa'i chos dang ldan pa las kyang mi len/ rang sangs rgyas las kyang mi len/ rang sangs rgyas kyi chos dang
253a6(mdo sde): ldan pa las kyang mi len to/ /rgyal po chen po bdag ni de bzhin gshegs pa las kyang mi len/ de bzhin gshegs pa'i chos dang ldan pa las kyang mi len te/ rgyal po chen po bdag ni gang chos 'di dag dang ldan pa yang ma yin la de dag las log par yang ma yin pa de dag
253a7(mdo sde): las len cing / de dag ji ltar sbyin par byed pa de bzhin du len te/ rgyal po chen po sbyin pa 'di ni gnyis las yongs su dag pa'o/ /de nas rgyal po ma skyes dgras byang chub sems dpa' ye shes dpal gyi rgyal mtshan gyi lus la ras zung gcig po de phul ba dang / de
253b1(mdo sde): nas stan de la de'i lus kyang ma mthong bar gyur nas bar snang las rgyal po chen po gang gi lus mthong ba de la phul cig ces zer ba'i sgra thos nas/ de na byang chub sems dpa' ye shes dpal gyi rgyal mtshan gyi drung na byang chub sems dpa' sems dpa' chen po rab tu zhi ba la
253b2(mdo sde): mos pa zhes bya ba zhig 'dug par gyur pa de la yang rgyal pos ras zung gcig po phul ba dang / des smras pa/ rgyal po chen po bdag ni bdag tu lta ba las kyang mi len/ gzhan du lta ba las kyang mi len to/ /rgyal po chen po bdag ni nyon mongs pa dang bcas pa las
253b3(mdo sde): kyang mi len/ nyon mongs pa med pa las kyang mi len to/ /rgyal po chen po bdag ni sems rtse gcig pa las kyang mi len/ sems g.yengs pa las kyang mi len/ ye shes dang ldan pa las kyang mi len/ ye shes dang mi ldan pa las kyang mi len to zhes de skad smras pa
253b4(mdo sde): dang / rgyal pos de'i lus la yang gos de phul ba dang / stan de la de'i lus kyang ma mthong nas bar snang las rgyal po chen po gang gi lus mthong ba de la phul cig ces zer ba'i sgra thos nas/ de'i tshe byang chub sems dpa' sems dpa' chen po rab tu zhi ba la mos pa'i drung
253b5(mdo sde): na byang chub sems dpa' sems dpa' chen po mi g.yo ba yid la byed ces bya ba zhig 'dug par gyur pa de la rgyal pos gos de phul pa dang / des kyang smras pa/ rgyal po chen po bdag ni lus la gnas pa las kyang mi len/ ngag la gnas pa las kyang mi len/
253b6(mdo sde): sems la gnas pa las kyang mi len/ don la gnas pa las kyang mi len/ phung po la gnas pa las kyang mi len/ khams la gnas pa las kyang mi len/ skye mched la gnas pa las kyang mi len/ sems la gnas pa las kyang mi len/ sangs rgyas kyi
253b7(mdo sde): yon tan la gnas pa las kyang mi len to/ /de ci'i phyir zhe na/ rgyal po chen po chos thams cad ni rab tu mi g.yo ba'i tshul gyis mi gnas pa'o/ /de'i lus la yang rgyal pos gos de phul ba dang / de'i lus kyang mi snang bar gyur nas bar snang las/ rgyal po
254a1(mdo sde): c hen po gang gi lus snang ba de la phul cig ces de skad zer ba'i sgra thos nas de'i tshe byang chub sems dpa' mi g.yo ba yid la byed pa'i drung na byang chub sems dpa' sems dpa' chen po blo gros mchog ces bya ba zhig 'dug par gyur pa de la rgyal pos gos de
254a2(mdo sde): phul ba dang / des kyang smras pa/ rgyal po chen po bdag ni dman pa la mos pa las mi len te/ gal te rgyal po chen po khyod bla na med pa yang dag par rdzogs pa'i byang chub tu sems skyed cing sems mnyam pa nyid kyi phyir byang chub mnyam pa nyid dang / byang chub mnyam
254a3(mdo sde): pa nyid kyi phyir sems mnyam pa nyid dang / sems mnyam pa nyid kyi phyir chos mnyam pa nyid du mos par byed cing / de bzhin du chos thams cad mnyam pa nyid do zhes len par mi byed/ gtong bar mi byed/ chos gang la yang mnyam par yang mi byed/ chos
254a4(mdo sde): thams cad bdag gir bya ba med par shes nas bdag gir mi 'dzin te/ de ltar byed na bdag ni khyod la len mod kyi/ rgyal po chen po gang gi lus snang ba de la ras zung gcig po 'di phul cig ces de skad smras nas de yang med de mi snang bar gyur pa dang / de'i tshe byang chub
254a5(mdo sde): sems dpa' sems dpa' chen po blo gros mchog gi drung na byang chub sems dpa' sems dpa' chen po ting nge 'dzin gyi dri me tog ces bya ba zhig 'dug par gyur pa de la rgyal pos gos de phul ba dang / des kyang smras pa/ rgyal po chen po gal te khyod ting nge 'dzin thams
254a6(mdo sde): cad kyis kyang spyod la/ ting nge 'dzin tha dad par yang mi byed cing / chos thams cad rang bzhin gyis mnyam par gzhog par mos par byed na bdag khyod las len mod kyi/ rgyal po chen po gang gis lus mthong ba de la ras zung gcig po de phul cig ces de skad smras
254a7(mdo sde): nas de yang med de mi snang bar gyur pa dang / de'i drung na byang chub sems dpa' sems dpa' chen po brjod du med pa zhes bya ba zhig 'dug par gyur pa de la rgyal pos ras zung gcig po de phul ba dang / des kyang smras pa/ rgyal po chen po gal te khyod yi ge'i sgra mnyam pa
254b1(mdo sde): nyid kyi phyir skad thams cad kyi blos brjod pa thams cad brjod du med par shes nas brjod du med pa'i don la rten gyi/ yi ge'i 'bru la mi rten na bdag khyod las ras zung gcig po len mod kyi/ rgyal po chen po gang gi lus snang ba de la phul cig ces de skad smras nas de yang
254b2(mdo sde): med de mi snang bar gyur pa dang / de'i drung na byang chub sems dpa' sems dpa' chen po 'khor gsum yongs su sbyang ba zhes bya ba zhig 'dug par gyur pa de la rgyal pos ras zung gcig po de phul ba dang / des kyang smras pa/ rgyal po chen po gal te khyod bdag tu yang
254b3(mdo sde): mi dmigs/ len par yang mi dmigs/ rnam par smin pa yang mi 'dod na/ bdag khyod las len mod kyi/ rgyal po chen po gang gi lus snang ba de la ras zung gcig po de phul cig ces de skad smras nas de yang med de mi snang bar gyur pa dang / de'i drung na byang
254b4(mdo sde): chub sems dpa' sems dpa' chen po chos rnam par 'phrul pa'i rgyal po zhes bya ba zhig 'dug par gyur pa de la rgyal pos ras zung gcig po de phul ba dang / des kyang smras pa/ rgyal po chen po gal te khyod nyan thos kyi mya ngan las 'da' ba yang ston la yongs su mya ngan
254b5(mdo sde): las 'da' bar yang mi byed/ rang sangs rgyas kyi mya ngan las 'da' ba yang ston la yongs su mya ngan las 'da' bar yang mi byed/ bla na med pa yang dag par rdzogs pa'i mya ngan las 'da' ba yang ston la yongs su mya ngan las 'da' bar yang mi byed/ 'khor ba'i
254b6(mdo sde): chos can yang ma yin/ mya ngan las 'da' ba'i chos can yang ma yin na bdag gis khyod las blang ngo zhes de skad smras nas de med de mi snang bar gyur to/ /rgyal po chen po gang gi lus snang ba de la ras zung gcig po de phul cig ces de skad kyi sgra yang thos so/ /de lta
254b7(mdo sde): ste rgyal po ma skyes dgras byang chub sems dpa' thams cad la ras zung gcig po de phul na thams cad kyis kyang bdag bdag gi bstan par bya ba bstan nas med cing mi snang bar gyur to/ /stan thams cad kyang stong par snang ngo / /rgyal po chen po gang gi lus snang
255a1(mdo sde): ba de la ras zung gcig po de phul cig ces de skad kyi sgra yang thos par gyur to/ /de nas rgyal po ma skyes dgras gnas brtan 'od srung chen po la 'di skad ces smras so/ /btsun pa 'od srung chen po btsun pa ni bcom ldan 'das kyis sbyangs pa'i yon
255a2(mdo sde): tan smra ba'i nang na mchog tu bka' stsal gyis ras zung gcig po 'di bzhes shig / 'od srung chen pos kyang smras pa/ rgyal po chen po bdag ni 'dod chags ma spangs/ zhe sdang ma spangs/ gti mug ma spangs te/ bdag gis 'di blang ba'i mi rigs so/ /rgyal
255a3(mdo sde): po chen po bdag gis ni ma rig pa ma spangs/ srid pa'i sred pa yang ma spangs so/ /rgyal po chen po bdag gis ni sdug bsngal yang yongs su ma shes so/ /bdag gis ni 'dus pa yang ma spangs/ bdag gis ni 'gog pa yang mngon du ma bgyis/ bdag gis ni lam
255a4(mdo sde): yang ma bsgoms/ rgyal po chen po bdag gis ni de bzhin gshegs pa ma mthong chos ma thos/ dge 'dun gyi rjes su ma zhugs so/ /rgyal po chen po bdag gis ni nyon mongs pa rnams ma spangs so/ /rgyal po chen po bdag gis ye shes mngon du ma bgyis
255a5(mdo sde): so/ /rgyal po chen po bdag ni mig rnam par dag pa ma lags so/ /bdag ni ye shes kyi bya ba kyang mi byed do/ /bdag la sbyin pa byin pas 'bras bu chen por yang mi 'gyur/ 'bras bu chung ngur yang mi 'gyur ro/ /bdag ni 'khor ba'i chos can yang ma lags/
255a6(mdo sde): mya ngan las 'da' ba'i chos can yang ma lags so/ /bdag la sbyin pa byin pas dag par yang mi 'gyur ro/ /rgyal po chen po khyod gal te de 'dra ba'i chos dang ldan par gyur na/ bdag khyod las ras zung gcig po len to zhes de skad smras nas/ gos de lus la phul
255a7(mdo sde): ma thag tu de yang med de slar mi snang bar gyur to/ /rgyal po chen po gang gi lus snang ba de la ras zung gcig po de phul cig ces de skad kyi sgra yang thos par gyur to/ /de lta ste dge slong lnga brgya po de dag kyang med de mi snang bar gyur to/ /rgyal po chen po gang gi lus snang ba de la
255b1(mdo sde): ras zung gcig po de phul cig ces de skad kyi sgra yang thos par gyur nas/ de 'di snyam du sems te/ gang bdag gis ras zung gcig po 'di btsun mo dam pa la sbyin no snyam ste de song ba dang / de yang ma mthong nas de 'di snyam du sems te bdag gis bud med gzhan dag la sbyin no
255b2(mdo sde): snyam pa dang / des bud med kyi g.yog thams cad ma mthong bar gyur te/ de la 'di 'dra ba'i ting nge 'dzin mngon du gyur nas de ltar de mig gis kyang gzugs kyang ma mthong zhing snang ba med de skyes pa mi mthong / bud med mi mthong / khye'u mi mthong / bu mo mi mthong /
255b3(mdo sde): rtsig pa mi mthong / shing mi mthong ste/ gzhan du na bdag gi lus kyi 'du shes 'ba' zhig 'jug go/ /rgyal po chen po gang gi lus mthong ba de la ras zung gcig po de phul cig ces de skad kyi sgra yang thos par gyur nas de 'di snyam du sems te/ bdag rang nyid bgo'o snyam pa dang /
255b4(mdo sde): de nas bdag gi lus kyang ma mthong ste/ de gzugs kyi 'du shes thams cad dang bral nas rgyal po chen po ji ltar rags pa yang rung / phra mo yang rung / gzugs kyang ma mthong ba de bzhin du khyod kyi 'gyod pa la ltos shig /khyod kyi 'gyod pa ji ltar mthong ba de
255b5(mdo sde): bzhin du chos thams cad la ltos shig / gang gis mthong ba de la yang de bzhin du ltos shig /ji ltar gang mthong ba dang / gang gis mthong ba de mi mthong ba dang / rnam par mi mthong ba de ltar ltos shig /rgyal po chen po de ni chos thams cad la yang dag par
255b6(mdo sde): mthong ba ste/ rgyal po chen po ma mthong ba ni yang dag par mthong ba'o// //bam po lnga pa ste tha ma/ de nas rgyal po ma skyes dgra 'du shes dad sems pa'i rnam par rtog pa thams cad dang bral nas ting nge 'dzin de las langs ma thag tu 'khor de dang /
255b7(mdo sde): bdag gi lus dang / bdag gi khang pa dang / bdag gi g.yog snga mkho bzhin du mthong nas 'jam dpal gzhon nur gyur pa la 'di skad ces gsol to/ /'jam dpal bdag gis 'khor 'di sngar ma mthong na gar mchis par gyur/ 'jam dpal gyis smras
256a1(mdo sde): pa/ rgyal po chen po khyod kyi 'gyod pa de gang na bar gyur pa 'khor 'di yang der song bar gyur to/ /yang rgyal po chen po 'khor 'di dag mthong ngam/ gsol pa/ 'jam dpal mthong ngo / /smras pa ji ltar mthong / gsol pa/ 'gyod pa de ji ltar mthong
256a2(mdo sde): ba de bzhin du 'khor 'di mthong ngo / /smras pa/ rgyal po chen po 'gyod pa de ji ltar mthong / gsol pa/ ji ltar 'khor 'di sngar mig gis ma mthong ba de bzhin du 'gyod pa de nang du yang ma mthong / phyi rol du yang ma mthong / gnyi ga ma gtogs par yang ma mthong ngo / /'jam
256a3(mdo sde): dpal gyis smras pa/ rgyal po chen po de bzhin gshegs pas mtshams med pa byed pa ni de ma thag tu sems can dmyal bar 'gro'o zhes gsungs na/ ci rgyal po chen po khyod sems can dmyal bar 'gro'am/ de skad smras pa dang / 'jam dpal gzhon nur gyur pa la rgyal po ma
256a4(mdo sde): skyes dgras 'di skad ces gsol to/ /'jam dpal ji de bzhin gshegs pas 'di ni ngan song du 'gro ba'o/ /'di ni mtho ris su 'gro ba'o/ /'di ni mya ngan las 'da' bar 'gro ba'o zhes chos gang yang mngon par rdzogs par sangs rgyas sam/ smras pa/ rgyal po chen po de
256a5(mdo sde): ma yin no/ /gsol pa/ 'jam dpal chos thams cad la de bzhin du mngon par rdzogs par sangs ma rgyas na chos gang sems can dmyal bar mchi ba'am/ lhar mchi ba'am/ mya ngan las 'da' bar 'gyur ba'i chos de bdag gis ma mthong ste/ 'jam dpal chos
256a6(mdo sde): thams cad ni stong pa nyid du mchi ba las kyang ma 'das la stong pa nyid ni ngan song du mchi ba yang ma lags/ mtho ris su mchi ba yang ma lags/ mya ngan las 'da' bar mchi ba yang ma lags so/ /'jam dpal chos kyi dbyings ni ma 'dres pa'o/ /chos thams cad kyang
256a7(mdo sde): chos kyi dbyings kyi rang bzhin can te/ chos kyi dbyings ni ngan song du yang mi mchi/ mtho ris su yang mi mchi/ mya ngan las 'da' bar yang mi mchi'o/ /'jam dpal mtshams med pa zhes bgyi ba ni chos kyi dbyings su mtshams ma mchis pa'i tshig so/ /
256b1(mdo sde): 'jam dpal mtshams ma mchis pa ni chos kyi dbyings kyi rang bzhin can te/ mtshams ma mchis pa gang gi rang bzhin pa/ chos thams cad kyang de'i rang bzhin no/ /'jam dpal de bas na chos thams cad ni 'gro ba ma mchis pa ste/ de'i slad du bdag ni ngan song du
256b2(mdo sde): yang mi mchi/ mtho ris su yang mi mchi/ mya ngan las 'da' bar yang mi mchi'o/ /'jam dpal gyis smras pa/ rgyal po chen po khyod de skad smra na/ ston pa'i bka' dang 'gal bar byed dam/ gsol pa/ 'jam dpal bdag ni ston pa'i bka' dang 'gal bar
256b3(mdo sde): mi bgyid do/ /de ci'i slad du zhe na/ bcom ldan 'das kyis bdag med pa'i mtha' ni yang dag pa'i mthar gsungs te/ gang bdag med pa'i mtha' de la ni sems can gang yang ma mchis so/ /sems can ma mchis na gang de ni mngon par 'du byed pa gang yang ma mchis so/ /
256b4(mdo sde): gang tshor bar bgyid pa gang yang ma mchis so/ /smras pa/ rgyal po chen po 'gyod pa de bsal tam/ gsol pa/ chos thams cad rab tu bsal ba'i slad du'o/ /'jam dpal gyis smras pa/ rgyal po chen po khyod the tsom spangs sam/ gsol pa/ chos
256b5(mdo sde): thams cad shin tu spangs pa'i slad du'o/ /'jam dpal gyis smras pa/ rgyal po chen po khyod la 'khor 'di dag mtshams med pa byed par ram/ 'on te ma yin par ram/ ji ltar 'dzin par 'gyur/ gsol pa/ 'jam dpal mtshams ma mchis pa gang gis mi
256b6(mdo sde): bskyod pa'i rnam par grol ba rtogs par gyur pa'i mtshams ma mchis pa de la bdag gnas par 'dzin par 'gyur ro/ /mtshams ma mchis pa gang gis byang chub sems dpa' bzod pa thob par bgyid pa'i mtshams ma mchis pa de la bdag gnas par 'dzin par
256b7(mdo sde): 'gyur ro/ /'jam dpal mtshams ma mchis pa zhes bgyi ba ni gang na mtha' yang ma mchis/ dbus kyang ma mchis pa ste/ gang na mtha' yang ma mchis/ dbus kyang ma mchis pa de la bdag gnas par 'dzin par 'gyur ro/ /de nas byang chub sems dpa' sems
257a1(mdo sde): dpa' chen po ye shes dpal gyi rgyal mtshan gyis smras pa/ kye ma'o rgyal po chen po 'dis ni shes rab dang ye shes kyi lam sbyangs so/ /de bas na 'di 'dra ba'i bzod pa thob par gyur to/ /rgyal pos gsol pa/ rigs kyi bu chos thams cad ni
257a2(mdo sde): shin tu rnam par dag pa shin tu ma 'dres pa/ shin tu nyon ma mongs pa ste/ de dag ni kun nas nyon mongs par bgyi mi nus so/ /kun nas nyon mongs pa'i las ni lam lags te/ lam de yang 'khor bar yang mi mchi/ mya ngan las 'da' bar yang mi mchi/
257a3(mdo sde): lam de ni gang du yang mi 'dren te/ lam de ni mi 'dren pa'o/ /bstan pa 'di bstan pa'i tshe rgyal po ma skyes dgras 'thun pa'i chos la bzod pa thob par gyur to/ /bud med sum khri nyis stong gis ni 'jam dpal gzhon nur gyur pa'i rdzu 'phrul mngon par 'phrul pa mthong
257a4(mdo sde): nas bla na med pa yang dag par rdzogs pa'i byang chub tu sems bskyed do/ /nang gi skye bo srog chags lnga brgya ni chos la chos kyi mig rnam par dag go/ /rgyal po'i khab kyi grong khyer chen po nas kyang chos nyan par 'dod pa srog chags stong phrag mang po dag byung ste/ rgyal po ma skyes
257a5(mdo sde): dgra'i khab kyi sgo na 'jam dpal gzhon nur gyur pa la mchod pa byed pa'i las bya ba'i phyir 'dug par gyur to/ /de nas de'i tshe 'jam dpal gzhon nur gyur pas rkang pa'i mthe bos sa chen po 'di la bsnun no/ /bsnun ma thag tu yang sa chen po 'di thams cad rgyu bai dUr+ya las
257a6(mdo sde): byas par gyur to/ /de nas rgyal po'i khab kyi skyes pa dang / bud med dang / khye'u dang / bu mo thams cad kyis 'jam dpal gzhon nur gyur pa dang / byang chub sems dpa' de dag dang / nyan thos chen po de dag mthong ba ni 'di lta ste/ dper na me long shin
257a7(mdo sde): tu gsal ba'i nang du bzhin mthong ba de bzhin du de dag gis 'jam dpal gzhon nur gyur pa 'khor dang bcas pa mthong ngo / /de nas 'jam dpal gzhon nur gyur pas ci nas kyang srog chags brgyad khri bzhi stong gis chos la chos kyi mig rnam par dag pa dang / srog
257b1(mdo sde): chags lnga brgyas bla na med pa yang dag par rdzogs pa'i byang chub tu sems bskyed par 'gyur ba de lta de ltar chos bshad do/ /de nas 'jam dpal gzhon nur gyur pa stan las langs te/ dge slong gi dge 'dun dang / 'khor dang bcas te rgyal po ma skyes dgra'i khab nas byung ngo / /rgyal
257b2(mdo sde): po ma skyes dgra yang 'khor dang bcas te 'jam dpal gzhon nur gyur pa'i phyi bzhin du 'brangs pa las 'jam dpal gzhon nur gyur pa lam du zhugs pas phyogs gzhan zhig na mi zhig gis ma'i srog bcad nas de shing zhig gi drung na ngu zhing mya ngan byed la/ bdag gis sdig pa'i las
257b3(mdo sde): byas kyis/ bdag ni nges par sems can dmyal bar 'gro'o zhes zer zhing 'dug pa mthong ste/ mi de yang 'jam dpal gzhon nur gyur pas 'dul bar gyur pa zhig go/ /de nas 'jam dpal gzhon nur gyur pas skyes bu de gdul ba'i phyir skyes bu gzhan zhig mngon par
257b4(mdo sde): sprul to/ /skyes bu de'i pha ma yang mngon par sprul to/ /de nas skyes bu sprul pa de pha ma dang 'grogs te/ skyes bu ma gsod pa de ga la ba der song nas ha cang yang rgyang mi ring ba zhig nas/ ci nas kyang skyes bu yang dag pa des mthong bar 'gyur ba de ltar rtsod par gyur te/
257b5(mdo sde): bus smras pa/ lam ni 'di yin no/ /pha dang mas smras pa/ bu lam 'di ma yin no zhes de dag 'thab par gyur pa las skyes bu sprul pa des pha dang ma'i srog bcad par gyur pa dang / skyes bu yang dag pas skyes bu de'i pha dang ma'i srog bcad pa mthong ngo / de nas sprul pa'i skyes bu des pha
257b6(mdo sde): ma'i srog bcad nas skyes bu yang dag pa de ga la ba der song ste/ ngu zhing mchi mas brnangs nas/ bdag gis sdig pa'i las byas te bdag gis pha dang ma'i srog bcad pas bdag ni nges par sems can dmyal bar mchi'o zhes de skad smras pa dang / skyes bu yang dag pas de thos nas 'di
257b7(mdo sde): snyam du gyur to/ /bdag gis ni ma 'ba' zhig gi srog bcad du zad kyi/ skyes bu 'dis ni pha ma gnyi ga'i srog bcad pas skyes bu 'dis sdig pa'i las cher byas kyis/ 'di gar 'gro bar bdag kyang der 'gro bar 'gyur ro snyam pa dang / sprul pa'i skyes bu de ngu zhing kye skyes bu bdag ni
258a1(mdo sde): bcom ldan 'das shAkya thub pa'i drung du mchi'o/ /de ci'i phyir zhe na/ bcom ldan 'das de ni sems can mgon med pa rnams kyi mgon/ sems can 'jigs pa rnams la mi 'jigs pa sbyin par mdzad pa yin gyis/ bcom ldan 'das de ci gsung ba bzhin du nan tan bya'o
258a2(mdo sde): zhes de skad smras te/ de nas sprul pa'i skyes bu de song ba dang / skyes bu yang dag pa de yang skyes bu 'di gar 'gro bar bdag kyang der 'gro bar 'gyur gyis/ bdag kyang der 'gro'o zhes de'i phyi bzhin du 'brangs so/ /de nas sprul pa'i skyes bu des bcom ldan 'das ga la ba der
258a3(mdo sde): song ste phyin pa dang / bcom ldan 'das kyi zhabs la mgo bos phyag 'tshal nas bcom ldan 'das la 'di skad ces gsol to/ /bcom ldan 'das bdag gis pha ma'i srog bcad na bcom ldan 'das bdag la skyabs mdzad par gsol/ bdag gis de ji ltar bgyi/ de nas
258a4(mdo sde): bcom ldan 'das kyis sprul pa'i skyes bu de la legs so zhes bya ba byin nas/ legs so legs so/ /kye skyes bu khyod ni bden par smra/ yang dag par smra/ ji ltar byas pa de bzhin du smra'o/ /gang khyod ni de bzhin gshegs pa'i spyan sngar bden pa'i tshig smras te mi slu ba yin
258a5(mdo sde): mod kyi/ skyes bu khyod sems kyi rgyud la rtogs shig /khyod kyis 'das pas sam/ ma 'ongs pas sam/ da ltar gyis sam/ sems gang gis pha ma'i srog bcad/ 'das pa'i sems ni zad pa dang bral ba/ 'gags pa gzhan du gyur pa ste/ yul na yang mi gnas/
258a6(mdo sde): phyogs na yang mi gnas pas de ni gdags su mi nus so/ /ma 'ongs pa ni ma phyin pa ste/ de ni ma skyes pa ma byung ba/ yang dag par ma byung ba/ ma gyur pa/ rnam par ma gyur pa/ mtshan ma med pa/ ma byung ba ste/ de yang gdags su mi nus so/ /da ltar gyi sems ni gnas
258a7(mdo sde): pa med pa ste/ skyes nas zhig cing dengs par 'gyur ba phung por ma gyur pa/ bsags par ma gyur pa'o/ /de la ni 'gro ba dang 'ong bar gdags pa yang med do/ /kye skyes bu sems ni nang gi lus la yang mi 'jug /phyi rol gyi yul du yang mi rgyu/ gnyi ga med par yang mi
258b1(mdo sde): dmigs so/ /kye skyes bu sems ni sngon po ma yin/ ser po ma yin/ dmar po ma yin/ dkar po ma yin/ ja gong ma yin/ shel gyi kha dog ma yin no/ /kye skyes bu sems ni gzugs med/ bstan du med/ gzung du med/ thogs pa med/ sgyu ma lta bu/ dpe
258b2(mdo sde): med pa ste/ de yang gdags su mi nus so/ /kye skyes bu sems ni 'dod mi chags zhe mi sdang / gti mi mug go/ /kye skyes bu sems ni mngon par 'du mi byed/ byed pa med/ tshor ba med/ sems pa med/ myong bar byed pa med do/ /kye skyes bu sems ni rang bzhin
258b3(mdo sde): gyis dang ba yin te/ de ni kun nas nyon mongs par mi 'gyur/ rnam par dag par mi 'gyur ro/ /kye skyes bu sems ni tshe 'di la'ang med/ tshe rabs gzhan na'ang med/ gnyi ga med par yang med de/ de na'ang med/ gzhan na'ang med pa/ nam mkha' dang mtshungs pa/
258b4(mdo sde): mi mnyam pa dang mnyam pa/ mi 'dra ba/ rnam par rig par mi 'gyur ba ste/ de la mkhas pas mngon par chags par mi bya'o/ /bdag gir mi bya'o/ /rten par mi bya'o/ /gnas par mi bya'o/ /bdag tu bsam par mi bya'o/ /bdag gir bsam par mi bya'o/ /kye
258b5(mdo sde): skyes bu dag chos thams cad ni rang bzhin gyis nus pa med pas g.yo ba med pa'o/ /kye skyes bu dag nga ni de ltar mos pa la kun nas nyon mongs pa'am/ rnam par byang ba'am/ ngan song du 'gro ba'am/ mtho ris su 'gro bar mi smra'o/ /de ci'i phyir zhe na/ gang sems kyi chos nyid de ni
258b6(mdo sde): kun nas nyon mongs par mi 'gyur/ rnam par dag par mi 'gyur/ gang du yang 'gro bar mi 'gyur/ 'ong bar mi 'gyur/ 'dug par mi 'gyur ro/ /de nas bcom ldan 'das la skyes bu sprul pa des 'di skad ces gsol to/ /bcom ldan 'das de bzhin gshegs pas chos kyi
258b7(mdo sde): dbyings yongs su dag pa/ las ma mchis pa/ rnam par smin pa ma mchis pa/ ma skyes pa/ ma grub pa/ mngon par rdzogs par sangs rgyas pa ngo mtshar to/ /bcom ldan 'das bdag rab tu 'byung bar 'tshal na/ bde bar gshegs pa rab tu dbyung bar gsol/ dge
259a1(mdo sde): slong tshur shog / tshangs par spyad pa spyod cig ces bcom ldan 'das kyis de la de skad gsungs pa dang / de'i mod la de rab tu byung bar snang ste/ bcom ldan 'das bdag gis mngon par bgyi ba thob kyis mya ngan las 'da' bar 'tshal lo zhes de skad kyang smras so/ /de lta ste/
259a2(mdo sde): dge slong de sangs rgyas kyi mthus steng gi bar snang la shing ta la gang tsam du 'phags nas/ bdag gi me'i khams kyis lus bsregs pa dang / skyes bu yang dag pa des chos bstan pa 'di dag thos so/ /thos nas kyang 'di snyam du gyur te/ skyes bu des ni pha dang ma gnyi ga'i srog bcad kyang de
259a3(mdo sde): yongs su mya ngan las 'das na bdag gis ni ma 'ba' zhig gi srog bcad du zad pas ci'i phyir bdag yongs su mya ngan las mi 'da' snyam nas/ de de'i tshe bcom ldan 'das kyi drung du song ste/ bcom ldan 'das kyi zhabs la mgo bos phyag 'tshal nas bcom ldan 'das la 'di skad ces gsol
259a4(mdo sde): to/ /bcom ldan 'das bdag gis kyang ma'i srog bkum mo/ /de nas bcom ldan 'das kyis skyes bu de la legs so zhes bya ba byin te legs so legs so/ /skyes bu khyod kyis de bzhin gshegs pa ma bslus mod kyi/ kye skyes bu khyod sems gang gis ma'i srog bcad pa sems kyi
259a5(mdo sde): rgyud la rtogs shig ces rgya cher bka' stsal te/ zhib tu sprul pa'i skyes bu ji lta ba de bzhin du bya'o/ /de nas de'i tshe skyes bu de'i ba spu'i khung bu thams cad nas sems can dmyal ba'i me byung bar gyur te/ de tshig cing mgon med pa dang / bcom ldan 'das la 'di skad ces gsol to/ /bcom
259a6(mdo sde): ldan 'das bdag ni tshig par gyur na bde bar gshegs pa mgon mdzad du gsol/ /bcom ldan 'das la skyabs su mchi'o/ /de nas bcom ldan 'das kyis phyag gser gyi kha dog lta bu skyes bu de'i spyi bor bzhag go/ /phyag bzhag ma thag tu de nas de'i tshe/ skyes bu de'i tshor ba de thams cad
259a7(mdo sde): rgyun chad par gyur to/ /de lus bag yangs shing bde bar gyur nas de bzhin gshegs pa la shin tu gus par gyur te/ bcom ldan 'das la 'di skad ces gsol to/ /bcom ldan 'das bdag ni rab tu 'byung bar 'tshal na/ bde bar gshegs pas rab tu 'byung bar gsol/ bcom ldan
259b1(mdo sde): 'das kyis de la dge slong tshur shog / tshangs par spyad pa spyod cig ces de skad bka' stsal pa dang / de'i tshe de nyid du de mgo bregs/ chos gos sbyar ma bgos/ skra dang kha spu bregs nas zhag bdun lon pa tsam du gyur te/ dge slong bsnyen par rdzogs nas lo brgya lon pa'i spyod lam du gnas par
259b2(mdo sde): gyur to/ /de bzhin gshegs pas tshur shog ces gsungs nas/ /mgo bregs lus ni chos gos sbyar mar ldan/ /de ma thag tu dbang po rab zhi zhing / /sangs rgyas dgongs pa'i cha lugs gnas par gyur/ /de nas bcom ldan 'das kyis dge slong de la 'phags pa'i bden pa bzhi dang ldan
259b3(mdo sde): pa'i gtam bshad pa dang / des de thos nas chos la rdul med cing dri ma dang bral ba'i chos kyi mig rnam par dag pa'i steng du yang lam bsgoms nas dgra bcom par gyur te/ des bcom ldan 'das la 'di skad ces gsol to/ /bcom ldan 'das bdag ni yongs su mya ngan las 'da' bar
259b4(mdo sde): 'tshal lo/ /bde bar gshegs pa bdag ni yongs su mya ngan las 'da' ba'i dus dang man la bab bo/ /bcom ldan 'das kyis bka' stsal pa/ dge slong khyod da de'i dus la bab par shes par gyis shig /des de'i tshe steng gi bar snang la shing ta la bdun tsam na 'dug ste/ bdag
259b5(mdo sde): gi me'i khams kyis lus bsregs so/ /bsregs pa de'i tshe sol ba dang thal ba yang med par gyur nas lha brgya stong dag kyang de la phyag 'tshal bar gyur to/ /de nas tshe dang ldan pa shA ri'i bus skyes bu de'i gdul ba mthong nas ngo mtshar du gyur te/ bcom ldan 'das la 'di skad ces gsol
259b6(mdo sde): to/ /de bzhin gshegs pa'i chos 'dul ba ni legs par gsungs pa ste/ de la ni mtshams ma mchis pa dang ldan pa dag kyang 'dul bar 'gyur ba bcom ldan 'das ngo mtshar to/ /bde bar gshegs pa ngo mtshar to/ /bcom ldan 'das sems can rnams kyi dbang po rnam pa sna tshogs
259b7(mdo sde): 'tshal ba de ni de bzhin gshegs pa dgra bcom pa yang dag par rdzogs pa'i sangs rgyas dang / 'jam dpal gzhon nur gyur pa dang / byang chub sems dpa' sems dpa' chen po gzhan yang de 'dra ba'i go cha dag bgos pa ma gtogs par gzhan su'i yul lags/ nyan thos dang / rang
260a1(mdo sde): sangs rgyas thams cad kyi ni yul ma lags so/ /bcom ldan 'das kyis bka' stsal pa/ shA ri'i bu de bzhin no/ /ji skad smras pa de bzhin te/ de ni sangs rgyas bcom ldan 'das rnams dang / byang chub sems dpa' sems dpa' chen po bzod pa la gnas pa
260a2(mdo sde): rnams kyi yul yin te/ shA ri'i bu gang zag gang khyod kyis sems can dmyal ba par shes la de dag la ngas mya ngan las 'da' ba'i chos can du mthong ba yang yod do/ /shA ri'i bu khyod kyis gang zag gang sbyangs pa'i yon tan dang / chog shes pa dang / tshul khrims dang / thos pa
260a3(mdo sde): dang / ting nge 'dzin tsam dang ldan te/ de la khyod kyis mya ngan las 'da' ba'i chos can du shes mod kyi/ de la de bzhin gshegs pas sems can dmyal ba par gzigs pa yang yod kyis/ shA ri'i bu khyod ni sems can gyi spyod pa la bsam pa dang bral bar gyis shig /de ci'i
260a4(mdo sde): phyir zhe na/ shA ri'i bu sems can gyi spyod pa ni bsam gyis mi khyab pa'i phyir ro/ /shA ri'i bu gang gis ma bsad nas chos bstan pa 'di la gnas te yongs su mya ngan las 'das par gyur pa'i skyes bu de khyod kyis mthong ngam/ gsol pa/ bcom ldan 'das bdag gis mthong ngo / /
260a5(mdo sde): bcom ldan 'das kyis bka' stsal pa/ shA ri'i bu skyes bu des ni sangs rgyas lnga brgya la dge ba'i rtsa ba bskyed par gyur cing / 'di lta ste/ sems rang bzhin gyis dang ba'i chos bshad pa 'di yang thos so/ /shA ri'i bu skyes bu des chos bstan pa 'di thos nas chos thams cad yang
260a6(mdo sde): dag pa ji lta ba bzhin du mthong ba'i phyir rnam par grol bar gyur to/ /de bas na shA ri'i bu rnam grangs 'dis kyang 'di ltar rig par bya ste/ gang su yang rung ste/ da ltar ram/ nga mya ngan las 'das pa na yang zab mo chags pa med pa/ 'gro ba med pa 'di lta bu'i chos bstan pa nyan la thos
260a7(mdo sde): nas kyang mos par byed na sems la kun nas nyon mongs pa'am/ sdig pa'i grogs po'i dbang gis mi dge ba'i 'du byed dag mngon par byed kyang / ma lus par rnam par grol bar ma gyur gyi bar du chos la rtogs pa de gtong bar mi 'gyur ro/ /shA ri'i bu gang dag chos 'di 'dra ba
260b1(mdo sde): la mos par gyur pa de dag ni 'gro ba ngan par 'gro bar nga mi smra'o/ /shA ri'i bu de bas na gang gis chos kyi rnam grangs 'di las chung ngu na rtsa ba bzhi pa'i tshigs su bcad pa gcig gam/ tshig gcig len pa dang / gzhan la ston pa'i sems can de dag nges par thams cad mkhyen par
260b2(mdo sde): 'gyur bar blta na/ gang dag thos nas tshul bzhin du byed pa lta ci smos/ de nas 'jam dpal gzhon nur gyur pa byang chub sems dpa' de dag dang / 'od srung chen po la sogs pa nyan thos dag dang / rgyal po ma skyes dgra dang / gzhan yang skye bo'i tshogs chen po dang 'grogs nas
260b3(mdo sde): bcom ldan 'das ga la ba der song ste phyin pa dang / bcom ldan 'das kyi zhabs la mgo bos phyag 'tshal nas phyogs gcig tu 'khod do/ /de nas tshe dang ldan pa shA ri'i bus/ rgyal po ma skyes dgra la 'di skad ces smras so/ /rgyal po chen po khyod kyi 'gyod pa de bsal tam/ smras
260b4(mdo sde): pa/ btsun pa shA ri'i bu bsal to/ /shA ri'i bus smras pa/ ji ltar bsal/ smras pa/ ci nas kyang mi len pa dang / mi gtong ba de ltar bsal to/ /ci nas kyang slan chad shin tu nyon mongs par mi 'gyur ba dang / ci nas kyang thob pa yang med/ phrogs pa yang med pa de
260b5(mdo sde): ltar bsal to/ /de nas bcom ldan 'das la tshe dang ldan pa shA ri'i bus 'di skad ces gsol to/ /bcom ldan 'das rgyal po ma skyes dgra'i las kyi lhag ma ci tsam zhig ni lus ci tsam zhig ni lhag ma ma lus par byang zhing slan cad mi skye ba'i chos can du gyur/ bcom ldan 'das kyis
260b6(mdo sde): bka' stsal pa/ shA ri'i bu rgyal po ma skyes dgra'i las kyi lhag ma yungs kar gyi 'brum bu tsam ni lus so/ /ri rab ri'i rgyal po tsam ni chos zab mo 'di bstan pa khong du chud pas lhag ma ma lus par byang ste/ phyin cad mi skye ba'i chos can du gyur to/ /gsol pa/ ci bcom ldan
260b7(mdo sde): 'das rgyal po ma skyes dgra sems can dmyal bar mchi'am/ bcom ldan 'das kyis bka' stsal pa/ shA ri'i bu 'di lta ste/ dper na lha'i bu rin po che'i khang pa brtseg ma na 'dug pa las sum cu rtsa gsum gyi lha'i gnas nas 'dzam bu'i gling du 'bab cing / 'dzam bu'i gling
261a1(mdo sde): du babs nas slar yang sum cu rtsa gsum gyi gnas su 'dzeg pa de bzhin du rgyal po ma skyes dgra yang so so'i sems can dmyal ba me tog pun da rI ka zhes bya bar babs nas de bzhin du 'dzegs te/ de lus la sdug bsngal ba'i tshor ba reg par yang mi 'gyur ro/ /shA ri'i bus
261a2(mdo sde): gsol pa/ bcom ldan 'das rgyal po ma skyes dgra ni dbang po rno ste/ des las kyi sgrib pa myong bar 'gyur ba 'di tsam zhig tu bgyis pa ngo mtshar to/ /bcom ldan 'das kyis bka' stsal pa/ shA ri'i bu rgyal po ma skyes dgra 'dis sangs rgyas bye ba phrag bdun cu rtsa gnyis la dge ba'i
261a3(mdo sde): rtsa ba bskyed de/ yang dag par rdzogs pa'i sangs rgyas de dag la 'dis bsnyen bkur kyang byas par gyur to/ /de dag las chos kyang thos par gyur to/ /dge ba'i rtsa ba de yang bla na med pa yang dag par rdzogs pa'i byang chub tu bsngos par gyur to/ /shA ri'i bu 'jam dpal gzhon nur gyur pa
261a4(mdo sde): 'di mthong ngam/ gsol pa/ mthong ngo / /bcom ldan 'das kyis bka' stsal pa/ shA ri'i bu 'jam dpal gzhon nur gyur pa 'dis rgyal po ma skyes dgra 'di bskal pa dri ma med pa zhes bya ba na/ bcom ldan 'das de bzhin gshegs pa phyag zhes bya ba'i gsung rab las bla na med
261a5(mdo sde): pa yang dag par rdzogs pa'i byang chub tu sems bskyed du bcug go/ /yang shA ri'i bu bskal pa dri ma med pa la sangs rgyas bye ba phrag gsum byung ste/ de thams cad kyang 'jam dpal gzhon nur gyur pas chos kyi 'khor lo bskor ba dang / tshe ring bar gsol bar gyur to/ /shA ri'i bu rgyal
261a6(mdo sde): po ma skyes dgra 'di ni 'jam dpal gzhon nur gyur pa ma gtogs par sangs rgyas stong gis kyang chos bshad de/ 'gyod pa de bsal bar bya ba'i gnas dang go skabs med do/ /de ci'i phyir zhe na/ 'di nyid kyis gdul ba yin te/ phyi phyir zhing 'dis chos zab mo bstan pa 'di nyid
261a7(mdo sde): las thos par gyur to/ /de bas na shA ri'i bu rnam grangs des kyang 'di ltar rig par bya ste/ gang dang gang dag byang chub sems dpa' gang dang gang las 'dul bar 'gyur ba de dang de nyid kyi chos bstan pa shes par 'gyur ro/ /shA ri'i bu rgyal po ma skyes dgra 'di yang so so'i sems can dmyal ba
261b1(mdo sde): me tog pun da rI ka ltar gas pa de nas byung nas rma med cing ma rmas par steng gi phyogs kyi cha sangs rgyas kyi zhing 'di nas sangs rgyas kyi zhing bzhi stong bzhi brgya 'das pa na/ de 'jig rten gyi khams brgyan pa zhes bya ba de na de bzhin gshegs pa dgra bcom pa yang dag par rdzogs pa'i sangs rgyas
261b2(mdo sde): rin po che'i phung po zhes bya ba bzhugs shing 'tsho gzhes la chos kyang ston pa'i sangs rgyas kyi zhing der skye bar 'gyur ro/ /de der skyes ma thag tu slar yang 'jam dpal gzhon nur gyur pa yang mthong bar 'gyur ro/ /chos zab mo bstan pa 'di yang thos par 'gyur ro/ /thos nas kyang de
261b3(mdo sde): nyid du mi skye ba'i chos la bzod pa thob par 'gyur ro/ /gang gi tshe na byang chub sems dpa' sems dpa' chen po byams pa byang chub mngon par rdzogs par 'tshang rgya bar 'gyur ba de'i tshe yang slar 'jam dpal gzhon nur gyur pa mthong bar 'gyur te/ byang chub sems dpa' sems
261b4(mdo sde): dpa' chen po mi g.yo ba zhes bya bar 'gyur ro/ /de na yang byams pa de bzhin gshegs pas byang chub sems dpa' mi g.yo ba la sogs pa la sngon byung ba dang ldan pa'i chos kyi gtam brjod par 'gyur te/ chos kyi rnam grangs 'di yang ma lhag ma bri bar brjod par 'gyur ro/ /yang
261b5(mdo sde): byang chub sems dpa' sems dpa' chen po mi g.yo ba 'di bcom ldan 'das de bzhin gshegs pa shAkya thub pa'i gsung rab la rgyal po ma skyes dgra zhes bya bar gyur te/ des pha'i srog bcad nas des chos kyi rnam grangs 'di 'jam dpal gzhon nur gyur pa las thos te 'thun pa'i chos
261b6(mdo sde): la bzod pa thob bo/ /de'i las kyi sgrib pa yang ma lus par byang bar gyur to zhes de skad kyang brjod par 'gyur ro/ /shA ri'i bu de lta ste/ byams pa de bzhin gshegs pa ni byang chub sems dpa' sems dpa' chen po mi g.yo ba la sogs pa la ci nas kyang byang chub sems dpa' brgyad
261b7(mdo sde): stong gis mi skye ba'i chos la bzod pa thob par 'gyur ba de lta de ltar chos kyi rnam grangs 'di ston par 'gyur ro/ /de na byang chub sems dpa' nyi khri nyis stong gi las kyi sgrib pa bskal pa grangs med pa nas bsags pa yang rab tu zhi bar 'gyur ro/ /rgyal po ma skyes dgra 'di de phan cad
262a1(mdo sde): bskal pa grangs med pa phrag brgyad brgya'i bar du sems can yongs su smin par byed/ sangs rgyas kyi zhing yongs su sbyong bar byed cing byang chub sems dpa'i spyad pa spyod do/ /shA ri'i bu sems can gang dag des nyan thos kyi theg pas sam/ rang sangs rgyas kyi theg
262a2(mdo sde): pas sam/ theg pa chen pos yongs su smin par byas par 'gyur ba'i sems can de dag ni las kyi sgrib pa'am/ nyon mongs pa'i sgrib pa med par 'gyur te/ de dag thams cad dbang po rno bar 'gyur/ 'gyod pa dang the tsom med par 'gyur ro/ /shA ri'i bu rgyal po ma skyes dgra
262a3(mdo sde): 'di bskal pa grangs med pa phrag brgyad brgya na bla na med pa yang dag par rdzogs pa'i byang chub mngon par rdzogs par 'tshang rgya bar 'gyur te/ bskal pa mthong na dga' ba zhes bya ba la 'jig rten gyi khams 'dam gyi rnyog pa med par de bzhin gshegs pa dgra bcom pa yang dag par rdzogs pa'i
262a4(mdo sde): sangs rgyas yul shin tu rnam par dag pa zhes bya bar 'gyur te/ de'i tshe'i tshad ni bskal pa bar ma bzhir 'gyur ro/ /de'i nyan thos kyi tshogs ni bdun 'bum du 'gyur te/ thams cad kyang shes rab kyis mos pa rnam par thar pa brgyad la bsam gtan byed pa sha stag go/ /de'i byang
262a5(mdo sde): chub sems dpa' sems dpa' chen po ni bye ba phrag bcu gnyis su 'gyur te/ thams cad kyang thabs dang shes rab las byung ba sha stag go/ /de bzhin gshegs pa yongs su mya ngan las 'das nas dam pa'i chos ni lo bye bar gnas par 'gyur ro/ /'dam gyi dri ma med pa'i
262a6(mdo sde): 'jig rten gyi khams de na sems can gang yang 'gyod pa la gnas shing 'chi ba'i dus byed par mi 'gyur ro/ /de nas shi 'phos nas kyang 'gro ba ngan pa gsum du skye bar 'gyur ba gang yang med do/ /shA ri'i bu de bzhin gshegs pa yul shin tu rnam par dag pa de la sems can
262a7(mdo sde): gang dag chos nyan pa de dag kun nas nyon mongs pa thams cad rnam par dag par 'gyur ro/ /de bas na shA ri'i bu gang gang zag gis gang zag la drod ma gzung shig /gang zag gis gang zag la drod bzung na nyams par 'gyur ro/ /de ci'i phyir zhe na/ de bzhin gshegs
262b1(mdo sde): pa'am/ gang nga dang 'dra bas ni gang zag la drod zin to/ /de nas tshe dang ldan pa shA ri'i bu dang / thams cad yod pa'i 'khor de ngo mtshar thob nas ched du brjod pa ched du brjod cing / bcom ldan 'das bdag cag ni deng phan chad sems can gang la yang sems can dmyal
262b2(mdo sde): bar mchi bar mthus lung mi ston to/ /de ci'i slad du zhe na/ bcom ldan 'das sems can gyi spyod pa ni bsam gyis mi khyab bo zhes de skad kyang smra'o/ /rgyal po ma skyes dgra lung ston pa'i bstan pa 'di bstan pa'i tshe lha'i bu sum khri nyis stong gis bla na med pa yang dag par
262b3(mdo sde): rdzogs pa'i byang chub tu sems bskyed par gyur to/ /gang gi tshe na bcom ldan 'das de bzhin gshegs pa dgra bcom pa yang dag par rdzogs pa'i sangs rgyas yul shin tu rnam par dag pas byang chub thob par gyur pa de'i tshe/ bdag cag kyang 'jig rten gyi khams 'dam gyi dri ma med pa'i
262b4(mdo sde): sangs rgyas kyi zhing der skye bar shog shig ces sangs rgyas kyi zhing der skye bar smon lam yang btab bo/ /de dag thams cad kyang sangs rgyas kyi zhing der skye bar bcom ldan 'das kyis kyang lung bstan to/ /de nas rgyal po ma skyes dgra'i bu na tshod kyis lo brgyad lon pa'i khye'u zla
262b5(mdo sde): ba'i dpal zhes bya ba des mgul pa nas rgyan bkrol te/ bcom ldan 'das ga la ba der gtor nas 'di skad kyi tshig kyang smras so/ /bcom ldan 'das bdag dge ba'i rtsa ba 'di bla na med pa yang dag par rdzogs pa'i byang chub tu bsngo'o/ /bcom ldan 'das bdag gi dge ba'i rtsa ba
262b6(mdo sde): 'dis nam bcom ldan 'das de bzhin gshegs pa dgra bcom pa yang dag par rdzogs pa'i sangs rgyas yul shin tu rnam par dag pas byang chub thob par gyur pa de'i tshe/ bdag sangs rgyas kyi zhing der 'khor los sgyur ba'i rgyal por gyur la/ bdag gis nam 'tsho'i bar du de
262b7(mdo sde): bzhin gshegs pa dgra bcom pa yang dag par rdzogs pa'i sangs rgyas de dge slong gi dge 'dun dang bcas pa la bsnyen bkur bgyi ba dang / de bzhin gshegs pa de yongs su mya ngan las 'das pa'i sku gdung la yang bdag mchod pa bgyid par gyur cig /bcom ldan 'das de
263a1(mdo sde): mya ngan las 'das nas kyang 'jig rten gyi khams de nyid du bla na med pa yang dag par rdzogs pa'i byang chub tu mngon par rdzogs par sangs rgyas par gyur cig ces rgyan de dag gtor ma thag tu/ de nas sangs rgyas kyi mthus de'i tshe steng gi bar snang la rin po che sna bdun las byas
263a2(mdo sde): pa'i khang pa rtseg ma cha mnyam pa/ shin tu phye ba zhig 'dug par gyur te/ khang pa rtseg ma de na khri rin po ches spras pa'i rtsa ba btsugs pa/ gos bkram pa zhig byung bar gyur te/ khri de la yang de bzhin gshegs pa'i sku mtshan nyid kyis kun du brgyan pa zhig bzhugs par snang
263a3(mdo sde): ngo / /de nas de'i tshe bcom ldan 'das kyis 'dzum pa mdzad pa dang / chos nyid kyis sangs rgyas bcom ldan 'das rnams 'dzum pa mdzad pa de'i tshe/ bcom ldan 'das kyi zhal nas 'od zer kha dog du ma sna tshogs 'byung ba 'di lta ste/ sngon po dang / ser po dang / dmar po dang /
263a4(mdo sde): dkar po dang / ja gong dang / shel gyi kha dog dang / dngul gyi kha dog dag byung ba de dag gis 'jig rten gyi khams mtha' yas mu med par khyab par byas nas tshangs pa'i 'jig rten gyi bar du song ste/ nyi ma dang / zla ba'i 'od zil gyis mnan nas slar log ste/ bcom ldan
263a5(mdo sde): 'das la lan gsum bskor te/ bcom ldan 'das kyi spyi bor mi snang bar song ngo / /de nas tshe dang ldan pa dga' bo stan las langs te bla gos phrag pa gcig la gzar nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud
263a6(mdo sde): nas bcom ldan 'das la tshigs su bcad pa 'di dag gsol to/ /ye shes khyad par thams cad pha rol phyin pa thub pa chags med 'od gtong ba/ /sems can pha rol gyi ni sems kyi spyod pa gang gi ci 'dra ba yang mkhyen/ /dbang po sna tshogs mkhyen nas khyod kyang chos rnams
263a7(mdo sde): de bzhin du ni 'chad mdzad pa/ /khyod kyis ci phyir bdag la 'dzum pa bstan pa 'gro ba kun gyi mchog gsungs shig /sems can phyogs bcu dag na gnas pa kun kyang khyod kyi mdun du 'dug gyur te/ /thub pa la ni re re zhing yang zhu ba bye ba khrag khrig zhu bgyid kyang / /khyod kyis
263b1(mdo sde): skad cig nyid du de dag gi ni the tsom ma lus gcod par mdzad/ /'jig rten mgon po khyod kyis 'dzum pa bstan pa de yi rgyu ni bdag la gsungs/ /sangs rgyas gang dag 'das dang stobs bcu ldan pa'i rgyal ba gang dag bzhugs pa dang / /gang dag rgyal ba mang po ma byon
263b2(mdo sde): rnams dang sems can rnams ni dpag med pa/ /thams cad pha rol phyin pa khyod kyis de dag mkhyen cing gang la'ang chags pa med/ /ci yi slad du 'dzum pa bstan pa rdul dang bral bas bdag gi the tsom chod/ /khyod kyi 'od kyis tshangs pa dbang po nyi ma zla ba lha rnams zil gyis
263b3(mdo sde): mnan/ /ri dang khor yug rtse mo dag las thal nas khyod kyi 'od kyang gsal bar gda'/ /reg nas sems can brgya dag bde bas dga' zhing nyon mongs pa yang ldang mi 'gyur/ /nyon mongs thams cad dgrol ba khyod kyis 'dzum 'di ci phyir mdzad pa bdag la gsungs/ /
263b4(mdo sde): de skad ces gsol pa dang / bcom ldan 'das kyis tshe dang ldan pa dga' bo la 'di skad ces bka' stsal to/ /dga' bo khyod kyis khye'u zla ba'i dpal 'di mthong ngam/ gsol pa/ bcom ldan 'das bdag gis mthong ngo / /bcom ldan 'das kyis bka' stsal pa/
263b5(mdo sde): dga' bo khye'u zla ba'i dpal 'dis nga'i drung du dge ba'i rtsa ba bskyed nas bla na med pa yang dag par rdzogs pa'i byang chub tu smon lam btab ste/ dga' bo khye'u 'dis rim gyis byang chub sems dpa'i spyod pa spyad nas nam de bzhin gshegs pa yul shin tu rnam par dag pas byang
263b6(mdo sde): chub thob par 'gyur ba de'i tshe/ khye'u zla ba'i dpal 'di yang 'jig rten gyi khams der 'khor los sgyur ba'i rgyal por 'gyur te/ des de bzhin gshegs pa yul shin tu rnam par dag pa dge slong gi dge 'dun dang bcas pa de la nam 'tsho'i bar du bkur sti byed par 'gyur/
263b7(mdo sde): bsti stang byed par 'gyur/ rim gro byed par 'gyur/ mchod pa byed par 'gyur ro/ /de bzhin gshegs pa yongs su mya ngan las 'das nas kyang sku gdung la mchod pa byed par 'gyur ro/ /de ni der de bzhin gshegs pa yang yongs su mya ngan las 'das/ de nas
264a1(mdo sde): bstan pa yang nub nas dga' ldan du tshe zad par byas te/ bskal pa de nyid la bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur te/ de bzhin gshegs pa dgra bcom pa yang dag par rdzogs pa'i sangs rgyas zla
264a2(mdo sde): ba'i dpal zhes bya bar 'gyur ro/ /sangs rgyas kyi zhing yang de dang 'dra ba/ tshe'i tshad kyang de dang mnyam pa/ nyan thos kyi dge 'dun yang de dang mnyam pa/ byang chub sems dpa'i dge 'dun yang de dang mnyam par 'gyur ro/ /de nas gang 'jam dpal gzhon nur
264a3(mdo sde): gyur pa dang 'grogs te/ 'jig rten gyi khams gzhan nas 'jig rten gyi khams 'dir phyin pa'i byang chub sems dpa' de dag gis bstan pa 'di thos nas bcom ldan 'das la 'di skad ces gsol to/ /bcom ldan 'das sa phyogs gang na 'jam dpal gzhon nur
264a4(mdo sde): gyur pa gnas pa de na de bzhin gshegs pas stong pa ma lags te/ der ni bcom ldan 'das kyis dgongs par bgyi mi 'tshal lo/ /de ci'i slad du zhe na/ bcom ldan 'das 'jam dpal gzhon nur gyur pas yongs su zin pa'i sems can rnams ni 'gro ba ngan pa'i
264a5(mdo sde): 'jigs pa'am/ mi khom pa'i 'jigs pa'am/ bdud kyi las kyi 'jigs pa'am/ nyon mongs pa'i 'jigs pa ma mchis so/ /bcom ldan 'das grong ngam/ grong khyer ram/ grong 'dab bam/ gzhongs sam/ gzhongs kyi phyogs sam/ gtsug lag khang ngam/ dgon
264a6(mdo sde): pa gang na chos kyi rnam grangs 'di spyod par 'gyur ba'i sa phyogs de yang bcom ldan 'das de bzhin gshegs pas stong pa ma lags so/ /de ci'i slad du zhe na/ gang na chos kyi rnam grangs 'di spyod par 'gyur ba de na de bzhin gshegs pa nyid du brtson par blta bar bgyi'o/ /gang na chos kyi rnam grangs
264a7(mdo sde): 'di spyod pa'i sa phyogs de ni de bzhin gshegs pas yongs su spyad par blta bar bgyi'o/ /de skad ces gsol pa dang / bcom ldan 'das kyis byang chub sems dpa' de dag la 'di skad ces bka' stsal to/ /de de bzhin no/ /rigs kyi bu ji skad smras pa de bzhin te/ gang na chos kyi rnam
264b1(mdo sde): grangs 'di spyod par 'gyur ba'i sa phyogs de ni de bzhin gshegs pas spyod pa yin no/ /de ci'i phyir zhe na/ rigs kyi bu dag sngon 'das pa'i dus na de bzhin gshegs pa mar me mdzad kyis nga lung bstan par gyur nas/ sa'i phyogs gang du ngas ral pa bting zhing ngas bzod
264b2(mdo sde): pa thob par gyur pa de na de bzhin gshegs pa dgra bcom pa yang dag par rdzogs pa'i sangs rgyas mar me mdzad kyis nga bzod pa thob par mkhyen nas/ khye'u 'di bskal pa grangs med pa na shAkya thub pa zhes bya ba'i de bzhin gshegs pa dgra bcom pa yang dag par rdzogs pa'i sangs
264b3(mdo sde): rgyas su 'gyur ro zhes bla na med pa yang dag par rdzogs pa'i byang chub tu lung bstan to/ /de na de bzhin gshegs pa mar me mdzad des/ dge slong gi dge 'dun la dge slong dag khyed sus kyang sa'i phyogs 'di rkang pas ma bcag shig /de ci'i phyir zhe na/ gang du khye'u
264b4(mdo sde): 'dis ral pa bting zhing bzod pa thob pa de ni lha dang mi'i 'jig rten du bcas pa'i mchod rten yin no/ /yang sa'i phyogs 'dir mchod rten byed par spro zhes de skad bka' stsal pa dang / rigs kyi bu dag de na lha bye ba phrag brgyad cus bcom ldan 'das sa phyogs 'dir mchod
264b5(mdo sde): rten bgyi bar bdag cag spro'o zhes mgrin gcig tu tshig smras so/ /de na khyim bdag lha bzang zhes bya ba zhig 'khor der 'dus par gyur pa des kyang bcom ldan 'das bdag gis sa phyogs 'dir mchod rten bgyi bar spro'o/ /zhes smras te/ rigs kyi bu dag sa phyogs
264b6(mdo sde): der khyim bdag lha bzang zhes bya ba des mchod rten rgyan thams cad kyis brgyan pa zhig byas so/ /byas nas bcom ldan 'das ga la ba der song ste phyin pa dang / bcom ldan 'das la 'di skad ces gsol to/ /bcom ldan 'das bdag gis sa phyogs der rin po che sna
264b7(mdo sde): bdun las mchod rten bgyis na bcom ldan 'das bdag gis bsod nams ji tsam zhig bgyis par gyur/ de skad ces gsol pa dang / de bzhin gshegs pa dgra bcom pa yang dag par rdzogs pa'i sangs rgyas mar me mdzad kyis khyim bdag lha bzang la
265a1(mdo sde): sa'i phyogs gang du byang chub sems dpa' bzod pa thob pa'i sa phyogs de na shing rta'i 'khor lo tsam gyi sa ji snyed pa 'og tu chu'i phung po la thug gi bar du sa chen po de sems can thams cad kyi mchod rten du gyur pa yin te/ khyim bdag gang gis
265a2(mdo sde): chu'i phung po nas 'khor ba'i rtse mo'i bar du rin po che sna bdun gyis bkang ste de bzhin gshegs pa la phul ba pas/ gang khyod kyis mchod rten byas pa 'di de bas bsod nams shin tu mang mod kyi/ khyim bdag dge ba'i rtsa ba 'dis ni ji ltar khye'u 'di ngas da ltar lung bstan
265a3(mdo sde): pa de bzhin du 'di byang chub thob nas khyod la lung ston par 'gyur ro zhes de skad ces bka' stsal to/ /rigs kyi bu dag ji snyam du sems/ de'i tshe de'i dus na khyim bdag lha bzang zhes bya ba de gzhan du gyur pa snyam du de ltar ma lta zhig /de ci'i phyir zhe na/ khyim bdag
265a4(mdo sde): gi bu dga' ba spyod pa zhes bya ba 'di nyid de'i tshe de'i dus na khyim bdag lha bzang zhes bya bar gyur te/ 'di yang ngas bla na med pa yang dag par rdzogs pa'i byang chub tu lung bstan pa ste/ ma 'ongs pa'i dus na de bzhin gshegs pa dgra bcom pa yang dag par rdzogs
265a5(mdo sde): pa'i sangs rgyas blta na bzang zhes bya bar 'gyur ro/ /de bas na rigs kyi bu dag dge slong ngam/ dge slong ma'am/ dge bsnyen nam/ dge bsnyen ma 'dug kyang rung / 'greng yang rung ste/ chos kyi rnam grangs 'di 'dri'am/ klog gam/ kha ton
265a6(mdo sde): byed dam/ kha ton zhu'am/ 'chad na 'og gi chu'i phung po nas sa'i phyogs de'i bar gyi rdul de thams cad sems can thams cad kyi mchod rten du gyur par blta'o/ /de ci'i phyir zhe na/ chos 'di dag nyid byang chub sems dpa' sems dpa' chen po rnams
265a7(mdo sde): kyi bzod pa thob par 'gyur ba'o/ /rigs kyi bu dag khyed la bsgo'o/ /khyed kyi khong du chud par bya'o/ /rigs kyi bu'am rigs kyi bu mo gang gis stong gsum gyi stong chen po'i 'jig rten gyi khams 'di rin po che sna bdun gyis bkang ste/ de bzhin gshegs
265b1(mdo sde): pa dgra bcom pa yang dag par rdzogs pa'i sangs rgyas nyan thos kyi dge 'dun dang bcas pa rnams la rgyun ma chad cing las gzhan mi byed par nyin lan gsum mtshan lan gsum 'bul ba bas gang gis rgyal po ma skyes dgra'i le'u the tsom thams cad gcod par byed pa/ 'gyod
265b2(mdo sde): pa thams cad sel bar byed pa/ las kyi sgrib pa thams cad rnam par sbyong bar byed pa/ chos thams cad mnyam pa nyid du ston pa'i chos kyi rnam grangs 'di 'dzin tam/ len tam/ klog gam/ kun chub par byed dam/ 'chad dam/ nyan tam/ mos
265b3(mdo sde): par byed dam/ chung ngu na dam pa'i chos yun ring du gnas par bya ba'i phyir/ glegs bam du bris te 'chang na/ 'di ni de bas shin tu bsod nams mang du 'phel lo/ /rigs kyi bu dag gang gis bskal pa'am/ bskal pa'i lhag ma lus kyi bar du tshul khrims
265b4(mdo sde): srung zhing sbyangs pa'i yon tan dang / chog shes pa thams cad la dga' bar 'gyur ba bas/ gang gis chos kyi rnam grangs 'di thos ma thag tu mos par byed na/ 'di ni de bas bsod nams shin tu mang du 'phel lo/ /rigs kyi bu dag gang gis bskal pa'am/
265b5(mdo sde): bskal pa'i lhag ma lus kyi bar du bzod pas sgrub cing sems can thams cad kyi ngan du smra ba dang / rdeg par byed pa bzod pa bas/ gang gis chos kyi rnam grangs 'di la chos la bzod pa de ni bzod pa de bas bsod nams kyi phung po shin tu mchog tu 'phel bar 'gyur ro/ /
265b6(mdo sde): rigs kyi bu dag gang gis bskal pa'am/ bskal pa'i lhag ma lus kyi bar du sems can thams cad la nyon ma mongs shing / lus dang srog la mi lta bar bsnyen bkur byed pa bas/ gang gis chos kyi rnam grangs 'di la yid ches shing the tsom mi skyed na brtson 'grus 'di ni
265b7(mdo sde): de bas khyad du zhugs pa yin no/ /rigs kyi bu dag gang gis bskal pa'am/ bskal pa'i lhag ma lus kyi bar du bsam gtan dang / ting nge 'dzin dang mnyam par bzhag pa la gnas pa bas/ gang gis chos kyi rnam grangs 'di la rtog cing sems ma zhum pa 'di ni de bas
266a1(mdo sde): khyad du zhugs pa yin no/ /rigs kyi bu gang bskal pa'am/ bskal pa'i lhag ma lus kyi bar du shes rab kyis rtog cing de'i tshul gyi rtog pa dang ldan par gyur pa bas/ gang gis shin tu dben pa/ rang bzhin rnam par dag pa'i chos kyi rnam grangs
266a2(mdo sde): 'di la nyan par byed/ mos par byed/ len par byed/ klog par byed/ kun chub par byed/ kha ton du byed/ gzhan la rgya cher ston par byed na de bas 'di nyid bsod nams shin tu mang du 'phel lo/ /myur du thams cad mkhyen par 'gyur bar yang 'gyur ro/ /
266a3(mdo sde): de nas bcom ldan 'das la byang chub sems dpa' sems dpa' chen po de dag gis 'di skad ces gsol to/ /bcom ldan 'das bdag cag gis chos kyi rnam grangs 'di blangs lags te/ bcom ldan 'das bdag cag sangs rgyas kyi zhing gang dang gang du spyod pa'i sangs rgyas
266a4(mdo sde): kyi zhing de dang de dag tu chos kyi rnam grangs 'di bshad par bgyi'o/ /bcom ldan 'das kyis bka' stsal pa/ rigs kyi bu dag de'i phyir khyed sangs rgyas kyi zhing gang dang gang du chos kyi rnam grangs 'di 'chad pa de dang de dag tu sangs rgyas kyi bya ba byed do/ /de ci'i phyir zhe na/
266a5(mdo sde): rigs kyi bu dag chos kyi rnam grangs 'di sangs rgyas kyi bya ba la mngon par gnas pa yin no/ /de nas byang chub sems dpa' sems dpa' chen po de dag gis stong gsum gyi stong chen po'i 'jig rten gyi khams 'di me tog gis gang bar byas te ched du brjod pa ched du rjod cing
266a6(mdo sde): 'di skad kyang smra'o/ /kye ma'o chos kyi rnam grangs 'di ni yun ring du 'dzam bu'i gling du gnas par gyur cig /kye ma'o bcom ldan 'das shAkya thub pa'i chos kyi sgron ma yun ring du 'bar bar gyur cig /'jam dpal gzhon nur gyur pa yang yun ring du gnas par
266a7(mdo sde): gyur cig / de la gnas nas 'di lta bu'i chos kyi tshul gyi rnam pa 'chad par 'gyur ro/ /bcom ldan 'das bdag cag gis ni sha dang khrag gis kyang 'jam dpal gzhon nur gyur pa la sman yon thogs par mi nus na mchod pa gzhan gyis lta smos kyang ci 'tshal/ chos
266b1(mdo sde): kyi rnam grangs 'di gang dag gi lag tu mchi ba'i rigs kyi bu dang / rigs kyi bu mo gang dag la yang sha dang khrag gis kyang sman yon mi thogs so/ /bcom ldan 'das de bzhin gshegs pa la lta bar 'tshal ba'i rigs kyi bu dang rigs kyi bu mos de dag nyid la blta bar bgyi'o/ /
266b2(mdo sde): de bzhin gshegs pa la mchod par 'tshal bas de dag nyid la mchod par bgyi'o/ /bcom ldan 'das la dad pa'i rigs kyi bu'am/ rigs kyi bu mos de dag la ston par 'du shes bskyed par bgyi'o/ /de skad ces gsol nas/ byang chub sems dpa' sems
266b3(mdo sde): dpa' chen po de dag gis bcom ldan 'das kyi zhabs la mgo bos phyag 'tshal nas bcom ldan 'das la lan gsum bskor te/ 'jam dpal gzhon nur gyur pa la yang mchod nas/ sangs rgyas kyi zhing 'di nas mi snang bar gyur te/ bdag bdag gi sangs rgyas kyi
266b4(mdo sde): zhing du 'khod nas/ bdag bdag gi yang dag par rdzogs pa'i sangs rgyas rnams kyi spyan sngar de dag thams cad kyis chos kyi rnam grangs 'di ji ltar blangs pa bzhin du rgya cher bshad pa dang / der yang sems can dpag tu med pa dag bla na med pa yang dag par rdzogs
266b5(mdo sde): pa'i byang chub tu nges par gyur to/ /de nas bcom ldan 'das kyis byang chub sems dpa' sems dpa' chen po byams pa la bka' stsal pa/ byams pa khyod kyis chos kyi rnam grangs 'di 'gro ba mang po la phan pa dang / 'gro ba mang po la bde ba dang / 'jig rten
266b6(mdo sde): la snying brtse ba dang / lha dang mi rnams kyi don gyi phyir/ phan pa'i phyir/ bde ba'i phyir/ chos kyi rnam grangs 'di long shig /zung shig /lhogs shig /shod cig /de skad ces bka' stsal pa dang / bcom ldan 'das la byang chub sems dpa' sems
266b7(mdo sde): dpa' chen po byams pas 'di skad ces gsol to/ /bcom ldan 'das bdag gis chos kyi rnam grangs 'di sngon gyi yang dag par rdzogs pa'i sangs rgyas rnams las kyang blangs lags te/ da yang bcom ldan 'das las mngon sum du thos te/ bcom ldan 'das
267a1(mdo sde): bdag gis chos kyi rnam grangs 'di ni da ltar de bzhin gshegs pa bzhugs bzhin du yang rgyas par bgyi'o/ /bcom ldan 'das yongs su mya ngan las 'das nas kyang bdag dga' ldan gyi gnas na gnas bzhin du chos kyi rnam grangs 'di'i dge ba'i rtsa ba 'bar zhing
267a2(mdo sde): theg pa chen po la gnas pa'i rigs kyi bu dang / rigs kyi bu mo dag la bstabs par bgyi'o/ /bcom ldan 'das phyi ma'i dus phyi ma'i tshe na chos kyi rnam grangs 'di gang dag gi rna lam du grag par 'gyur ba de ni nges par byang chub sems dpa' byams pa'i byin gyis rlabs
267a3(mdo sde): lags par rtogs par bgyi'o/ /bdud sdig can dag chos kyi rnam grangs 'di lta bu mi gda' bar bgyi ba'i slad du brtul du lags kyis kyang / bcom ldan 'das bdag gis ni sangs rgyas kyi mthu dang / sangs rgyas kyi byin gyi rlabs kyis chos kyi rnam grangs 'di lta bu yongs su
267a4(mdo sde): gzung bar bgyi'o/ /de nas bcom ldan 'das kyis brgya byin lha'i dbang po la bka' stsal pa/ kau shi ka rgyal po ma skyes dgra'i le'u the tsom thams cad gcod par byed pa/ 'gyod pa thams cad sel bar byed pa/ las kyi sgrib pa thams cad sbyong bar byed pa/ chos thams
267a5(mdo sde): cad kyi mnyam pa nyid ston pa'i chos kyi rnam grangs 'di zung shig / de ci'i phyir zhe na/ kau shi ka de ltar khyod gang gi tshe na lha dang lha ma yin gyi g.yul du 'jug pa de'i tshe chos kyi rnam grangs 'di la soms shig /kau shi ka khyod kyis chos kyi rnam grangs 'di la bsams na lha rnams ni
267a6(mdo sde): rgyal/ lha ma yin rnams ni pham par 'gyur bar re bar bya'o/ /kau shi ka khyod la bsgo'o/ /khyod kyis khong du chud par bya'o/ /grong ngam/ grong khyer ram/ grong 'dab bam/ ljongs sam/ yul lam/ rgyal po'i pho brang 'khor gang du yang chos kyi rnam grangs 'di spyod
267a7(mdo sde): pa de na phyir rgol ba'am/ dgra klan ka tshol zhing glags lta bas glags mi rnyed par 'gyur ro/ /de bas na kau shi ka rgyal po'i pho brang du song yang rung / rkun po'i nang du song yang rung / gtum po'i nang du song yang rung / dgra'i nang du song yang rung / phyir rgol ba'i nang du
267b1(mdo sde): song yang rung / me dang / dug dang / mtshon dang / chu'i nang du song yang rung ste/ chos kyi rnam grangs 'di la bsam par bya'o/ /de ltar byas na klan ka tshol ba gang gis kyang glags mi rnyed par 'gyur ro/ /de nas bcom ldan 'das kyis tshe dang ldan pa dga' bo la bka'
267b2(mdo sde): stsal pa/ dga' bo khyod kyis chos kyi rnam grangs 'di zung shig /long shig /lhogs shig /shod cig /de ci'i phyir zhe na/ dga' bo de ltar rigs kyi bu'am/ rigs kyi bu mo dag gis chos kyi rnam grangs 'di khyod las thos nas the tsom thams cad gcod par
267b3(mdo sde): 'gyur ro/ /de dag gi nem nur thams cad byang bar 'gyur ro/ /'gyod pa thams cad bsal bar 'gyur ro/ /las kyi sgrib pa'am nyon mongs pa'i sgrib pas glags par bya mi nus par 'gyur te/ gang dag gis chos kyi rnam grangs 'di nges par mnyan par bya ba de dag ni chos
267b4(mdo sde): kyi rnam grangs 'di ma thos par 'chi ba'i dus byed par mi 'gyur ro/ /de ci'i phyir zhe na/ dga' bo 'di ni ma 'dres pa'i chos kyi rnam grangs kyi chos yin te 'di thos ma thag tu the tsom thams cad med par 'gyur ro/ /dga' bo khyod la bsgo'o/ /khong du chud par bya'o/ /
267b5(mdo sde): gang mtshams med pa byed pas kyang chos kyi rnam grangs 'di la 'jug cing mos par byed na las de'i las kyi sgrib pa yod par nga mi smra'o/ /de nas bcom ldan 'das la gnas brtan 'od srung chen pos 'di skad ces gsol to/ /bcom ldan 'das chos kyi rnam grangs 'di la
267b6(mdo sde): bdag mngon sum du mchi ste/ gang gi tshe na 'jam dpal gzhon nur gyur pas rgyal po ma skyes dgra'i khab tu zas 'tshal cing mtshams ma mchis pa'i mnyam pa nyid bstan pa'i chos kyi rnam grangs 'di bshad pa na rgyal po ma skyes dgras 'thun pa'i chos la bzod pa thob cing
267b7(mdo sde): de'i 'gyod pa byang bar gyur pa de'i tshe/ bcom ldan 'das bdag 'di snyam du gyur te/ mtshams ma mchis pa bgyid pa thams cad kyi chos nyid ni gang rgyal po ma skyes dgras rtogs pa de nyid lags na bcom ldan 'das byis pa lta bu'i so so'i skye bo dag ni de ltar chos
268a1(mdo sde): rang bzhin gyis zhi ba la bdag dang bdag gir rnam par brtags nas lta ba 'byung bar bgyid cing / ci ltar rgyal po ma skyes dgras rtogs pa bzhin du mtshams med pa bgyid pa thams cad kyi rang bzhin de 'dra ba lags par ni ma 'tshal te/ phyin ci log
268a2(mdo sde): gis phyin ci log tu gyur cing / ma mchis pa la yongs su rtog pas btab pa rnams ni ma mchis bzhin du sems can dmyal ba dang / byol song gi skye gnas dang / gshin rje'i 'jig rten du sdug bsngal bar gyur te/ bcom ldan 'das bdag ni gang chos kyi rnam grangs 'di
268a3(mdo sde): la mos pa de dag la ltung ba ma mchis/ ltung ba'i chos can ma lags so snyam bgyid do/ /bcom ldan 'das kyis bka' stsal pa/ legs so legs so/ /'od srung de bzhin no/ /ji skad smras pa de bzhin te/ sangs rgyas bcom ldan 'das rnams kyi byang chub ni kun nas
268a4(mdo sde): nyon mongs pa med do/ /de nas bcom ldan 'das la tshe dang ldan pa dga' bos 'di skad ces gsol to/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kyis ci nas kyang phyi ma'i dus phyi ma'i tshe na chos kyi rnam grangs 'di spyod par
268a5(mdo sde): 'gyur bar byin gyis brlab tu gsol/ de nas de'i tshe bcom ldan 'das kyis 'od gang gis 'jig rten gyi khams thams cad snang bar gyur pa'i 'od de lta bu g.yas phyogs dang / g.yon phyogs nas btang nas sangs rgyas kyi zhing thams cad nas de bzhin gshegs pa dgra bcom pa
268a6(mdo sde): yang dag par rdzogs pa'i sangs rgyas kyis chos kyi rnam grangs 'di byin gyis brlabs so zhes de skad kyi sgra byung ngo / /gang dag gis chos kyi rnam grangs 'di mnyan par 'gyur ba de dag ni gal te rgya mtsho mching rnam chen po'i nang du mchis par gyur kyang rung / sreg pa'i bskal pa'i nang du mchis
268a7(mdo sde): kyang rung ste/ sems can de dag ni chos kyi rnam grangs 'di ma thos par 'gum pa'i dus bgyid par mi 'gyur ro/ /bcom ldan 'das kyis bka' stsal pa/ dga' bo de bzhin no/ /ji ltar sgra byung ba bzhin te/ skyes bu dam pa dge ba'i rtsa ba bskyed pa de dag gi phyir chos kyi rnam grangs 'di phyi
268b1(mdo sde): ma'i dus phyi ma'i tshe la spyod par 'gyur ro/ /chos kyi rnam grangs 'di bshad pa'i tshe/ lha dang mi'i skye dgu'i srog chags 'bum phrag dgu bcu rtsa drug ni chos la chos kyi mig rdul med cing dri ma dang bral ba rnam par dag go/ /srog chags 'bum phrag bdun cu rtsa brgyad ni bla na med pa yang dag
268b2(mdo sde): par rdzogs pa'i byang chub tu sems skyes so/ /byang chub sems dpa' 'bum phrag sum cu rtsa gsum ni mi skye ba'i chos la bzod pa skyes so/ /srog chags brgyad stong gis ni 'dod chags dang bral ba thob par gyur to/ /stong gsum gyi stong chen po'i 'jig rten gyi khams 'di yang
268b3(mdo sde): rnam pa drug tu g.yos so/ /lha dang bcas pa'i 'jig rten kyang chos kyi rnam grangs 'di'i mchod pa'i las la brtson par gyur te/ sil snyan brgya stong dkrol bar byed cing gang de bzhin gshegs pas 'dir chos kyi rnam grangs bstan pa de ni chos kyi 'khor lo bskor ba'i mchog
268b4(mdo sde): yin no/ /chos kyi rnam grangs 'di las ni mu stegs can gzhan klan ka la spyod pa/ bdud kyi yul la gnas pa thams cad tshar bcad do/ /yang dag pa'i chos la mos pa'i rigs kyi bu dang / rigs kyi bu mo dag gi phyir de bzhin gshegs pa dgra bcom pa yang dag par rdzogs
268b5(mdo sde): pa'i sangs rgyas kyis phyag rgya 'di bzhag ste/ gang dag gis phyag rgya 'di shes pa de dag ni yang dag par rdzogs pa'i byang chub tu nges par 'gyur ro/ /zhes de skad kyang smra'o/ /bcom ldan 'das dgyes shing de skad bka' stsal pa dang / rgyal po ma skyes dgra dang / 'jam
268b6(mdo sde): dpal gzhon nur gyur pa la sogs pa byang chub sems dpa' sems dpa' chen po de dag dang / 'od srung chen po dang / dga' bo dang / shA ri'i bu dang / maung gal gyi bu la sogs pa nyan thos chen po de dag dang / lha dang / mi dang / lha ma yin dang / dri zar bcas pa'i
268b7(mdo sde): 'jig rten bcom ldan 'das kyis bka' stsal pa la mngon par dga'o/ /rgyal po ma skyes dgra'i 'gyod pa bsal ba zhes bya ba theg pa chen po'i mdo rdzogs so// //A tsAr+ya many+dzu shrI gar+b+ha dang / rat+na rak+Shi tas zhus chen bgyis/
269a1(mdo sde): @##/ /rgya gar skad du/ Ar+ya shrI gup+ta nA ma sU tra/ bod skad du/ 'phags pa dpal sbas zhes bya ba'i mdo/ sangs rgyas dang / byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das rgyal po'i
269a2(mdo sde): khab na bya rgod kyi phung po'i ri la dge slong stong nyis brgya lnga bcu'i dge slong gi dge 'dun chen po dang thabs cig tu bzhugs te/ dge slong dang / dge slong ma dang / dge bsnyen dang / dge bsnyen ma rnams dang / rgyal po dang / blon po rnams dang / bram ze dang / khyim bdag rnams
269a3(mdo sde): dang / mu stegs can sna tshogs dge sbyong dang / bram ze dang / spyod pa can dang / kun tu rgyu rnams dang / lha rnams dang / klu rnams dang / gnod sbyin rnams dang / dri za rnams dang / lha ma yin dang / nam mkha'i lding dang / mi 'am ci dang / lto 'phye chen po rnams kyis bcom
269a4(mdo sde): ldan 'das la bsti stang du byas/ bla mar byas/ rim gro byas te mchod nas/ bcom ldan 'das kyis lha dang mi'i na bza' dang / zhal zas dang / gzims cha dang / snyun gsos sman dang / yo byad bzang po mang po brnyes la/ pad ma la chu mi chags pa bzhin du 'dod pa dag gis
269a5(mdo sde): kyang bcom ldan 'das la mi gos te/ 'di ltar bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha
269a6(mdo sde): dang mi rnams kyi ston pa/ sangs rgyas bcom ldan 'das zhes bya bar bcom ldan 'das kyi brjod pa dang / sgra dang / tshigs su bcad pa dge ba 'di lta bu 'di mngon par 'phags par gyur to/ /des lha dang bcas pa'i 'jig rten dang / bdud dang bcas pa dang / tshangs pa dang
269a7(mdo sde): bcas pa dang / dge sbyong dang bram zer bcas pa'i skye dgu dang / lha dang mir bcas pa'i skye dgu rang gi mngon par mkhyen pas mngon du mdzad de rdzogs par mdzad nas mkhyen to/ /de chos kyang ston te tshangs par spyod pa thog mar dge ba/ bar du dge ba/ tha mar dge ba/
269b1(mdo sde): don bzang po/ tshig 'bru bzang po/ ma 'dres pa/ yongs su rdzogs pa/ yongs su dag pa/ yongs su byang ba/ yang dag par ston to/ /de'i tshe rgyal po'i khab kyi grong khyer chen po na khyim bdag dpal sbas zhes bya ba phyug pa/ nor chen po/ longs spyod che ba/ bdag
269b2(mdo sde): dbang ba mang ba/ nor dang yo byad mang ba/ nor dang / 'bru dang / 'tshog chas dang / nor bu dang / mu tig dang / bai dUr+ya dang / dung dang / man shel dang / byi ru dang / dngul dang / sa le sbram mang ba/ glang po che dang / rta pho rgod dang / ba lang mang ba/ bran po dang /
269b3(mdo sde): bran mo dang / las byed pa dang / zho shas 'tsho ba dang / bang mdzod gang ba mang po dang ldan pa zhig gnas te/ khyim bdag dpal sbas de ma dad pa/ ma dang ba/ sangs rgyas dang / chos dang / dge 'dun la dbang za ba/ gcer bu pa'i nyan thos su gyur pa gcer bu pa nye
269b4(mdo sde): du'i bu zhes bya ba la mngon par dad pa zhig go/ /de nas khyim bdag dpal sbas gcer bu pa nye du'i bu ga la ba der song ste phyin nas/ gcer bu pa nye du'i bu'i rkang pa la phyag 'tshal te phyogs gcig tu 'dug go/ /khyim bdag dpal sbas phyogs gcig tu 'dug nas gcer
269b5(mdo sde): bu pa nye du'i bus khyim bdag dpal sbas la 'di skad ces smras so/ /khyim bdag gang dge sbyong gau ta ma na tshod kyis gzhon pa/ gsar du rab tu byung ba de thams cad mkhyen pa'i nga rgyal can te/ thams cad mkhyen pa'i nga rgyal des 'jig rten 'di thams cad bslus par shes
269b6(mdo sde): par gyis shig / de'i phyir khyim bdag khyod song la dge sbyong gau ta ma de'i srog chod cig /de 'chi ba'i dus byas te shi ba dang / dge sbyong gau ta ma de tsam du rdzu 'phrul che ba/ de tsam du mthu che ba/ de tsam du dbang che bar grags pa khyim bdag dpal sbas kyis srog bcad do zhes khyod
269b7(mdo sde): kyi brjod pa dang / sgra dang / tshigs su bcad pa dge ba rgya chen po 'di lta bu 'di mngon par grags par 'gyur ro/ /dpal sbas kyis smras pa/ btsun pa bdag gis dge sbyong gau ta ma srog gcod par ji ltar nus/ gcer bu pa nye du'i bus smras pa/ khyim bdag khyod
270a1(mdo sde): song la phyi sgo'i sgo gang du dong chen po rkos shig / dong chen po brkos nas mes khong la steng du phyag dar srab mos khob shig /khyim gyi nang du zas dug can sbyor la/ zas dug can sbyar nas dge sbyong gau ta ma de'i gan du song ste zas la bos shig /gal te dge sbyong gau ta ma thams cad
270a2(mdo sde): mkhyen cing thams cad gzigs pa yin na ni btub par mi 'gyur ro/ /ji ste thams cad mkhyen pa ma yin thams cad gzigs pa ma yin na ni btub par 'gyur te/ de phyi sgo'i sgo gang gi me dong der lhung nas nyan thos kyi dge 'dun dang bcas te 'chi ba'i dus byed par 'gyur ro/ /'on tang
270a3(mdo sde): rnam grangs ci zhig gis thar bar 'gyur/ khyim gyi nang du zas dug can zos na yang 'chi ba'i dus byed par 'gyur ro/ /de bzhin du bgyi'o zhes te khyim bdag dpal sbas kyis gcer bu pa nye du'i bu'i ltar nyan nas stan las langs te/ gcer bu pa nye du'i bu'i rkang pa la phyag
270a4(mdo sde): 'tshal nas lan gsum bskor ba byas te/ gcer bu pa nye du'i bu'i gan nas song nas rang gi khyim ga la ba der song ste phyin pa dang / rang gi zho shas 'tsho ba rnams la bos te 'di skad ces smras so/ /zho shas 'tsho ba dag deng la phyi sgo'i sgo gang du dong chen po rkos shig /dong
270a5(mdo sde): chen po brkos nas me 'bar ba ma yin pa du ba mi 'thul bas khong la steng du phyag dar srab mos khob shig / khyim gyi nang du zas dug can sbyor cig /de nas khyim bdag dpal sbas kyis rang gi zho shas 'tsho ba rnams bsags nas rgyal po'i khab nas byung ste/ bya rgod kyi phung
270a6(mdo sde): po'i rig la ba dang / bcom ldan 'das ga la ba der song nas phyin pa dang / bcom ldan 'das dang lhan cig mngon sum du dga' bar bya ba dang mgu bar bya ba'i gtam rnam pa mang po byas te phyogs gcig tu 'dug go/ /khyim bdag dpal sbas phyogs gcig
270a7(mdo sde): tu 'dug pa dang / bcom ldan 'das kyis chos kyi gtam yang dag par bstan/ yang dag par 'dzin du bcug /yang dag par gzengs bstod/ yang dag par rab tu dga' bar mdzad do/ /de nas khyim bdag dpal sbas bcom ldan 'das kyis chos kyi gtam
270b1(mdo sde): yang dag par bstan/ yang dag par 'dzin du bcug /yang dag par gzengs bstod/ yang dag par rab tu dga' bar mdzad nas stan las langs te/ bcom ldan 'das la 'di skad ces gsol to/ /kye gau ta ma nyan thos kyi dge 'dun dang thabs cig tu sang
270b2(mdo sde): gdugs tshod sbyor na gnang bar mdzad du gsol/ de nas bcom ldan 'das 'di snyam du dgongs te/ khyim bdag dpal sbas 'di ni mi dge ba'i bshes gnyen dang bsten pa'i dbang gis nga la rnam pa 'di lta bu bya bar 'dod la/ de ring po mi thogs par phyis chos 'dul ba 'di
270b3(mdo sde): la rnam par dag pa'i chos can du 'gyur ro snyam ste/ de ltar mkhyen nas bcom ldan 'das kyis khyim bdag dpal sbas la cang mi gsung bas gnang ngo / /de nas khyim bdag dpal sbas kyis bcom ldan 'das kyis cang mi gsung bas gnang bar rig nas lag pa bsgyur te
270b4(mdo sde): mdzub mo bsgreng nas 'di snyam du sems te/ 'di ltar bdag gi sems kyang sems kyis mi shes na thams cad shes pa lta smos kyang ci dgos te/ dge sbyong gau ta mas thams cad mkhyen pa'i nga rgyal gyis 'jig rten 'di dag thams cad bslus so snyam mo/ /de nas khyim
270b5(mdo sde): bdag dpal sbas kyis bcom ldan 'das la lan gsum bskor ba byas te/ bcom ldan 'das kyi gan nas song nas rang gi khyim ga la ba der song ste phyin pa dang / phyi sgo'i sgo gang du dong chen po rkor bcug ste/ brkos nas me mi 'bar zhing du ba mi 'thul bas bkang
270b6(mdo sde): ste/ steng du phyag dar srab mos g.yogs so/ /khyim gyi nang du yang zas dug can sbyor du bcug go/ /de'i tshe khyim bdag dpal sbas kyis khyim bdag mgon med zas sbyin gyi bu mo chung mar blangs par gyur te/ khyim bdag dpal sbas kyi chung mas khyim bdag
270b7(mdo sde): dpal sbas rnam pa 'di lta bu byed par mthong ngo / /mthong nas kyang khyim bdag dpal sbas la 'di skad ces smras so/ /jo bo la dgra su zhig mchis na de dgum pa'i slad du de ltar brtson par mdzad/ des smras pa/ dra ma'i bu mo shes par gyis shig /dge sbyong gau ta ma na
271a1(mdo sde): tshod kyis gzhon pa/ gsar du rab tu byung ba de thams cad mkhyen pa'i nga rgyal can te/ thams cad mkhyen pa'i nga rgyal des 'jig rten 'di thams cad bslus kyis/ de gsad pa'i phyir 'di ltar brtson par byed do/ /des smras pa/ jo bo bcom ldan 'das de
271a2(mdo sde): bgrongs par khyod kyis mi spyod kyis skyo bar gyur ta re/ de ci'i slad du zhe na/ de bzhin gshegs pa dgra bcom pa yang dag par rdzogs pa'i sangs rgyas kyi slad du'o/ /de nas khyim bdag dpal sbas 'di snyam du sems te/ bdag gi chung ma shAkya'i bran gyi bu mo 'dis
271a3(mdo sde): gsang 'phel du 'ong zhes de'i thor to nas bzung ste khyim du bcug nas sgo gtan bcug go/ /sgo gtan bcug nas bcom ldan 'das la gdugs tshod la bab pa gsol te/ kye gau ta ma bshos lags kyi gdugs tshod la bab bo/ /de nas bcom ldan 'das kyis tshe dang ldan
271a4(mdo sde): pa kun dga' bo la bka' stsal pa/ khyod song la bsil yab thogs te gnas khang nas gnas khang du song la tshe dang ldan pa dag bcom ldan 'das kyis 'di skad ces bka' stsal te/ nga'i snga rol du dge slong gang yang dpal sbas kyi khyim du ma 'jug shig ces don de
271a5(mdo sde): bsgo shig / bcom ldan 'das de bzhin no zhes gsol nas/ tshe dang ldan pa kun dga' bo bcom ldan 'das kyi ltar mnyan te/ bsil yab thogs nas dge slong rnams kyi gan du song ste/ tshe dang ldan pa dag bcom ldan 'das kyis 'di skad ces bka' stsal te/ nga'i
271a6(mdo sde): snga rol tu dge slong gang yang khyim bdag dpal sbas kyi khyim du ma 'jug shig ces don de bsgo'o/ /de nas bcom ldan 'das snga dro'i dus kyi tshe sham thabs dang chos gos gsol te/ lhung bzed bsnams nas dge slong gi dge 'dun gyis yongs su bskor/ dge
271a7(mdo sde): slong gi dge 'dun gyis mdun du bdar te bya rgod kyi phung po'i ri las babs so/ /de nas mi mjed kyi bdag po tshangs pa tshangs ris kyi lha'i bu du mas yongs su bskor cing mdun du bdar nas bcom ldan 'das ga la ba der song ste phyin pa dang / bcom ldan 'das kyi
271b1(mdo sde): zhabs la phyag 'tshal te/ bcom ldan 'das kyi g.yas rol nas 'gro'o/ /lha'i dbang po brgya byin yang sum cu rtsa gsum gyi lha'i bu du mas yongs su bskor cing mdun du bdar nas bcom ldan 'das ga la ba der song ste phyin nas/ bcom ldan 'das kyi zhabs la mgo bos
271b2(mdo sde): phyag 'tshal te/ bcom ldan 'das kyi g.yon rol nas 'gro'o/ /rgyal po chen po bzhi po rgyal po chen po gnas srung po dang / 'phags skyes po dang / mig mi bzang dang / rnam thos kyi bu yang gnod sbyin brgya stong du mas yongs su bskor cing mdun du bdar
271b3(mdo sde): te/ bcom ldan 'das kyi phyi bzhin 'gro'o/ /rgyal po chen po rnam thos kyi bu ni bcom ldan 'das kyi gdugs thogs so/ /gnod sbyin gyi sde dpon chen po nyi shu rtsa brgyad kyang bcom ldan 'das ga la ba der song ste phyin nas/ bcom ldan 'das kyi zhabs la mgo
271b4(mdo sde): bos phyag 'tshal te/ bcom ldan 'das kyi phyi bzhin du 'gro'o/ /rol mo mkhan du gtogs pa'i lha rnams ni mdun nas 'gro zhing / gar dang / glu dang / rol mo'i sgra chen po byed do/ /de'i tshe bcom ldan 'das kyi mdun logs su ni char 'bab/ phyi nas ni nyi ma
271b5(mdo sde): 'char/ bar na ni sprin lding ngo / /bcom ldan 'das kyi zhabs gang dang gang gom pa 'dor ba de dang der bcom ldan 'das kyi sku la lha rnams tsan dan gyi phye ma dag 'thor/ mngon par 'thor/ mngon par rab tu 'thor ro/ /lha'i me tog ud pa la dang / pad ma dang /
271b6(mdo sde): ku mu da dang / pad ma dkar po dang / lha'i me tog man dA ra ba rnams bcom ldan 'das kyi sku la 'thor/ mngon par 'thor/ mngon par rab tu 'thor ro/ /de nas bcom ldan 'das rgyal po'i khab kyi grong khyer chen po ga la ba der gshegs pa dang /
271b7(mdo sde): 'di ni sangs rgyas bcom ldan 'das rnams kyi chos nyid de/ gang gi tshe bcom ldan 'das grong khyer du 'jug pa de'i tshe cho 'phrul dang bcas par 'jug gi /cho 'phrul med par ma yin no/ /de nas bcom ldan 'das rgyal po'i khab kyi grong khyer gyi sgor sgo gtan la
272a1(mdo sde): thog ma nyid du zhabs g.yas pa gser gyi kha dog can bzhag ste/ bcom ldan 'das kyi zhabs g.yas pa gser gyi kha dog can rgyal po'i khab kyi grong khyer chen po'i sgor sgo gtan la bzhag ma thag tu/ de nas rgyal po'i khab kyi grong khyer chen po rnam pa drug tu
272a2(mdo sde): g.yos/ rab tu g.yos/ kun tu rab tu g.yos/ 'gul rab tu 'gul/ kun tu rab tu 'gul to/ /shar phyogs mtho na nub phyogs dma'o/ /nub phyogs mtho na shar phyogs dma'o/ /lho phyogs mtho na byang phyogs dma'o/ /byang phyogs mtho na lho phyogs dma'o/ /
272a3(mdo sde): dbus mtho na mtha' dma'o/ /mtha' mtho na dbus dma'o/ /bcom ldan 'das kyis rgyal po'i khab kyi sgo gtan la zhabs g.yas pa gser gyi kha dog can bzhag ma thag tu lha rnams lha'i tsan dan gyi phye ma dag bcom ldan 'das kyi sku la 'thor/ mngon par 'thor/ mngon par rab
272a4(mdo sde): tu 'thor ro/ /lha'i me tog ud pa la dang / pad ma dang / ku mu da dang / pad ma dkar po dang / lha'i me tog man dA ra ba dag bcom ldan 'das kyi sku la 'thor/ mngon par 'thor/ mngon par rab tu 'thor/ nam mkha' la lha'i rol mo'i sgra 'byin to/ /
272a5(mdo sde): lha'i sil snyan gyi sgra 'byin to/ /bcom ldan 'das kyis rgyal po'i khab kyi grong khyer chen po'i sgor sgo gtan la zhabs g.yas pa gser gyi kha dog can bzhag ma thag tu de'i tshe long ba rnams ni mig gis gzugs mthong bar gyur/ 'on pa rnams ni rna bas thos par gyur/
272a6(mdo sde): sna'i dbang po dang bral ba rnams ni sna rnam par dag par gyur/ lkugs pa rnams ni smra bar gyur/ brjed byed kyis zin pa rnams ni brjed byed dang bral bar gyur/ sems can smyon pa rnams ni dran pa rnyed par gyur/ dug 'thungs pa rnams ni dug las gsos par
272a7(mdo sde): gyur/ sems can btson cha dam pos bsdams pa rnams ni btson cha lhod par gyur/ sems can phan tshun dgrar 'dzin pa rnams ni byams pa'i sems su gnas par gyur/ sil snyan rnams ni ma bskyod par sgra 'byin par gyur/ snod rnams ni ma dkrol bar sgra 'byin
272b1(mdo sde): par gyur/ khyu mchog kyang sgra 'byin/ glang po yang sgra 'byin/ rta yang sgra 'byin/ rgyal po'i khab kyi grong khyer chen po'i sgo na bya gang dag gnas pa 'di lta ste/ ngang pa dang / khrung khrung dang / rma bya dang / ne tso dang / ri skegs dang / khu byug dang / ku na la dang /
272b2(mdo sde): shang shang te'u de dag kyang rang rang gi skad du sgra skad 'byin cing rgyal po'i khab kyi sgo'i khor yug tu skor bar byed do/ /rgyal po'i khab kyi grong khyer chen po nas/ skyes pa dang / bud med dang / khye'u dang / bu mo bsil khang dang / khang pa brtsegs pa dang / stegs
272b3(mdo sde): bu dang / sgo gang dang / skar khung nas lta zhing 'khod pa de dag gis kyang bcom ldan 'das la me tog gi phur ma gtor to/ /rgyal po'i khab kyi grong khyer chen po'i skye bo phal po che yang ngo mtshar du gyur/ rmad du byung bar gyur te/ yi rangs par gyur nas sgra gsang
272b4(mdo sde): mthon po dang / sgra chen por hi hi zhes bya ba dang / ha ha zhes bya ba dang / a la la zhes bya ba dang / a'u zhes sgra chen po 'byin to/ /bcom ldan 'das la gos kyang 'thor ro/ /de nas bcom ldan 'das rgyal po'i khab tu zhugs te/ khyim bdag dpal sbas kyi khyim ga la
272b5(mdo sde): ba der gshegs pa dang / dge bsnyen zhig gis bcom ldan 'das rgyang ring po nas byon pa mthong ngo / /mthong nas kyang des 'di snyam du bsams te/ khyim bdag dpal sbas 'di ni bcom ldan 'das la rnam pa 'di lta bu 'di byed par 'dod na bcom ldan 'das bkrongs
272b6(mdo sde): par mi 'gyur grang / 'jig rten gyi mig shin tu myur du med par mi 'gyur grang / 'jig rten du mun pa shin tu myur du mi 'byung grang / bskal pa grangs med pa gsum du yang dag par bsgrubs pa'i sangs rgyas shin tu myur du nub par mi 'gyur grang / bdag cag chos
272b7(mdo sde): kyi longs spyod las shin tu myur du nyams par mi 'gyur grang snyam ste/ de nas dge bsnyen de bcom ldan 'das ga la ba der song ste phyin pa dang / bcom ldan 'das kyi zhabs la mgo bos phyag 'tshal te/ bcom ldan 'das la bskor ba byas nas pus mo g.yas pa'i lha
273a1(mdo sde): nga sa la btsugs te/ bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /btsun pa bcom ldan 'das khyim bdag dpal sbas kyi khyim du ma gshegs shig /de ci'i slad du zhe na/ btsun
273a2(mdo sde): pa bcom ldan 'das khyim bdag dpal sbas kyis ni bcom ldan 'das dang dge slong gi dge 'dun bkrongs pa'i slad du phyi sgo'i sgo gang du dong chen po rkor stsal te/ dong brkos nas zhugs mi 'bar zhing du ba ma mchis pas gtams te/ steng du phyag dar srab mos g.yogs
273a3(mdo sde): shing mchis na bcom ldan 'das dang dge slong gi dge 'dun la gnod par lta mi 'gyur ram snyam bgyid lags so/ /bcom ldan 'das kyis bka' stsal pa/ dge bsnyen khyod 'di snyam du ma sems shig /dge bsnyen nga dud 'gro'i skye gnas su gyur pa na
273a4(mdo sde): yang nga'i lus la mes ma tshugs na/ da ltar byang chub mngon par rdzogs par sangs rgyas pa lta ci smos/ ngas ni 'dod chags kyi me dang / zhe sdang gi me dang / gti mug gi me dang / me gsum bsad pas nga'i lus la mes tshugs par 'gyur ba 'di ni gnas
273a5(mdo sde): med do/ /btsun pa bcom ldan 'das dud 'gro'i skye gnas su gyur pa na/ ji ltar sku la zhugs kyis ma tshugs lags/ bcom ldan 'das kyis bka' stsal pa/ dge bsnyen sngon byung ba 'das pa'i dus na yul ka ling ka'i rgyal po zhig byung ba de'i tshe/ yul
273a6(mdo sde): ka ling ka'i rgyal pos gling begs bur chad pa'i rnams gsod pa'i phyir sreg pa'i me chen po btang ngo / /de nas gling begs bur chad pa ni dang bya gang dag gnas pa/ nam mkha' la rgyu ba'am/ thang la rgyu ba'am/ chu la rgyu ba de dag sreg
273a7(mdo sde): pa'i me des 'khrugs nas de na gang dag nam mkha' la rgyu ba de dag ni nam mkha' la byer ro/ /gang dag chu la rgyu ba de dag ni chur zhugs so/ /gang dag thang la rgyu ba de dag ni phan tshun 'byer zhing rgyug ste 'bros so/ /gling begs bur chad pa de na sreg pa'i phru gu
273b1(mdo sde): 'dab gshog ma skyes pa zhig yod de/ de nas sreg pa ma mo des 'dab ma chur bcug ste/ sreg pa'i phru gu'i khor yug tu gtor to/ /gtor nas kyang rgyug cing yang dang yang de ltar brtson par byas so/ /de nas sreg pa'i phru gu des ma 'di ltar rtsol ba byed pa de mthong ngo / /
273b2(mdo sde): mthong nas kyang des ma la 'di skad ces smras so/ /yum ci'i slad du 'di ltar rtsol bar mdzad/ des smras pa/ bu shes par gyis shig /rgyal po yul ka ling ka'i rgyal pos gling begs bur chad pa'i gsad pa'i phyir me chen po btang ngo / /de nas gling
273b3(mdo sde): begs bur chad pa na dang / bya gang dag gnas pa nam mkha' la rgyu ba dang / thang la rgyu ba dang / chu la rgyu ba de dag sreg pa'i me chen po des 'khrugs nas de na gang dag nam mkha' la rgyu ba de dag ni nam mkha' la byer/ gang dag chu la rgyu ba de dag ni chur zhugs/
273b4(mdo sde): gang dag thang la rgyu ba de dag ni phan tshun 'byer zhing rgyug ste bros so/ /nga ni 'di ltar khyod tshig tu 'ong ngo zhes khyod kyi phyir 'di ltar rtsol bar byed do/ /des smras pa/ yum thong shig /thong shig /yum khyod ni byis pa ste/ khyod kyis rtsol ba 'di lta bus bdag sreg pa'i
273b5(mdo sde): me 'di las thar bar yang mi spyod do/ /yum khyod kyis bdag nyid kyi mthu dang stobs bskyed de/ ngan bu legs par shin tu blangs la gling begs bur chad pa 'dir shing nang gi mthon po'i khar ngan bu gzhag par spyod dam/ de bzhin bya'o zhes te sreg pa ma mo des sreg pa'i phru
273b6(mdo sde): gu'i ltar mnyan nas rang gi mthu dang stobs bskyed de/ sreg pa'i phru gu de kun du legs par blangs nas gling begs bur chad pa de'i shing nang gi mthon po'i khar bzhag go/ /de nas sreg pa'i phru gu des sreg pa'i me chen po de mthong nas byams pas khyab par byed do/ /
273b7(mdo sde): byams pas khyab par byas nas de'i tshe tshigs su bcad pa 'di dag smras so/ /rkang med sems can rnams kyang yod/ /'dab chags rkang bcas pa'ang yod/ /pha ma dag gis bsrungs shing 'khod/ /me gdug tshur ni ma 'ong shig /dge bsnyen sreg pa'i phru
274a1(mdo sde): gu des tshigs su bcad pa de smras ma thag tu me shi bar gyur te/ gang nas btang ba de nyid du shi'o/ /de ltar de tshun chad deng song gi bar du gling begs bur chad pa der me ma shor to/ /dge bsnyen de'i tshe de'i dus na gling begs bur chad pa na sreg pa'i phru gu 'dab gshog ma skyes pa
274a2(mdo sde): de gzhan zhig yin snyam du khyod dogs shing the tsom za'am/ yid gnyis za na de ltar mi blta ste/ dge bsnyen nga de'i tshe de'i dus na sreg pa'i phru gur gyur to/ /dge bsnyen nga dud 'gro'i skye gnas su gyur pa de'i tshe yang lus la mes ma tshugs na/ da ltar byang chub mngon par rdzogs par sangs
274a3(mdo sde): rgyas pa la lta ci smos te/ nga'i lus la mes tshugs par 'gyur ba 'di ni gnas med do/ /de nas bcom ldan 'das kyis dge bsnyen de dang / skye bo phal po che la chos kyi gtam yang dag par bstan/ yang dag par 'dzin du 'jug /yang dag par gzengs stod/ yang dag par rab tu
274a4(mdo sde): dga' bar mdzad do/ /chos kyi gtam yang dag par bstan/ yang dag par 'dzin du bcug /yang dag par gzengs bstod/ yang dag par rab tu dga' bar mdzad nas mdun du bzhud pa dang / dge bsnyen zhig gis bcom ldan 'das rgyang ring po nas byon pa mthong ngo / /mthong
274a5(mdo sde): nas de 'di snyam du sems te/ khyim bdag dpal sbas 'di ni bcom ldan 'das la rnam pa 'di lta bu 'di byed par 'dod na/ bcom ldan 'das bgrongs par mi 'gyur grang / bde bar gshegs pa bgrongs par mi 'gyur grang / 'jig rten gyi mig shin tu myur du med par mi 'gyur grang / 'jig
274a6(mdo sde): rten du mun pa shin tu myur du mi 'byung grang / bskal pa grangs med pa gsum du yang dag par bsgrubs pa'i sangs rgyas shin tu myur du nub par mi 'gyur grang / bdag cag chos kyi longs spyod las shin tu myur du nyams par mi 'gyur grang snyam ste/ de nas dge bsnyen de bcom ldan
274a7(mdo sde): 'das ga la ba der song ste phyin pa dang / bcom ldan 'das kyi zhabs la mgo bos phyag 'tshal te/ bcom ldan 'das la lan gsum bskor ba byas nas/ pus mo gnyis ka'i lha nga sa la btsugs te/ bcom ldan 'das ga la ba de logs su thal mo sbyar ba btud nas/ bcom ldan 'das
274b1(mdo sde): la 'di skad ces gsol to/ /btsun pa bcom ldan 'das khyim bdag dpal sbas kyi khyim du ma gshegs shig /de ci'i slad du zhe na/ btsun pa bcom ldan 'das khyim bdag dpal sbas kyis ni bcom ldan 'das dang / dge slong gi dge 'dun bgrongs pa'i slad du phyi sgo'i sgo gang du dong
274b2(mdo sde): chen po rkor stsal to/ /dong brkos nas zhugs mi 'bar zhing du ba ma mchis pas gtams te/ steng du phyag dar srab mos g.yogs shing mchis na bcom ldan 'das dang / dge slong gi dge 'dun la gnod par lta mi 'gyur ram snyam bgyid lags so/ /bcom ldan 'das
274b3(mdo sde): kyis bka' stsal pa/ dge bsnyen khyod 'di snyam du ma sems shig /dge bsnyen nga dud 'gro'i skye gnas su gyur pa na yang nga'i lus la mes ma tshugs na/ da ltar byang chub mngon par rdzogs par sangs rgyas pa lta la ci smos/ ngas ni 'dod chags kyi me dang / zhe sdang gi me dang /
274b4(mdo sde): gti mug gi me dang / me gsum bsad pas nga'i lus la mes tshugs par 'gyur ba 'di ni gnas med do/ /btsun pa bcom ldan 'das dud 'gro'i skye gnas su gyur pa na ji ltar sku la zhugs kyis ma tshugs lags/ bcom ldan 'das kyis bka' stsal pa/ dge bsnyen sngon byung
274b5(mdo sde): ba 'das pa'i dus na 'dzam bu'i gling 'di na nags stug po lo ma phun sum tshogs pa/ me tog phun sum tshogs pa/ 'bras bu phun sum tshogs pa/ skyed mos tshal phun sum tshogs pa zhig yod de/ de'i tshe nags stug po de na ri bong gi grogs drang srong zhig gnas te/ ri bong de ni mi
274b6(mdo sde): skad smra ba zhig go/ /de'i tshe dus gzhan zhig na nags stug po der than pa chen po byung ste/ de na 'dab ma dang ldan pa'i shing gang yin pa de dag ni skam/ me tog dang ldan pa'i shing gang yin pa dang / 'bras bu'i shing gang yin pa de dag kyang skam mo/ /skyed mos tshal gang yin pa de dag
274b7(mdo sde): kyang yongs su skam mo/ /de nas drang srong de ri bong de ga la ba der song ste phyin nas ri bong de la 'di skad ces smras so/ /ri bong shes par gyis shig /nags stug po 'dir than pa chen po byung ste/ 'dab ma dang ldan pa'i shing gang yin pa de dag ni skam/ me tog dang ldan pa'i shing gang
275a1(mdo sde): yin pa dang / 'bras bu'i shing gang yin pa de dag kyang skam mo/ /skyed mos tshal gang yin pa de dag kyang yongs su skam ste/ ri bong bdag ni nags stug po 'di nas nags stug po gzhan du 'gro bar 'dod do/ /ri bong gis smras pa/ de'i slad du drang srong dgung gcig
275a2(mdo sde): nags stug po 'dir bzhugs shig / bdag gis khyod bshos gsol lo/ /de nas drang srong de gnas su song ste me bus nas sngags kyis sbyin sreg byed do/ /de nas ri bong de nags der gom pas 'gro zhing rnam par rgyu yang gang nas kyang 'bras bu'am/ rtsa ba ma rnyed nas/ de 'di
275a3(mdo sde): snyam du sems te/ bdag gis drang srong de zas la mgron du bos la/ bdag gis nags stug po 'di thams cad du son kyang / gang nas kyang 'bras bu'am rtsa ba ma rnyed kyis/ bdag rang gi shas drang srong de tshim par bya'o snyam ste/ de nas ri bong de drang srong de ga la ba der song ste phyin nas
275a4(mdo sde): drang srong de la 'di skad ces smras so/ /drang srong mkhyen par mdzod cig /bdag gis khyod la bshos gsol bar spyan drangs la/ bdag gis nags stug po 'di thams cad du mchis kyang gang nas kyang 'bras bu dang rtsa ba ma rnyed nas bdag zhugs kyi dong 'dir bdag nyid kyis mchong gis/
275a5(mdo sde): khyod kyis bdag gi sha de gsol la dgung gcig nags stug po 'di na bzhugs shig /drang srong gis smras pa/ ri bong ma byed cig /de skad ma smra shig /nga ni ri bong khyod la gnod par yang mi 'dod na nga khyod kyi sha za ba lta ci smos/ ri bong gis smras pa/ drang srong de skad ma gsung shig /
275a6(mdo sde): khyod kyis bdag gi bsam pa nges par bskang 'tshal lo/ /de nas ri bong de 'di lta bu'i bden pa'i tshig 'di smras te/ nags stug po 'di'i lha rgya chen po rnams bdag la dgongs su gsol/ klu dang / gnod sbyin dang / dri za dang / lha ma yin dang / nam mkha' lding dang / mi 'am ci
275a7(mdo sde): dang / lto 'phye chen po gang dag gnas pa de dag thams cad bdag la dgongs su gsol/ bdag ni gtong ba bgyid de/ shin tu gtong ba dang / gtong ba'i yang gtong ba dang / bdag nyid gtong ba bgyid do/ /bdag gi bden pa dang bden pa'i tshig gang gis bdag yongs su gtong
275b1(mdo sde): ba ni rgyal po'i slad du ma lags/ longs spyod kyi slad du ma lags/ mtho ris kyi slad du ma lags/ brgya byin nyid kyi slad du ma lags/ bdud kyi slad du ma lags/ tshangs pa'i slad du ma lags/ 'khor los sgyur ba'i rgyal po'i yul gyi slad du ma lags te/ gzhan du bdag
275b2(mdo sde): ji ltar/ bla na med pa yang dag par rdzogs pa'i byang chub mngon par rdzogs par 'tshang rgya bar bgyi ba dang / sems can ma dul ba gdul bar bgyi/ ma grol ba dgrol bar bgyi/ dbugs ma phyin pa dbugs dbyung bar bgyi/ yongs su mya ngan las ma 'das pa yongs su mya
275b3(mdo sde): ngan las bzla bar bgyi ba'i slad du ste/ bden pa dang bden pa'i tshig des bdag yongs su gtong ba 'bras bu ma mchis par ma gyur cig /ces smras nas bdag nyid me dong chen po der mchongs so/ /dge bsnyen ri bong des me dong der mchongs ma thag tu me dong de'i me shi ste
275b4(mdo sde): pad ma can gyi rdzing du gyur nas/ ri bong de bung ba zi zi zer bar gyur pa'i pad ma 'dab ma stong yod pa'i steng na 'dug cing chos ston te/ tshangs par spyod pa/ thog mar dge ba/ bar du dge ba/ tha mar dge ba/ don bzang po/ tshig 'bru bzang po/ ma 'dres pa/ yongs su rdzogs
275b5(mdo sde): pa/ yongs su dag pa/ yongs su byang ba yang dag par ston to/ /drang srong gis de mthong ste/ mthong nas kyang dga' mgu yi rangs te rab tu dga' nas/ dga' ba dang yid bde ba skyes te/ ri bong de la thal mo sbyar te phyag 'tshal to/ /dge bsnyen de'i tshe de'i dus na nags
275b6(mdo sde): stug po de na gnas pa'i drang srong de gzhan zhig yin pa snyam du khyod dogs shing the tsom za na de ltar mi blta ste/ dge slong 'od srung de'i tshe de'i dus na nags stug po'i drang srong du gyur to/ /dge bsnyen de'i tshe de'i dus na nags stug po'i ri bong du gyur pa de gzhan zhig yin pa snyam du
275b7(mdo sde): khyod dogs shing the tsom za na de ltar mi blta ste/ nga de'i tshe de'i dus na ri bong du gyur to/ /dge bsnyen nga dud 'gro'i skye gnas su gyur pa de'i tshe yang nga'i lus la mes ma tshugs na/ da ltar byang chub mngon par rdzogs par sangs rgyas pa lta la ci smos te/ nga'i lus la mes tshugs
276a1(mdo sde): par 'gyur ba 'di ni gnas med do/ /de nas bcom ldan 'das kyis dge bsnyen de dang / skye bo phal po che la chos kyi gtam yang dag par ston/ yang dag par 'dzin du 'jug /yang dag par gzengs stod/ yang dag par rab tu dga' bar mdzad do/ /chos kyi gtam
276a2(mdo sde): yang dag par bstan/ yang dag par 'dzin du bcug /yang dag par gzengs bstod/ yang dag par rab tu dga' bar mdzad nas khyim bdag dpal sbas kyi khyim ga la ba der gshegs so/ /de'i tshe rgyal po'i khab kyi grong khyer chen po'i skye bo phal po che rnams 'di ji ltar 'gyur snyam ste/
276a3(mdo sde): khyim bdag dpal sbas kyi phyi sgo'i sgo gang ga la ba der dong ngo / /de nas bcom ldan 'das me dong chen po ga la ba der gshegs te byon nas me dong chen po der zhabs g.yas pa gser gyi kha dog can thog mar bzhag ste/ bcom ldan 'das kyis me dong der zhabs g.yas pa gser
276a4(mdo sde): gyi kha dog can de bzhag ma thag tu me dong de'i me shi bar gyur te pad ma'i rdzing bur gyur nas bung ba zi zi zer bar gyur to/ /bcom ldan 'das kyis zhabs g.yas pa gser gyi kha dog can me dong der bzhag ma thag tu lha rnams lha'i tsan dan gyi phye ma dag bcom ldan 'das kyi sku la 'thor/
276a5(mdo sde): mngon par 'thor/ mngon par rab tu 'thor ro/ /lha'i me tog ud pa la dang / pad ma dang / ku mu da dang / pad ma dkar po dang / lha'i me tog man dA ra ba dag bcom ldan 'das kyi sku la 'thor/ mngon par 'thor/ mngon par rab tu 'thor ro/ /lha'i rol mo'i sgra yang
276a6(mdo sde): 'byin to/ /sil snyan gyi sgra yang 'byin to/ /dung dang / rnga bo che dang / rdza rnga dang / khar rnga la sogs pa'i sgra yang phyung ngo / /rgyal po'i khab kyi grong khyer chen po'i skye bo phal po che rnams ngo mtshar du gyur rmad du byung bar gyur te/ gsang bstod nas sgra drag po dang / sgra chen por
276a7(mdo sde): ha ha zhes bya ba dang / hi hi zhes bya ba dang / ca co dang ga zha 'thon to/ /bcom ldan 'das la gos kyang 'thor ro/ /de'i tshe khyim bdag dpal sbas ni gcer bu pa nye du'i bu dang lhan cig tu khang steng na 'dug go/ /khyim bdag dpal sbas kyi chung ma khyim gyi nang na 'dug pas rgyal po'i khab tu
276b1(mdo sde): sgra drag po dang / sgra chen po phyung ba thos so/ /thos nas de 'di snyam du sems te/ 'di ltar rgyal po'i khab kyi grong khyer chen po 'dir sgra mthon po dang / sgra drag po dang / sgra chen po byung ba las bcom ldan 'das me dong chen po der lhung ste grongs par ma gyur grang / bde bar
276b2(mdo sde): gshegs pa grongs par ma gyur grang snyam nas bsgrims te stobs gtugs nas sgo phye ste/ bang thag par sgo khang ga la ba der song ba dang / khyim bdag dpal sbas kyi chung ma des me dong de'i me shi ste pad ma'i rdzing du gyur nas bung ba zi zi zer ba'i pad ma la bcom ldan 'das kyi
276b3(mdo sde): zhabs bzhag ste dpal sbas kyi khyim du gshegs pa mthong ngo / /mthong nas dga' mgu yi rangs te rab tu dga' nas/ dga' ba dang yid bde ba skyes te khyim bdag dpal sbas ga la ba der song nas phyin pa dang / khyim bdag dpal sbas la 'di skad ces smras so/ /jo bo
276b4(mdo sde): zhugs dong gi zhugs gum nas pad ma'i rdzing bur gyur te bung ba zi zi mchi ba'i pad ma la bcom ldan 'das kyi zhabs bzhag nas khyod kyi khyim du byon pa la gzigs shig / gzigs shig /de nas khyim bdag dpal sbas 'jigs/ dngangs/ skrag ste spu zing zhes byed nas
276b5(mdo sde): shing myur bar la gor du khang steng nas babs te sgo gang ga la ba dang / bcom ldan 'das ga la ba der song ste phyin nas/ bcom ldan 'das kyi zhabs la mgo bos phyag 'tshal te/ bcom ldan 'das bdag gis nongs/ bde bar gshegs pa bdag gis nongs te slar
276b6(mdo sde): 'chags so/ /byis pa ji lta ba dang / rmongs pa ji lta ba dang / mi mkhas pa ji lta ba bzhin du bdag mi dge ba'i bshes gnyen dang bsten pa'i dbang gis bcom ldan 'das la rnam pa 'di lta bu bgyi bar bsams na/ bcom ldan 'das bdag nongs pas nongs pa can du gzung
276b7(mdo sde): du gsol/ slan chad kyang sdom par 'tshal lo/ /bcom ldan 'das kyis bka' stsal pa/ de'i phyir khyim bdag khyod byis pa ji lta ba dang / rmongs pa ji lta ba dang / mi mkhas pa ji lta ba bzhin du mi dge ba'i bshes gnyen dang bsten pa'i dbang gis khyod kyis rnam pa 'di lta bu 'di byas
277a1(mdo sde): pa nyes pas nyes pa can du rtogs shig / khyim bdag khyod gang gi tshe nyes pas nyes pa can du mthong la/ nyes pas nyes pa can du mthong nas 'chags/ mthol/ phyin chad kyang sdom na de'i phyir ngas khyod la nyes pas nyes pa can du bzung ngo / /de ci'i phyir zhe na/ khyim
277a2(mdo sde): bdag chos 'dul ba 'di la 'di ni 'phel ba ste/ nyes pas nyes pa can du mthong nas 'chags shing mthol te phyin chad kyang sdom pa'o/ /khyim bdag khyod longs/ 'di ltar 'dir sems dad pas mchod pa byas so/ /de nas khyim bdag dpal sbas kyis bcom ldan 'das kyi zhabs
277a3(mdo sde): la mgo bos phyag 'tshal nas mdun du bdar to/ /de nas bcom ldan 'das steng gi khang ga la ba der gshegs te byon nas gdan bshams pa la dge slong gi dge 'dun dang thabs cig tu bzhugs so/ /de nas khyim bdag dpal sbas kyis bcom ldan 'das dang / dge slong
277a4(mdo sde): gi dge 'dun bzhugs par rig nas bcom ldan 'das ga la ba der song ste phyin pa dang / pus mo gnyis ka'i lha nga sa la btsugs te/ bcom ldan 'das ga la ba de logs su thal mo sbyar ba btud do/ /thal mo sbyar ba btud nas bcom ldan 'das la 'di skad ces gsol to/ /btsun
277a5(mdo sde): pa bcom ldan 'das cig gzhes su gsol/ bdag gis bcom ldan 'das kyi slad du bshos gtsang gzhan bgyid du stsal to/ /de ci'i slad du zhe na/ btsun pa bcom ldan 'das mi dge ba'i bshes gnyen dang bsten pa'i dbang gis bdag gis bshos gtsang ci sbyar ba de thams
277a6(mdo sde): cad kyi nang du dug drag po stsal bas/ des bcom ldan 'das dang dge slong gi dge 'dun la gnod par 'gyur du glo ba chud lags so/ /bcom ldan 'das kyis bka' stsal pa/ khyim bdag de snyam du ma sems shig /khyim bdag nga dud 'gro'i skye gnas su gyur pa'i tshe
277a7(mdo sde): yang lus la dug gis ma tshugs na/ da byang chub mngon par rdzogs par sangs rgyas pa lta la ci smos te/ nga'i lus la dug gis tshugs par 'gyur ba 'di ni gnas med do/ /bcom ldan 'das dud 'gro'i skye gnas su gyur pa na ji ltar sku la dug gis ma tshugs lags/ bcom ldan
277b1(mdo sde): 'das kyis bka' stsal pa/ khyim bdag sngon byung ba 'das pa'i dus na grong khyer bA rA Na sI'i rgyal po tshangs pas byin zhes bya ba phyug pa/ nor che ba/ longs spyod che ba nas/ bang mdzod yongs su gang ba'i bar dang ldan pa zhig byung ngo / /khyim bdag rgyal po tshangs pas byin la
277b2(mdo sde): btsun mo dpe med ces bya ba gzugs bzang ba/ mdzes pa/ blta na sdug pa/ kha dog bzang po rgyas pa mchog dang ldan pa zhig yod do/ /btsun mo dpe med ni rgyal po tshangs pas byin la sdug pa/ mngos pa/ phangs pa/ yid du 'ong ba/ 'dod pa/ blta ba dang 'thun pa'o/ /
277b3(mdo sde): khyim bdag de'i tshe na ri'i rgyal po gangs ri'i lho phyogs kyi ngos la rma bya'i rgyal po gser du snang ba zhes bya ba 'khor lnga brgya dang ldan pa/ yan lag bkra ba/ lus bkra ba/ rin po che'i mchu can zhig gnas te/ de gang dang gang du 'gro yang rma bya de dag thams cad kyi thog ma nyid
277b4(mdo sde): la 'gro'o/ /de'i tshe dus gzhan zhig na rma bya'i rgyal po gser du snang ba nam phyed kyi dus nam gyi gung thun la grong khyer bA rA Na sI'i steng du skad phyung ste/ skad des grong khyer de khyab par grag go/ /de'i tshe rgyal po tshangs pas byin btsun mo dpe med dang khang steng na 'dug par gyur
277b5(mdo sde): to/ /de nas btsun mo dpe med kyis sgra de thos nas rgyal po tshangs pas byin de la dris pa/ lha 'di ltar chags par bgyid pa/ 'di ltar 'dod par bgyid pa/ 'di ltar dregs par bgyid pa/ 'di ltar zhen par bgyid pa/ 'di ltar 'ching bar bgyid pa/ 'di ltar dga' bar
277b6(mdo sde): bgyid pa/ 'di ltar ro myang bar 'os pa/ 'di ltar snyan cing yid du mchi la mnyan par 'os pa'i sgra gda' ba 'di su'i lags/ rgyal pos smras pa/ lha mo ngas kyang ma mthong ste/ gtam du thos na ri'i rgyal po gangs ri'i lho phyogs kyi ngos la rma bya'i rgyal po gser du snang ba yan lag
277b7(mdo sde): bkra ba/ lus bkra ba/ rin po che'i mchu can 'khor lnga brgya dang ldan pa zhig gnas te/ de gang dang gang du 'gro yang rma bya de dag thams cad kyi thog ma nyid la 'gro ste lha mo de'i sgra ni 'di ltar chags par byed pa/ 'di ltar 'dod par byed pa/ 'di ltar dregs par byed pa/ 'di ltar zhen
278a1(mdo sde): par byed pa/ 'di ltar 'ching bar byed pa/ 'di ltar dga' bar byed pa/ 'di ltar ro myang bar 'os pa/ 'di ltar snyan cing yid du 'ong la mnyan par 'os par grag ce'o/ /btsun mo dpe med kyis smras pa/ lha rma bya'i rgyal po gser du snang ba myur du 'dir blang bar gsol/
278a2(mdo sde): rgyal po tshangs pas byin gyis smras pa/ lha mo nam mkha' la rgyu ba 'di lta bu ngas kyang mthong bar ga la nus/ btsun mo dpe med kyis smras pa/ lha gal te rma bya'i rgyal po gser du snang ba ma mthong du lags na bdag 'gum par 'gyur ro/ /rgyal po tshangs pas byin btsun mo dpe med la
278a3(mdo sde): kun tu chags pa'i sems su gyur te/ sems zhen pas rgyal po tshangs pas byin gyis smras pa/ lha mo ngas rngon pa dang bya ba dgyes re zhig sdod cig /de nas rgyal po tshangs pas byin gyis rngon pa dang bya ba'i mi rnams bos te 'di skad smras so/ /mchog rnams ri'i rgyal po gangs ri'i lho
278a4(mdo sde): phyogs kyi ngos la rma bya'i rgyal po gser du snang ba zhes bya ba yan lag bkra ba/ lus bkra ba/ gser gyi mchu can zhig gnas zhes grag gis/ khyed kyis rma bya'i rgyal po gser du snang ba bya rgya dang rnyis zung la 'dir 'on cig /gal te 'dir blang nus na de lta na ni legs so/ /ji ste mi
278a5(mdo sde): nus na khyed thams cad kyi srog yal lo/ /de nas rngon pa dang bya pa'i mi rnams srog gis 'jigs skrag /'chi bas 'jigs skrag ste/ bya rgya dang rnyi rnams thogs nas ri'i rgyal po gangs ri'i lho phyogs kyi ngos ga la ba der song nas phyin pa dang / rma bya'i rgyal po gser du snang ba gang na gnas
278a6(mdo sde): pa'i phyogs der rgya bres rnyi btsugs pa dang / rma bya'i rgyal po gser du snang ba de gang dang gang du lta ba de dang der rgya ral rnyi chad de/ phyogs der zhag bdun gyi bar du sha thang yang rma bya'i rgyal po gser du snang ba de bya rgya dang rnyis gzung bar ma nus pa dang / rma bya'i rgyal po des snying rje nye bar bzhag nas
278a7(mdo sde): rngon pa dang bya pa rnams la 'di skad ces smras so/ /zho shas 'tsho ba khyed rnams ci'i phyir phyogs 'di na sha thang zhing 'khod/ de dag gis smras pa/ rma bya'i rgyal po shes par gyis shig /rgyal po tshangs pas byin des bsgo ba/ mchog rnams shes par gyis shig /ri'i rgyal po gangs ri'i
278b1(mdo sde): lho phyogs kyi ngos la rma bya'i rgyal po gser du snang ba zhes bya ba yan lag bkra ba/ lus bkra ba/ rin po che'i mchu can/ 'khor lnga brgya dang ldan pa zhig gnas kyis/ de khyed kyis bya rgya dang rnyis zung la 'dir 'on cig /gal te 'dir blang bar nus na ni shin tu legs so/ /ji ste ma nus na
278b2(mdo sde): khyed thams cad kyi srog yal lo/ /zhes bsgo ste/ bdag cag srog gis 'jigs skrag nas khyod kyi phyir 'di lta bur 'bad par byed do/ /rma bya'i rgyal po des smras pa/ zho shas 'tsho ba dag khyed kyis rnyi dang bya rgyas nga gzung ba ni mi nus so/ /zho shas 'tsho ba dag gal te rgyal po tshangs pas
278b3(mdo sde): byin nga blta bar 'dod na grong khyer bA rA Na sI'i nang shin tu phyag dar byos te/ spos chus chag chag thob la me tog sil ma khrom ste/ gdugs dang ba dan bres shig /rgyal mtshan sgreng la/ pog phor nas bdug pas bdugs la rin po che sna bdun gyi shing rta gyis te/ zhag bdun gyi nyin par dpung
278b4(mdo sde): gi tshogs yan lag bzhi pa dang lhan cig tu 'dir shog shig dang / nga nyid der 'gro bar bya'o/ /de ltar bya'o zhes te/ rngon pa dang bya pa'i mi dag rma bya'i rgyal po gser du snang ba'i ltar mnyan nas mthar gyis grong khyer bA rA Na sI der rgyal po tshangs pas byin ga la ba der song ste phyin nas rgyal po
278b5(mdo sde): tshangs pas byin la 'di skad smras so/ /lha mkhyen par mdzad du gsol/ bdag cag 'di nas bya rgya dang rnyi thogs te ri'i rgyal po gangs ri'i lho phyogs kyi ngos ga la ba der mchis pa dang / phyogs gang na rma bya'i rgyal po gser du snang ba gnas pa'i phyogs der rnyi btsugs/ rgya bres na/ rma
278b6(mdo sde): bya'i rgyal po gser du snang ba gang dang gang du lta ba de dang der rgya ral rnyi chad de/ bdag cag phyogs de na dgung bdun gyi bar du sha thang yang rma bya'i rgyal po de rgya dang rnyis bzung ba'i rngo ma thogs pa dang / rma bya'i rgyal po des snying rje nye bar bzhag ste bdag cag la 'di skad ces mchi'o/ /kye mi dag
278b7(mdo sde): ci'i phyir phyogs 'di na sha thang zhing 'khod/ bdag cag gis smras pa/ rma bya'i rgyal po shes par gyis shig /rgyal po tshangs pas byin gyis bdag cag la bsgo ba/ ri'i rgyal po gangs ri'i lho phyogs kyi ngos la rma bya'i rgyal po gser du snang ba zhes bya ba yan lag bkra ba/ lus bkra ba/
279a1(mdo sde): rin po che'i mchu can 'khor lnga brgya dang ldan pa de gang dang gang du 'gro bar rma bya de dag thams cad kyi dang po la 'gro ba zhig gnas zhes grag gis/ khyed kyis bya rgya dang rnyis rma bya'i rgyal po gser du snang ba zung la 'on cig /gal te rma bya'i rgyal po de 'dir blang nus na de lta na ni
279a2(mdo sde): legs so/ /ji ste ma nus na khyed thams cad kyi srog yal lo zhes bsgo ste/ bdag cag srog gis 'jigs skrag /'chi bas 'jigs skrag nas khyod kyi phyir 'di ltar 'bad par byed do/ /des smras pa/ kye zho shas 'tsho ba dag khyed kyis bya rgya dang rnyis bzung bar ni mi nus so/ /zho
279a3(mdo sde): shas 'tsho ba dag gal te rgyal po tshangs pas byin nga mthong bar 'dod na grong khyer bA rA Na sI'i nang shin tu phyag dar byos te/ spos chus chag chag thob la me tog sil ma khrom ste/ gdugs dang ba dan bres shig /rgyal mtshan sgreng la/ pog phor nas bdug pas bdugs la rin po che
279a4(mdo sde): sna bdun gyi shing rta gyis te/ zhag bdun gyi nyin par dpung gi tshogs yan lag bzhi pa dang lhan cig tu 'dir shog shig dang / nga nyid der 'gro bar bya'o zhes mchi'o/ /de ltar bya'o zhes te rgyal po tshangs pas byin gyis rngon pa dang bya pa de dag gi ltar mnyan nas/ grong khyer bA rA Na sI'i nang
279a5(mdo sde): shin tu phyag dar byed du bcug / spos chus chag chag 'debs su bcug /me tog sil ma 'grems su bcug /gdugs dang ba dan 'brer bcug /rgyal mtshan sgreng du bcug /pog phor nas bdug pas bdug tu bcug /rin po che sna bdun gyi shing rta byed du bcug nas zhag bdun
279a6(mdo sde): 'das pa dang / dpung gi tshogs yan lag bzhi pa go gyon du bcug ste/ dpung gi tshogs yan lag bzhi pa go bgos nas rin po che sna bdun gyi shing rta drangs te/ dpung gi tshogs yan lag bzhi pa dang lhan cig tu ri'i rgyal po gangs ri'i lho phyogs kyi ngos ga la ba der song ba dang / rma bya'i rgyal po
279a7(mdo sde): gser du snang ba de bdag nyid rin po che sna bdun gyi shing rta la zhon te skad phyung ba dang / de'i skad kyis dpung gi tshogs yan lag bzhi pa khyab par grag nas/ rgyal po tshangs pas byin dga' mgu yi rangs te rab tu dga' nas dga' ba dang yid bde ba skyes te rma bya'i rgyal po gser du snang ba de la
279b1(mdo sde): bkur sti byed du bcug / bla mar byed du bcug /rim gro byed du bcug /mchod pa byed du bcug nas rma bya'i rgyal po gser du snang ba dang lhan cig grong khyer bA rA Na sI ga la ba der song ba dang / grong khyer bA rA Na sI'i sgor 'dug nas skad phyung ste/ de'i skad des grong khyer de thams cad
279b2(mdo sde): khyab par grag go/ /de nas grong khyer bA rA Na sI na skyes pa dang / bud med dang / khye'u dang / bu mo gang dag gnas pa de dag grong khyer gyi sgo ga la ba der rab tu rgyug go/ /de nas rgyal po tshangs pas byin gyis rma bya'i rgyal po gser du snang ba la bkur sti byed du bcug /bla mar byed
279b3(mdo sde): du bcug / rim gro byed du bcug /mchod pa byed du bcug nas/ rang gi khyim ga la ba dang / btsun mo dpe med ga la ba der song ste phyin nas/ btsun mo dpe med la 'di skad ces smras te/ lha mo rma bya'i rgyal po gser du snang ba 'di ni khyod kyi gan du rang 'ongs so zhes smras so/ /
279b4(mdo sde): rgyal po tshangs pas byin de bdag nyid rma bya'i rgyal po gser du snang ba la me tog dang 'bras bu rnams kyis rim gro byed do/ /de'i tshe dus gzhan zhig na rgyal po tshangs pas byin brel ba zhig byung nas des 'di snyam du bsams te/ sus rma bya'i rgyal po gser du snang ba la rim gro byed
279b5(mdo sde): nus snyam nas/ des yang 'di snyam du bsams te/ btsun mo dpe med ni mkhas pa/ shes rab chen po dang ldan pa ste/ des nus so snyam mo/ /de nas rgyal po tshangs pas byin gyis btsun mo dpe med la bos te 'di skad ces smras so/ /lha mo khyod kyis rma bya'i rgyal po gser du
279b6(mdo sde): snang ba 'di ngas ji ltar rim gro byas pa bzhin du bdag nyid kyis rim gro gyis shig / de nas rgyal po tshangs pas byin gyi btsun mo dpe med bdag nyid kyis me tog dang 'bras bu rnams kyis rma bya'i rgyal po gser du snang ba de la bsnyen bkur byed do/ /de'i tshe dus gzhan zhig na btsun
279b7(mdo sde): mo dpe med skyes pa gzhan la chags par gyur te/ de nas btsun mo dpe med kyis 'di snyam du bsams so/ /rma bya'i rgyal po gser du snang ba 'di ni mi'i skad du smra bas des gtam 'di rgyal po tshangs pas byin la mi bsnyad grang / rgyal po tshangs pas byin des kyang bdag bzung ste mi
280a1(mdo sde): bsad grang snyam nas/ de nas bud med des bya'i rgyal po de la zas dug can dang / skom dug can byin no/ /bud med des rma bya'i rgyal po de la ji lta ji ltar zas dug can dang / skom dug can byin pa de lta de ltar rma bya'i rgyal po de'i lus gzugs ches bzang ba dang / ches mdzes
280a2(mdo sde): pa dang / ches blta na sdug pa dang / ches 'od gsal bar gyur to/ /de nas btsun mo dpe med kyis 'di snyam du sems te/ rma bya'i rgyal po gser du snang ba la bdag gis ji lta ji ltar zas dug can dang / skom dug can byin pa de lta de ltar 'di'i lus gzugs ches bzang ba dang / ches
280a3(mdo sde): mdzes pa dang / ches blta na sdug pa dang / ches 'od gsal bar gyur to snyam mo/ /de nas btsun mo dpe med la rma bya'i rgyal po gser du snang bas 'di skad ces smras so/ /rkun ma rkun ma khyod kyi ngas shes te/ khyod 'di snyam du bdag ni skyes pa gzhan la chags par gyur la/ bya 'dis
280a4(mdo sde): shes te 'di yang mi skad smra bas 'dis gtam 'di rgyal po tshangs pas byin la mi bsnyad grang / rgyal pos bdag bzung ste mi bsad grang snyam du bsams nas/ de'i phyir khyod kyis nga la zas dug can dang / skom dug can byin te/ khyod kyis nga gsad par mi nus so/ /de nas btsun mo dpe
280a5(mdo sde): med des tshig de thos nas kha bub tu 'gyel te khrag dron po skyugs nas nad tshabs chen pos btab ste/ nad de nyid kyis shi ba'i dus byas so/ /de shi nas sems can dmyal ba chen po ngu 'bod du skyes par gyur to/ /khyim bdag de'i tshe de'i dus na grong khyer chen po bA rA Na sI'i rgyal po tshangs pas
280a6(mdo sde): byin zhes bya bar gyur pa de gzhan zhig yin pa snyam du khyod dogs shing the tsom za na de ltar mi blta ste/ dge slong shA ri'i bu de'i tshe de'i dus na rgyal po tshangs pas byin zhes bya bar gyur to/ /khyim bdag de'i tshe de'i dus na btsun mo dpe med ces bya bar gyur pa de gzhan zhig yin pa snyam du khyod dogs
280a7(mdo sde): shing the tsom za na de ltar mi blta ste/ bram ze'i bu mo g.yo ma de de'i tshe de'i dus na btsun mo dpe med du gyur to/ /khyim bdag de'i tshe de'i dus na ri'i rgyal po gangs ri'i lho phyogs kyi ngos la gnas pa'i rma bya'i rgyal po gser du snang ba zhes bya bar gyur pa de gzhan zhig yin pa snyam du dogs shing
280b1(mdo sde): the tsom za na de ltar mi blta ste/ nga de'i tshe de'i dus na ri'i rgyal po gangs ri'i lho phyogs kyi ngos la gnas pa rma bya'i rgyal po gser du snang ba zhes bya bar gyur to/ /khyim bdag de'i tshe de'i dus na rma bya lnga brgyar gyur pa de dag gzhan zhig yin pa snyam du khyod dogs shing the tsom za na de ltar mi blta ste/
280b2(mdo sde): dge slong mchog lnga brgya po 'di dag de'i tshe de'i dus na rma bya lnga brgyar gyur to/ /khyim bdag nga dud 'gro'i skye gnas su gyur pa de'i tshe yang lus la dug gis ma tshugs na/ da ltar mngon par rdzogs par sangs rgyas pa lta la smos kyang ci dgos te/ nga'i lus la dug gis tshugs par 'gyur
280b3(mdo sde): ba 'di ni gnas med do/ /de bas na khyim bdag tshigs su bcad pa brjod pa byas/ de legs par rab tu nyon la yid la zung shig dang / ngas khyod la bshad kyis legs par rab tu zung la zas la lan gsum bzlas pa gyis te/ dge slong gi dge 'dun la brims shig /'dod chags
280b4(mdo sde): zhe sdang gti mug rnams/ /de dag 'jig rten dug gsum ste/ /bcom ldan sangs rgyas dug med pa/ /sangs rgyas bden pas dug bcom mo/ /'dod chags zhe sdang gti mug rnams/ /de dag 'jig rten dug gsum ste/ /bcom ldan chos ni dug med pa/ /chos kyi bden
280b5(mdo sde): pas dug bcom mo/ /'dod chags zhe sdang gti mug rnams/ /de dag 'jig rten dug gsum ste/ /bcom ldan dge 'dun dug med pa/ /dge 'dun bden pas dug bcom mo/ /bden pa gang gis nga sangs rgyas/ /'jig rten kun la bla na med/ /bden pa'i tshig ni de
280b6(mdo sde): yis su/ /nga lus dug gis mi tshugs shog /bden pa gang gis nga yi chos/ /'jig rten kun la bla na med/ /bden pa'i tshig ni de yis su/ /nga lus dug gis mi tshugs shog /bden pa gang gis nga'i dge 'dun/ /'jig rten kun la bla na med/ /bden pa'i tshig ni de
280b7(mdo sde): yis su/ /nga lus dug gis mi tshugs shog /shing gang dug dang bcas rnams dang / /srog chags gang dag dug bcas pa/ /de kun 'dod chags dug las byung / /'dod chags 'di ni dug gi mchog /shing gang dug dang bcas rnams dang / /srog chags gang dag dug
281a1(mdo sde): bcas pa/ /de kun zhe sdang dug las byung / /zhe sdang 'di ni dug gi mchog /shing gang dug dang bcas rnams dang / /srog chags gang dag dug bcas pa/ /de kun gti mug dug las byung / /gti mug 'di ni dug gi mchog /drag po'i dug gis dug bcom ste/ /
281a2(mdo sde): bsrung dang yongs su gzung ba byas/ /sangs rgyas kun gyis dug bcom pas/ /rdzogs sangs rgyas la skyabs su dong / /de de bzhin bgyi'o zhes te khyim bdag dpal sbas kyis bcom ldan 'das la tshigs su bcad pa de dag legs par rab tu blangs te/ blangs nas zas de dag
281a3(mdo sde): la lan gsum bzlas te/ rang gi lag gis zhal zas bsod pa mang po dge slong gi dge 'dun la bstabs te tshim par byas so/ /de nas khyim bdag dpal sbas kyis bcom ldan 'das dang / dge slong gi dge 'dun bshos gsol zin te/ phyag bcabs lhung bzed gyu bar rig nas stan
281a4(mdo sde): zhig blangs te phyogs gcig tu 'dug go/ /khyim bdag dpal sbas phyogs gcig tu 'dug pa dang / bcom ldan 'das kyi gtam rim gyis mdzad pa 'di lta ste/ gang 'di sbyin pa'i gtam dang / tshul khrims kyi gtam dang / mtho ris kyi gtam dang / 'dod pa'i nyes dmigs dang / de'i
281a5(mdo sde): 'og tu zag pa dang / kun nas nyon mongs pa dang / mngon par 'byung ba'i phan yon dang / rnam par byang ba'i phyogs so/ /de nas bcom ldan 'das kyis khyim bdag dpal sbas la rgya cher rab tu bstan/ rab tu 'jog /rnam par 'grel/ rnam par 'byed/ gsal bar mdzad do/ /bcom
281a6(mdo sde): ldan 'das kyis gang gi tshe khyim bdag dpal sbas sems dga' ba dang / sems mnyen pa dang / sems dge ba dang / sgrib pa med pa'i sems su gyur par mkhyen pa de'i tshe sangs rgyas bcom ldan 'das rnams yang dag phul gyi chos gang ston pa de bcom ldan 'das kyis khyim
281a7(mdo sde): bdag dpal sbas la rgya cher rab tu bstan/ rab tu bzhag /rnam par bkrol/ rnam par phye/ gsal bar mdzad/ rab tu bshad do/ /de nas khyim bdag dpal sbas stan de la 'dug bzhin du chos rnams la chos kyi mig rdul med cing dri ma dang bral ba skyes te/ 'di lta ste/ dper na
281b1(mdo sde): ras nag po'i bag med pa/ kha bsgyur bar 'os pa tshon gyi nang du bcug na tshon legs par 'jen pa de bzhin du khyim bdag dpal sbas kyang stan de la 'dug bzhin du chos rnams la chos kyi mig rdul med cing dri ma dang bral ba skyes so/ /de nas khyim bdag dpal sbas kyis chos
281b2(mdo sde): mthong / chos thob/ chos yongs su bskyed/ mngon du yang dag par rtogs/ nem nur med/ the tsom dang bral/ som nyi dang bral/ gzhan gyi dring mi 'jog /ston pa'i bstan pa kun tu shes/ mi 'jigs pa thob nas bcom ldan 'das la 'di skad ces gsol to/ /
281b3(mdo sde): btsun pa bcom ldan 'das bdag sangs rgyas dang / chos dang / dge slong gi dge 'dun la skyabs su mchi'o/ /btsun pa bcom ldan 'das bdag la dge bsnyen du gzung du gsol/ /deng nas ji srid 'tsho'i bar du bdag gi skyabs khyod lags te skyabs su mchi'o/ /de nas dge
281b4(mdo sde): slong de dag ngo mtshar du gyur/ rmad du byung bar gyur te/ 'di ltar khyim bdag dpal sbas bcom ldan 'das me dong du bsreg pa dang / sems can dmyal ba chen por ltung bar 'dod pa de bcom ldan 'das kyis sems can dmyal ba chen po nas bzlog ste/ chos rnams la chos
281b5(mdo sde): kyi mig rdul med cing dri ma dang bral ba skyes pa 'di ni ngo mtshar rmad du byung ba'o snyam pa dang / bcom ldan 'das kyis bka' stsal pa/ dge slong dag khyim bdag dpal sbas da ltar 'ba' zhig nga me dong du bsreg pa dang / sems can dmyal ba chen por ltung bar 'dod la/ ngas de sems
281b6(mdo sde): can dmyal ba chen po de las bzlog ste/ chos rnams la chos kyi mig rdul med cing dri ma dang bral ba skyes par yang ma zad de/ dge slong dag gzhan gyi tshe yang khyim bdag dpal sbas nga me dong du bsreg pa dang / sems can dmyal ba chen por ltung bar 'dod de/ ngas de sems can dmyal ba
281b7(mdo sde): chen po de las bzlog go/ /dge slong de dag gis gsol pa/ btsun pa bcom ldan 'das/ khyim bdag dpal sbas gzhan gyi tshe bcom ldan 'das zhugs kyi dong du bsregs te/ sems can dmyal ba chen po mnar ma mchis par ltung bar 'tshal la/ bcom ldan 'das kyis de sems can
282a1(mdo sde): dmyal ba chen po de las thar bar mdzad pa ji lta bu lags/ bcom ldan 'das kyis bka' stsal pa/ dge slong dag sngon byung ba 'das pa'i dus na bram ze'i khye'u chos 'dod ces bya ba tshul khrims dang ldan pa/ yon tan dang ldan pa/ 'dod pa chung ba/ chog shes pa/ rab tu dben
282a2(mdo sde): pa/ dge ba'i chos can zhig byung ste/ bram ze'i khye'u chos 'dod ni gzugs bzang ba/ mdzes pa/ blta na sdug pa/ kha dog bzang po rgyas pa mchog dang ldan pa'o/ /bram ze'i khye'u chos 'dod de bram ze dang / rgyal rigs dang / khyim bdag rnams kyis bkur sti byas/ bla mar byas te
282a3(mdo sde): mchod nas gos dang / zas dang / mal cha dang / na ba'i gsos sman dang / yo byad bzang po mang po rnyed par gyur to/ /bram ze'i khye'u chos 'dod ni stong phrag brgyas tshigs su bcad pa gcig tshol lo/ /de nas bram ze zhig bram ze'i khye'u chos 'dod kyi rnyed pa dang / bkur sti dang / tshigs
282a4(mdo sde): su bcad pa ma bzod nas bram ze'i khye'u chos 'dod ga la ba der song ste phyin pa dang / bram ze'i khye'u chos 'dod la 'di skad ces smras so/ /ngas bram ze'i khye'u khyod la legs par bshad pa bsgrag par bya'o/ /bram ze'i khye'u chos 'dod kyis smras pa/ 'phags pa legs par bshad pa
282a5(mdo sde): bdag la legs par bsgrag tu gsol/ bram zes smras pa/ chos 'dod ngas khyod la de bzhin du legs par bshad pa bsgrag tu mi rung ngo / /chos 'dod kyis smras pa/ 'phags pa 'o na khyod kyis legs par bshad pa bdag la ji ltar bsgrag par bgyi/ bram zes smras pa/ gal te
282a6(mdo sde): chos 'dod khyod kyis dong chen po rkor bcug la/ brkos nas mes 'gengs su bcug ste/ me mi 'bar zhing du ba mi 'thul bas bkang nas mchod sdong mthon po 'dzugs su chug la/ 'dzugs su bcug nas me dong der bdag nyid mchongs na de lta na ngas khyod la legs par bshad pa
282a7(mdo sde): bsgrag par bya'o/ /bram ze'i khye'u chos 'dod kyis smras pa/ 'phags pa bdag 'di na legs par bshad pa gang ci tshol ba de thams cad ni sems can rnams kyi don gyi slad du lags na/ slob dpon bdag gis legs par bshad pa sems can rnams la ma bsgrags par ji ltar me dong du mchong
282b1(mdo sde): bar bgyi/ de nas bram ze des bram ze'i khye'u chos 'dod la tshigs su bcad de smras pa/ sngags tshol bde ba ga la yod/ /ga la bde yod sngags tshol ba/ /sngags btsal phyir ni bde ba 'or/ /bde ba 'or cig sngags btsal phyir/ /de nas bram ze'i khye'u chos 'dod kyis bram ze de la tshigs su
282b2(mdo sde): bcad de slar smras pa/ byang chub tshol ba ga la bde/ /ga la bde yod byang chub tshol/ /byang chub btsal phyir bde ba 'or/ /bde 'or byang chub btsal ba'i phyir/ /de nas bram ze'i khye'u chos 'dod kyis bram ze la 'di skad ces smras so/ /slob dpon bdag la legs par bshad pa legs par
282b3(mdo sde): bsgrags su gsol/ 'on tang khyod gang bzhed pa de bgyi'o/ /bram ze'i khye'u chos 'dod legs par bshad pa'i don gyi phyir bdag nyid dor bar 'dod do zhes bram ze dang khyim bdag rnams kyis thos nas de dag thams cad ngu zhing gdong la mchi ma zag bzhin du bram ze'i khye'u chos 'dod ga la
282b4(mdo sde): ba der dong ste phyin nas bram ze'i khye'u chos 'dod la 'di skad ces smras so/ /chos 'dod khyod bdag nyid ma dor cig /chos 'dod khyod ni khyim na 'dug bzhin sbyin pa sbyin pa dang / bsod nams bya bar nus so/ /bram ze'i khye'u chos 'dod kyis bram ze dang khyim bdag de dag la 'di skad ces smras so/ /
282b5(mdo sde): btsun pa dag de skad ma gsung shig /bdag gis slob dpon gyi dgongs pa nges par bskang bar bgyi'o/ /de nas bram ze'i khye'u chos 'dod kyis mchod sdong chen po 'dzugs su bcug ste/ mchod sdong chen po btsugs nas de'i drung du dong chen po rkor bcug ste/ brkos nas mes 'gengs su bcug go/ /me
282b6(mdo sde): mi 'bar zhing du ba mi 'thul bas bkang nas bram ze de la 'di skad ces smras so/ /slob dpon bdag la legs par bshad pa legs par bsgrag tu gsol/ de nas bram ze des bram ze'i khye'u chos 'dod la tshigs su bcad pa 'di lta bu bstan to/ /sbyin pa la ni rtag tu dga' bar gyis/ /rtag
282b7(mdo sde): tu tshul khrims yongs su rdzogs par spyod/ /brtson 'grus mchog gi gnas ni brtsam par gyis/ /shes rab kyis ni chos mchog dam pa thob/ /de nas bram ze'i khye'u chos 'dod kyis bram ze de la tshigs su bcad pa 'di legs par rab tu bzung ste/ skye bo phal po che bsogs so/ /skye bo
283a1(mdo sde): phal po che bsogs nas mchod sdong mthon po'i khar 'dzegs te/ skye bo phal po che la tshigs su bcad pa 'di bsgrags so/ /sbyin pa la ni rtag tu dga' bar gyis/ /rtag tu tshul khrims yongs su rdzogs par spyod/ /brtson 'grus mchog gi gnas ni brtsam par gyis/ /shes
283a2(mdo sde): rab kyis ni chos mchog dam pa thob/ /de nas bram ze'i khye'u chos 'dod kyis skye bo phal po che de la tshigs su bcad pa 'di bsgrags nas 'di lta bu'i bden pa'i tshig 'di byed de/ sa'i phyogs 'di na lha rgya chen po gang dag gnas pa rnams bdag la dgongs su gsol/ klu dang / gnod sbyin
283a3(mdo sde): dang / dri za dang / lha ma yin dang / nam mkha' lding dang / mi 'am ci dang / lto 'phye chen po de dag thams cad kyang bdag la dgongs su gsol/ bdag ni gtong ba bgyid de/ shin tu gtong ba dang / gtong ba'i yang gtong ba dang / bdag nyid yongs su gtong ba bgyid do/ /bden pa dang bden
283a4(mdo sde): pa'i tshig gang gis bdag yongs su gtong ba bgyid pa ni rgyal po'i slad du ma lags/ longs spyod kyi slad du ma lags/ mtho ris kyi slad du ma lags/ 'khor los sgyur ba'i rgyal po'i slad du ma lags kyi/ gzhan du na bdag ji ltar bla na med pa yang dag par rdzogs pa'i byang chub mngon par
283a5(mdo sde): rdzogs par sangs rgyas nas sems can ma dul ba rnams gdul bar bgyi/ ma rgal ba rnams bsgral bar bgyi/ ma grol ba rnams dgrol bar bgyi/ dbugs ma phyin pa rnams dbugs dbyung bar bgyi/ yongs su mya ngan las ma 'das pa rnams yongs su mya ngan las bzla bar bgyi snyam pa'i
283a6(mdo sde): slad du ste/ bden pa dang bden pa'i tshig des bdag gi yongs su gtong ba 'bras bu med par ma gyur cig ces byas nas me dong der bdag nyid mchongs so/ /dge slong dag bram ze'i khye'u chos 'dod me dong der mchongs ma thag tu me dong de'i me shi ste/ pad ma'i rdzing du gyur nas bung ba sgra zi zi zer
283a7(mdo sde): ba'i pad ma la bram ze'i khye'u chos 'dod 'dug nas chos ston te/ tshangs par spyod pa/ thog mar dge ba/ bar du dge ba/ tha mar dge ba/ don bzang po/ tshig 'bru bzang po/ ma 'dres pa/ yongs su rdzogs pa/ yongs su dag pa/ yongs su byang ba yang dag par ston te/ bram ze de ni lus thams
283b1(mdo sde): cad nas me byung ste tshig nas tshig go zhes smras te sems can dmyal ba chen por ltung ngo / /de la bram ze'i khye'u chos 'dod kyis 'di skad ces smras so/ /slob dpon ma bsnyengs shig /bdag gis khyod bskyab par bgyi'o/ /de nas bram ze'i khye'u chos 'dod kyis de'i tshe 'di lta bu'i bden
283b2(mdo sde): pa'i tshig 'di byas te/ bden pa dang bden pa'i tshig gang gis bdag sems can rnams kyi don du byang chub la spyod pa'i bden pa dang / bden pa'i tshig des bram ze 'di'i lus tshig pa rab tu zhi bar gyur cig /sems can dmyal ba las kyang log par gyur cig ces byas so/ /bram ze'i khye'u
283b3(mdo sde): chos 'dod kyis bden pa dang bden pa'i tshig byas ma thag tu bram ze de sems can dmyal ba de nas thar bar gyur to/ /dge slong dag de'i tshe de'i dus na bram ze'i khye'u chos 'dod ces bya bar gyur pa de gzhan zhig yin pa snyam du khyod dogs shing the tsom za na de ltar mi blta ste/ dge slong dag
283b4(mdo sde): nga de'i tshe de'i dus na bram ze'i khye'u chos 'dod ces bya bar gyur to/ /dge slong dag de'i tshe de'i dus na bram zer gyur pa de gzhan zhig yin pa snyam du khyod dogs shing the tsom za na de ltar mi blta ste/ khyim bdag dpal sbas de'i tshe de'i dus na bram zer gyur to/ /dge slong dag de'i tshe yang khyim
283b5(mdo sde): bdag dpal sbas nga me dong du bsregs la sems can dmyal ba chen por ltung bar 'dod pa las/ ngas de sems can dmyal ba chen po de nas bzlog cing / 'phags pa'i chos 'dul ba la bzhag ste 'di dang de yang de bzhin du zung shig /dge slong dag da ltar yang dpal sbas nga me dong du
283b6(mdo sde): bsregs la sems can dmyal ba chen por ltung bar 'dod pa las/ ngas de sems can dmyal ba chen po de las bzlog cing 'phags pa'i chos 'dul ba la bzhag ste/ de dang 'di yang de bzhin du zung shig /dge dang mi dge sngon byas chud mi za/ /mkhas pa rnams la bsten pa chud mi za/ /
283b7(mdo sde): 'phags pa'i tshogs kyis legs bshad chud mi za/ /byas la byas gzo nam yang chud mi za/ /legs par byas pa dge ba'i las/ /nyes par byas pa mi dge yin/ /de la'ang rnam par smin yod de/ /gdon mi za bar 'bras bu smin/ /bcom ldan 'das kyis de skad ces bka' stsal nas/ dge slong
284a1(mdo sde): dang / dge slong ma dang / dge bsnyen dang / dge bsnyen ma de dag dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po dang bcas pa dang / thams cad dang ldan pa'i 'khor de yi rangs te/ bcom ldan 'das
284a2(mdo sde): kyis gsungs pa la mngon par bstod do/ /'phags pa dpal sbas zhes bya ba'i mdo rdzogs so// //rgya gar gyi mkhan po dzi na mi tra dang / dA na shI la dang / zhu chen gyi lots+tsha ba ban de ye shes sdes bsgyur cing zhus te skad gsar chad kyis bcos nas gtan la phab pa// //
284a3(mdo sde): @#/ /rgya gar skad du/ Ar+ya karma A ba ra Na bi shud d+ha nA ma ma hA yA na sU tra/ bod skad du/ 'phags pa las kyi sgrib pa rnam par dag pa zhes bya ba theg pa chen po'i mdo/ sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/
284a4(mdo sde): bcom ldan 'das yangs pa can gyi a mras bsrungs pa'i tshal na/ dge slong lnga brgya tsam gyi dge slong gi dge 'dun chen po dang thabs cig tu bzhugs te/ byang chub sems dpa' sems dpa' chen po sum khri nyis stong la 'di lta ste/ byang chub sems dpa' sems dpa' chen po
284a5(mdo sde): nga rgyal rnam par 'joms dang / 'od kyis rnam par rtse ba mngon par shes pa dang / me tog dam pa lta bu dang / 'od zer rab tu 'gyed pa'i rgyal po dang / rtag tu bu don ltar bris pa'i lus can dang / som nyi thams cad mgu byed dang / rin chen bkod pa'i rgya mtsho blo gros dang / me tog sna tshogs
284a6(mdo sde): gnas dang / sgra dbyangs rnam par dag pa'i rgyal po dang / 'od zer rgyal po'i sgron ma dang / dpal gyi snying po'i gser 'od dang / dbang po dang / yul thams cad rab tu 'dul ba dang / sgra dbyangs mngon par sgrogs pa'i rgyal po dang / gzi brjid yid 'ong kun bsdus dang / byang chub sems
284a7(mdo sde): dpa' sems dpa' chen po 'jam dpal gzhon nur gyur pa dang / de dag la sogs pa byang chub sems dpa' sems dpa' chen po sum khri nyis stong dang yang thabs cig go/ /de nas de'i tshe dge slong dri med 'od ces bya ba yangs pa can gyi grong khyer chen por bsod snyoms kyi phyir rgyu ste/
284b1(mdo sde): mthar chags su bsod snyoms kyi phyir rgyu ba na khyim gyi rgyus mi shes pas smad 'tshong ma'i khyim zhig tu song ngo / /dge slong de smad 'tshong ma'i khyim gyi nang du song ma thag tu smad 'tshong ma des bdag dge slong 'di dang mi nyal du mi gtong ngo / /gal te ma grub na ni bdag 'chi bar 'gyur
284b2(mdo sde): ro snyam du de la 'dod chags kyi sems bskyed do/ /des dge slong de nang du 'ongs ma thag tu sgo bcad nas dge slong de la 'di skad ces smras so/ /bdag dang lhan cig tu mi nyal du mi rung ngo / /gal te ma nyal na ni kho mo 'chi bar 'gyur ro zhes smras so/ /de nas dge slong dri med 'od kyis
284b3(mdo sde): smad 'tshong ma de la 'di skad ces smras so/ /sru mo kho bos ni sangs rgyas kyi bslab pa chen po bcas pa la bslab dgos te/ 'khrig pa'i chos byed mi phod kyis thong shig /kho bo ni shi yang sla'i 'khrig pa'i chos ni mi byed do zhes smras so/ /de nas smad 'tshong ma de 'di snyam du sems te/ bdag
284b4(mdo sde): gis gsang sngags dang / sman gang gis dge slong 'di 'dug nas gdon mi za bar bdag dang lhan cig tu dga' ba nyams su myong bar 'gyur ba'i gsang sngags dang / sman dag dge slong 'di la sbyin gor ma chag go snyam mo/ /de nas des dge slong de la smras pa/ bdag kyang sangs rgyas kyis bcas
284b5(mdo sde): pa'i bslab pa gzhig pa'am nyams par ni bgyi bar mi 'tshal gyis/ thugs brtse ba'i slad du bsod snyoms bzhes shig ces byas nas de nang du song ste rig sngags dang gsang sngags stobs bskyed pa dag gis zas de la bsngags nas dge slong de'i lhung bzed kyi nang du blugs so/ /zas blugs
284b6(mdo sde): ma thag tu dge slong de de'i mod la tshul bzhin ma yin pa'i rnam par rtog pa skyes te/ de kun tu rtog cing shas cher gdung ba skyed do/ /de nas smad 'tshong ma des dge slong de'i bzhin gyi mdog gyur par mthong nas lag pa g.yas pas dge slong de bzung ste mal du khrid nas de dang lhan cig tu nyal po
284b7(mdo sde): byed do/ /de nas dge slong de smad 'tshong ma de dang lhan cig tu dga' ba'i rtsed mo de nyams su myong nas bsod snyoms de blangs te/ gtsug lag khang du song nas/ kye ma bdag ni tshul khrims kyi phung po chen po las nyams par gyur gyis/ bdag tshul khrims nyams pas dad pas byin pa longs spyod
285a1(mdo sde): pa'i 'os ma yin te/ bdag ni sems can dmyal ba chen por ltung bar 'gyur ro snyam nas de dge slong grogs po rnams kyi thad du 'ongs nas bdag ni tshul khrims 'chal par gyur te/ dge sbyong ma yin par gyur pas bdag ni sems can dmyal bar ltung bar 'gyur ro zhes smras
285a2(mdo sde): so/ /dge slong grogs po de dag gis de la 'di skad ces smras so/ /khyod ci'i phyir tshul khrims 'chal par gyur/ des kyang de dag la ji ltar gyur pa bzhin du bsnyad do/ /de nas dge slong grogs po de dag gis dge slong dri med 'od de la 'di skad ces smras so/ /tshe dang ldan pa dri med 'od byang
285a3(mdo sde): chub sems dpa' sems dpa' chen po 'jam dpal gzhon nur gyur pa zhes bya ba nyes pa thams cad las 'byin pa la mkhas pa/ sgrib pa thams cad sel ba la mkhas pa/ mi skye ba'i chos la bzod pa thob pa/ bcom ldan 'das kyis kyang bstod cing bsngags la snyan par brjod pa yod kyis
285a4(mdo sde): tshe dang ldan pa tshur shog / 'o bu cag 'jam dpal gzhon nur gyur pa ga la ba der 'dong ngo / /des ni khyod kyi 'gyod pa de bsal nus so/ /de nas dge slong dri med 'od de zas de ma zos par dge slong grogs po de dag dang lhan cig tu 'jam dpal gzhon nur gyur pa ga la ba der dong ste lhags
285a5(mdo sde): nas/ 'jam dpal gzhon nur gyur pa dang lhan cig tu mngon du yang dag par mgu ba dang / yang dag par dga' bar 'gyur ba'i gtam rnam pa sna tshogs byas nas/ 'jam dpal gzhon nur gyur pa la ji ltar gyur pa de bsnyad do/ /de skad smras pa dang / 'jam dpal gzhon nur gyur pas
285a6(mdo sde): dge slong dri med 'od de la 'di skad ces smras so/ /dge slong khyod zas 'di je zo shig dang / zas zos zin pa'i 'og tu bcom ldan 'das la zhus te/ bcom ldan 'das kyis ji skad lung bstan pa'i don bzhin du gzung bar bya'o/ /de nas dge slong dri med 'od dang / dge slong de dag zan
285a7(mdo sde): zos zin pa'i 'og tu 'jam dpal gzhon nur gyur pa dang lhan cig tu bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal te/ bcom ldan 'das la lan gsum bskor ba byas nas phyogs gcig tu 'khod do/ /de nas dge slong dri med
285b1(mdo sde): 'od ngo tsha ste bcom ldan 'das la gsol ma nus so/ /de nas 'jam dpal gzhon nur gyur pa stan las langs te/ bla gos phrag pa gcig tu gzar nas/ pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar nas bcom ldan 'das la ji
285b2(mdo sde): ltar gyur pa de thams cad gsol to/ /de skad ces gsol nas/ bcom ldan 'das kyis dge slong dri med 'od de la 'di skad ces bka' stsal to/ /dge slong khyod kyis de lta bu byas pa bden nam/ gsol pa/ bcom ldan 'das de mad lags so/ /bcom ldan 'das kyis bka'
285b3(mdo sde): stsal pa/ dge slong khyod kyis ci bdag gis 'dod chags spyad do snyam du snga nas bsams sam/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/ dge slong 'dod chags yid la byed pa ma skyes par khyod kyis 'dod chags ji ltar spyad/ gsol
285b4(mdo sde): pa/ bcom ldan 'das bdag gi 'dod chags kyi sems ni slad kyis skyes lags so/ /bka' stsal pa/ dge slong sems des khyod kyi 'dod chags spyad dam/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/ dge slong ci sems kun
285b5(mdo sde): nas nyon mongs pas sems can rnams kun nas nyon mongs pa can du 'gyur la/ sems rnam par dag pas rnam par dag par 'gyur ro zhes ngas chos ma bstan tam/ gsol pa/ bcom ldan 'das de ni de lta lags so/ /bcom ldan 'das kyis bka' stsal pa/ dge slong ji snyam du sems/
285b6(mdo sde): ci khyod kyis gnyid log pa'i rmi lam na kun tu rtog pa'i tshe 'dod chags spyad pa myong ngam/ gsol pa/ bcom ldan 'das myong lags so/ /bcom ldan 'das kyis bka' stsal pa/ dge slong sems kyis 'dod chags spyad par khyod kyis mi sho dam/ gsol pa/ bcom ldan 'das
285b7(mdo sde): de ni de lta ma lags so/ /bcom ldan 'das kyis bka' stsal pa/ dge slong ci khyod kyis rmi lam gyi sems dang / gnyid ma log pa'i sems 'di la bye brag dang tha dad du bya ba zhig yod par mthong ngam/ gsol pa/ bcom ldan 'das bdag gis ni rmi lam gyi sems sam/ gnyid ma log
286a1(mdo sde): pa'i sems la tha dad du bgyi ba cung zad kyang ma mthong lags so/ /bcom ldan 'das kyis bka' stsal pa/ dge slong 'di ji snyam du sems/ chos thams cad ni rmi lam lta bu'o zhes ngas ma bstan tam/ gsol pa/ bcom ldan 'das de ni de lta lags so/ /bcom
286a2(mdo sde): ldan 'das kyis bka' stsal pa/ dge slong 'di ji snyam du sems/ ci rmi lam de yang dag pa yin nam/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/ dge slong 'di ji snyam du sems/ ci rmi lam gyi sems gang yin pa dang / gnyid
286a3(mdo sde): ma log pa'i sems gang yin pa 'di gnyis med pa ma yin nam/ gsol pa/ bcom ldan 'das ma mchis lags so/ /bde bar gshegs pa ma mchis lags so/ /bcom ldan 'das kyis bka' stsal pa/ dge slong 'di ji snyam du sems/ ci med pa de gang zhig na yod dam/
286a4(mdo sde): gsol pa/ bcom ldan 'das de ni ma lags so/ /bcom ldan 'das kyis bka' stsal pa/ dge slong 'di ji snyam du sems/ ci med pa gang yin pa de la skye ba yod dam/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/ dge slong
286a5(mdo sde): ji snyam du sems/ ci skye ba med pa skye ba'am/ 'gags pa'am/ kun nas nyon mongs pa can nam/ rnam par byang bar 'gyur ram/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/ dge slong 'di ji snyam du sems/ ci skye ba med pa'i chos
286a6(mdo sde): rnams sems can dmyal bar 'gro bar 'gyur ram/ dud 'gro'i skye gnas sam/ gshin rje'i 'jig rten du 'gro bar 'gyur ram/ gsol pa/ bcom ldan 'das skye ba ma mchis pa nyid kyang ma mchis pa lags na ngan 'gror mchi bar 'gyur ba lta ga la mchis/ bcom ldan 'das
286a7(mdo sde): kyis bka' stsal pa/ dge slong chos thams cad ni de ltar 'od gsal ba yin na byis pa so so'i skye bo rnams ni yang dag pa ma yin pa'i chos rnams la brtags/ phyin ci log la brtags/ gsob dang / gsog lta bu'i chos thams cad la brtags pas sems can dmyal ba dang / dud 'gro'i
286b1(mdo sde): skye gnas dang / gshin rje'i 'jig rten du 'gro bar 'gyur ro/ /dge slong gzhan yang chos thams cad ni yang dag pa ma yin pa ste/ rnam par bsgrubs nas nye bar gnas pa'i mtshan nyid do/ /dge slong chos thams cad ni sbyar ba ste/ 'dod chags dang / zhe sdang dang / gti mug rnams kyang
286b2(mdo sde): byis pa so so'i skye bo de dag gis kun nas bskyed pa yin no/ /dge slong chos thams cad ni brtags pa ste/ phyin ci log las byung ba yin no/ /dge slong chos thams cad ni med pa ste/ smig rgyu lta bu'i ngo bo nyid yin no/ /dge slong chos thams cad ni ya ma brla ste nam mkha' dang 'dra'o/ /dge
286b3(mdo sde): slong chos thams cad ni dngos po dang bral ba'i phyir dngos po med pa'o/ /dge slong chos thams cad ni nam mkha' ltar zab pa'i phyir zab pa'o/ /dge slong chos thams cad ni dngos po mi dmigs pa'i phyir yangs pa'o/ /dge slong chos thams cad ni shin tu dben pa'i phyir mi gnas pa'o/ /dge
286b4(mdo sde): slong chos thams cad ni yul thams cad gsog yin pa'i phyir mi rten pa'o/ /dge slong chos thams cad ni shin tu gsog yin pa'i phyir rtsa ba med pa'o/ /dge slong chos thams cad ni nyon mongs pa mi dmigs pa'i phyir kun nas dkris pa med pa'o/ /dge slong chos thams cad ni rang bzhin gyis
286b5(mdo sde): ma skyes pa'i phyir yongs su gdung ba med pa'o/ /dge slong chos thams cad ni dben pa'i phyir sgrib pa med pa'o/ /dge slong chos thams cad ni rang bzhin gyis ldang ba med pa'i phyir zhe sdang med pa'o/ /dge slong chos thams cad ni rang bzhin gyis 'od gsal ba'i phyir gti mug med pa'o/ /dge slong chos
286b6(mdo sde): thams cad ni mig yor lta bu ste rnam par smin pa med pa'o/ /dge slong chos thams cad ni log par snang ba'i phyir sgyu ma lta bu'o/ /dge slong chos thams cad ni yang dag pa ma yin par kun tu brtags pa'i phyir gnas pa med pa'o/ /dge slong chos thams cad ni byis pa so so'i skye bo rnams kyis med bzhin du sgro btags
286b7(mdo sde): pa'i phyir rnam par rmongs par byed pa'o/ /dge slong chos thams cad ni rkyen phan tshun 'gal ba'i phyir skye ba med pa'o/ /dge slong chos thams cad ni lam chad pa'i phyir chags pa med pa'o/ /dge slong chos thams cad ni nyon mongs pa yang dag pa ma yin pa'i phyir nyon mongs pa med pa'o/ /dge slong chos thams cad
287a1(mdo sde): ni nam mkha' ltar yongs su dag pa'i phyir dri ma med pa'o/ /dge slong chos thams cad ni ci las kyang dben pa'i phyir ci yang ma yin pa'o/ /dge slong chos thams cad ni ngo bo nyid kyis ma skyes pa'i phyir dul ba'o/ /dge slong chos thams
287a2(mdo sde): cad ni sngon gyi mtha' dang / phyi ma'i mtha' dang / dbus yongs su bcad pa'i phyir mi bden pa'o/ /dge slong chos thams cad ni gcig la gcig rgyur 'gyur ba med pa'i phyir grol ba'o/ /dge slong chos thams cad ni rtswa dang / shing dang / rtsig pa
287a3(mdo sde): pa dang / bong ba dang 'dra ba'i phyir bems po yin no/ /dge slong chos thams cad ni nam mkha' dang tshul 'dra ba'i phyir ngo bo med pa'o/ /dge slong chos thams cad ni chags pa med pa'i phyir mnyam pa'o/ /dge slong chos thams cad ni nam mkha'i lus
287a4(mdo sde): dang / chang pa stong pa dang 'dra ba'i phyir gzung du med pa'o/ /dge slong chos thams cad ni ye shes dang ldan pa rnams kyis yongs su btsal ba'i phyir thob pa med pa'o/ /dge slong chos thams cad ni dus gsum yongs su dag pa'i phyir dus med pa'o/ /
287a5(mdo sde): dge slong chos thams cad ni mun par chags pa med pa'i phyir sbyor ba med pa'o/ /dge slong chos thams cad ni sgrib pa las dben pa'i phyir zug rngu med pa'o/ /dge slong chos thams cad ni mya ngan las 'das pa dang mtshungs pa'i phyir bde ba'o/ /dge slong
287a6(mdo sde): chos thams cad ni 'jigs pa dang bral ba'i phyir 'jigs pa med pa'o/ /dge slong chos thams cad ni tshu rol mi dmigs pa'i phyir pha rol ma yin no/ /dge slong chos thams cad ni grangs su bgrang ba med pa'i phyir dpag tu med pa'o/ /dge slong chos
287a7(mdo sde): thams cad ni mtshan ma gsob yin pa'i phyir mtshan ma med pa'o/ /dge slong chos thams cad ni smon pa chad pa'i phyir smon pa med pa'o/ /dge slong chos thams cad ni 'du byed pa'i chos nyid yin pa'i phyir mngon par 'du byed pa med pa'o/ /dge
287b1(mdo sde): slong chos thams cad ni rnam par rtog pa nye bar zhi ba'i phyir spros pa med pa'o/ /dge slong chos thams cad ni gnas dang bral ba'i phyir gnas pa med pa'o/ /dge slong chos thams cad ni rtag tu dang ba'i phyir rnyog pa med pa'o/ /dge slong chos thams cad ni
287b2(mdo sde): skye ba mi dmigs pa dang / skye ba gsob yin pa dang / skye ba gsog yin pa dang / skye ba stong pa yin pa dang / skye bzhi ba yin pa'i phyir yongs su mya ngan las 'das pa'o/ /dge slong de'i phyir chos 'di dag ni ji skad bstan pa de kho na bzhin te/ dge slong nga byang chub
287b3(mdo sde): kyi snying po la 'dug pas ni chos gang gis skye ba'am/ 'jig pa'am/ kun nas nyon mongs pa'am/ rnam par byang ba'am/ sgrib pa'am/ kun nas dkris pa'am/ 'gyod pa'am/ yid la gcags pa'i chos rdul tsam yang mi dmigs so/ /de ci'i phyir zhe na/
287b4(mdo sde): dge slong chos thams cad ni rtag tu kun nas nyon mongs pa can ma yin pas rang bzhin gyis yongs su dag pa'i phyir ro/ /de nas dge slong dri med 'od kyis chos kyi rang bzhin 'di thos nas tshim zhing mgu la yi rangs te/ rab tu dga' zhing dga' ba dang yid bde ba skyes
287b5(mdo sde): te/ sgrib pa med par shin tu dga' bar gyur nas bcom ldan 'das ga la ba de logs su thal mo sbyar ba btud nas bcom ldan 'das la tshigs su bcad de gsol pa/ kye ma kye ma sangs rgyas mthu che ba/ /lhar bcas 'jig rten skyabs ni khyod lags te/ /ma bslabs
287b6(mdo sde): bzhin du yon tan kun gyis 'phags/ /sdug bsngal kun 'grel khyod la phyag 'tshal lo/ /skyabs ma mchis pa rnams kyi skyabs khyod mdzod/ /'dren pa ma mchis rnams kyi 'dren khyod mdzod/ /zhir gyur bde ba'i lam la gnas pa po/ /sangs rgyas mthu chen khyod
287b7(mdo sde): la phyag 'tshal lo/ /khyod ni 'jig rten long ba'i sgron ma lags/ /mig ma mchis pa rnams la mig stsol khyod/ /sems can ma grol rab tu grol mdzad khyod/ /dpa' bo mthu chen khyod la phyag 'tshal lo/ /chags dang sdang la khyod ni chags mi mnga'/ /sred la
288a1(mdo sde): chags rnams sdug bsngal 'grel pa khyod/ /'khor ba'i 'khor lo mi bden thugs su chud/ /ye shes stobs 'phags khyod la phyag 'tshal lo/ /rtog dang rnam rtog rnams kyis rtag mi chags/ /ye shes bsam mi khyab pas grol ba po/ /'jig rten
288a2(mdo sde): gsum mchog dri med nyon mongs grol/ /dri med dag pa'i sems can khyod phyag 'tshal/ /byang chub la ni bdag kyang zhugs bgyis la/ /sems can sdug bsngal skyabs ma mchis rnams dgrol/ /'di 'dra'i ye shes bdag gis thob gyur cing / /theg pa dman pas zag pa
288a3(mdo sde): bas ma gyur/ /bskal pa bye ba khrag khrig bsam yas kyis/ /sdug bsngal bas bgyi byang chub yong mi spong / /skar ma'i tshogs kyi nang na dgung zla ltar/ /'jig rten mgon po bdag gis de 'drar mthong / /ji ltar bsam pa dman pa'i mi 'ga' zhig /rgya mtsho chen po'i
288a4(mdo sde): nang du phyin gyur kyang / /rin chen mang po mi len spong bgyid cing / /mching bu'i nor bu blangs nas mchi bar bgyid/ /de bzhin gang dag sangs rgyas rnam 'phrul stobs/ /thos kyang 'dir ni byang chub sems mi skyed/ /byang chub spangs nas nyan thos 'tshal ba gang / /de dag
288a5(mdo sde): ye shes yangs la 'jug mi 'gyur/ /'dir ni mi zhig byis pa'i rang bzhin can/ /rgyal po 'bangs kyis bskor ba mthong gyur kyang / /de ni blon po'i thabs la sems bskyed na/ /de yi shes pa yangs par mi 'jug ltar/ /de ltar sangs rgyas yon tan che nyid dang / /ye shes
288a6(mdo sde): rnam par 'phrul pa thos gyur kyang / /shes pa dman pa la ni 'dun skyed pa/ /de ni le lo can te sems kyang zhum/ /theg pa dman pas 'jig rten ma chags pa/ /mtshan mo srin bu me khyer snang ba 'dra/ /nyi ma'i gzi brjid kyis ni las bgyid pa/ /snang ba thob nas mun dang
288a7(mdo sde): bral bar 'gyur/ /sangs rgyas sgras ni mtho ris mchi bar 'gyur/ /sangs rgyas sgras ni bzang 'gror mchi bar 'gyur/ /'jig rten 'di na sangs rgyas sgron ma'i mchog /lhar bcas 'jig rten 'di ni snang bar mdzad/ /wa yi khrod na seng ge mthong gyur na/ /wa yi skad la 'dun
288b1(mdo sde): pa skyed pa dang / /seng ge rnam par 'phrul ba spong bgyid cing / /wa yi chos kyi dga' ba skyed pa ltar/ /de bzhin gang dag nyan thos khrod dag tu/ /skyes bu khyu mchog seng ge rnam 'phrul mthong / /theg pa dman la dga' ba skyed pa ni/ /de dag phyogs gcig pa yi rdzu 'phrul
288b2(mdo sde): lags/ /ye shes 'tshal ba'i mis ni dus kun tu/ /'jig rten kun tu sdug bsngal mang 'grel ba/ /nyan thos mang po'i sa min gang lags pa/ /ye shes dam pa mchog ni btsal bar bgyi/ /de nas dge slong dri med 'od kyi tshigs su bcad pa spobs pa smras pa 'di thos nas/
288b3(mdo sde): lha'i bu bzhi khri nyis stong bla na med pa yang dag par rdzogs pa'i byang chub tu sems bskyed nas/ de dag gis bcom ldan 'das dang / 'jam dpal gzhon nur gyur pa dang / dge slong dri med 'od la me tog man dA ra ba dag gis gtor te/ tshig 'di skad ces smras so/ /dge slong
288b4(mdo sde): legs so legs so/ /'di ltar sangs rgyas kyi byang chub rjes su 'dzin pa 'di ni de bzhin gshegs pa la byas pa gzo ba nyid yin no/ /de nas bcom ldan 'das kyis de'i tshe 'dzum pa mdzad do/ /'di ni sangs rgyas bcom ldan 'das rnams kyi chos nyid de/ nam 'dzum pa mdzad
288b5(mdo sde): pa de'i tshe bcom ldan 'das kyi zhal gyi sgo nas 'od 'phro ba 'di lta ste/ sngon po dang / ser po dang / dmar po dang / dkar po dang / btsod ka dang / shel dang / dngul gyi kha dog lta bu kha dog du ma dang / kha dog sna tshogs byung ste/ de dag gis 'jig rten gyi khams mtha' yas
288b6(mdo sde): mu med pa dag 'od kyis khyab par byas nas/ tshangs pa'i 'jig rten gyi bar du song ste/ nyi ma dang zla ba'i 'od kyang mog mog por byas nas phyir log ste/ bcom ldan 'das la lan gsum bskor ba byas nas/ bcom ldan 'das kyi dbu'i gtsug tu mi snang bar gyur to/ /de nas tshe dang
288b7(mdo sde): ldan pa kun dga' bo stan las langs te chos gos phrag pa gcig tu bgos nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das de bzhin gshegs
289a1(mdo sde): pa dgra bcom pa yang dag par rdzogs pa'i sangs rgyas rnams ni rgyu ma mchis rkyen ma mchis par 'dzum pa mi mdzad na/ 'dzum pa mdzad pa'i rgyu gang lags/ rkyen gang lags/ bcom ldan 'das kyis bka' stsal pa/ kun dga' bo dge slong dri med 'od 'dis lhag pa'i bsam pa de lta bus
289a2(mdo sde): byang chub tu sems bskyed de/ de'i phyir ngas dge slong dri med 'od 'di bla na med pa yang dag par rdzogs pa'i byang chub tu lung bstan par bya ste/ kun dga' bo dge slong dri med 'od 'di ni ma 'ongs pa'i dus bskal pa bcu 'das pa na sangs rgyas bye ba phrag nyi shu rtsa gnyis la mchod pa byed par 'gyur te/ de bzhin
289a3(mdo sde): gshegs pa dgra bcom pa yang dag par rdzogs pa'i sangs rgyas byams pa las mi skye ba'i chos la bzod pa thob par 'gyur ro/ /bskal pa bzang po'i sangs rgyas bcom ldan 'das thams cad la yang mchod pa byed par 'gyur te/ de'i 'og tu mngon par byung nas de bzhin gshegs pa yon tan pad ma
289a4(mdo sde): rnam par grags spyod seng ge'i sgra sgrogs zhes bya bar 'gyur ro/ /kun dga' bo de bzhin gshegs pa dgra bcom pa yang dag par rdzogs pa'i sangs rgyas yon tan pad ma rnam par grags spyod seng ge'i sgra sgrogs de'i sangs rgyas kyi zhing yang rin po che sna bdun las grub par 'gyur la/ nyan thos
289a5(mdo sde): dang rang sangs rgyas med de/ byang chub sems dpa' 'ba' zhig 'du bar 'gyur ro/ /sangs rgyas kyi zhing der yang phyir mi ldog pa'i 'khor lo zhes bya ba'i chos bstan par 'gyur ro/ /de dag kyang myur ba nyid du bla na med pa yang dag par rdzogs pa'i byang chub mngon par rdzogs par 'tshang rgya bar
289a6(mdo sde): 'gyur te/ sangs rgyas kyi zhing yang ye shes kyi khyad par gyis yongs su sbyang bar 'gyur ro/ /'jig rten gyi khams de yang rnam grags mtha' yas ldan zhes bya bar 'gyur ro/ /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo 'di lta ste dper na
289a7(mdo sde): nyi ma shar ba na mun pa thams cad med par 'gyur ro/ /kun dga' bo de bzhin du gang dag gis chos kyi rnam grangs 'di thos pa de dag gis kun nas snang ba thob par 'gyur te/ chos thams cad la yang sgrib pa med pa thob par 'gyur ro/ /de nas bcom ldan 'das la tshe dang ldan pa kun dga' bos 'di
289b1(mdo sde): skad ces gsol to/ /bcom ldan 'das ji tsam gyis na sgrib pa dang / sgrib pa ma mchis par 'gyur ba lags/ bcom ldan 'das kyis bka' stsal pa/ kun dga' bo thong shig gnas 'di 'dri bas khyod la ci zhig bya/ kun dga' bo gal te de bzhin gshegs pas sgrib pa dang sgrib pa med pa
289b2(mdo sde): thams cad bshad du zin na lhar bcas pa'i 'jig rten rmongs par 'gyur ro/ /de nas bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das sgrib pa dang / sgrib pa ma mchis pa gang thos na/ byang chub sems dpa' rnams lnga brgya pa tha ma la bab pa'i
289b3(mdo sde): tshe/ 'jig rten pa'i chos rnams la 'dod pa skyed pa mi 'gyur bar de bshad du gsol/ /bcom ldan 'das kyis bka' stsal pa/ 'jam dpal sgrib pa zhes bya ba la 'dod chags ni sgrib pa'o/ /zhe sdang ni sgrib pa'o/ /gti mug ni sgrib pa'o/ /sbyin pa ni sgrib pa'o/ /tshul khrims
289b4(mdo sde): ni sgrib pa'o/ /bzod pa ni sgrib pa'o/ /brtson 'grus ni sgrib pa'o/ /bsam gtan ni sgrib pa'o/ /shes rab ni sgrib pa'o/ /sangs rgyas su 'du shes pa ni sgrib pa'o/ /chos su 'du shes pa ni sgrib pa'o/ /dge 'dun du 'du shes pa ni sgrib pa'o/ /stong pa nyid du 'du shes pa ni sgrib pa'o/ /mtshan
289b5(mdo sde): ma med par 'du shes pa ni sgrib pa'o/ /smon pa med par 'du shes pa ni sgrib pa'o/ /mngon par 'du byed pa med par 'du shes pa ni sgrib pa'o/ /skye ba med par 'du shes pa ni sgrib pa'o/ /byang chub tu 'du shes pa ni sgrib pa'o/ /'jam dpal mdor na kun nas nyon mongs pa'am/ rnam par byang bar dmigs
289b6(mdo sde): pa de dag thams cad ni de'i sgrib pa yin par blta bar bya'o/ /'jam dpal gyis gsol pa/ bcom ldan 'das sbyin pa ji ltar sgrib pa lags/ tshul khrims dang / bzod pa dang / brtson 'grus dang / bsam gtan dang / shes rab ji ltar sgrib pa lags/ bcom ldan 'das kyis bka'
289b7(mdo sde): stsal pa/ 'jam dpal chos thams cad la ni sgrib pa med mod kyi/ 'on kyang byis pa so so'i skye bo rnams kyi rang gi rtog pas sbyin pa yang sgrib pa'i bya ba byed do/ /tshul khrims dang / bzod pa dang / brtson 'grus dang / bsam gtan dang / shes rab kyang sgrib pa'i bya ba byed do/ /de ci'i phyir zhe na/
290a1(mdo sde): 'jam dpal byis pa so so'i skye bo rnams ni sbyin pa sbyin pa na/ sems can ser sna can rnams la ma dad par byed de/ de dag ma dad pa des khong khro ba dang / tha ba'i nyes pa skyed par byed do/ /khong khro ba dang / tha ba'i nyes pas sems can dmyal bar ltung bar 'gyur ro/ /de
290a2(mdo sde): dag tshul khrims srung ba na tshul khrims 'chal pa la smod cid brnyas par byed la bsngags pa ma yin pa rjod do/ /de dag las de dag gi bsngags pa ma yin pa thos pas so so'i skye bo mang po dag ma dad par byed de/ de dag ma dad pa des ngan 'gror 'gro bar 'gyur ro/ /de dag bzod pa sgom pa na
290a3(mdo sde): bdag cag ni bzod par smra ba yin gyi gzhan 'di dag ni gnod sems kyi sems dang ldan pa yin no zhes bzod pa'i rgyags pas myos pa de dag bag med pa'i gzhi las byung ba'i sdug bsngal rnams skyed par 'gyur ro/ /de dag brtson 'grus rtsom pa na bdag sgrogs shing dge slong 'di dag ni le lo can
290a4(mdo sde): du gnas pa yin te/ brtson pa med par dad pas byin pa longs spyod par byed do/ /de dag gis ni chu ra'i chu yang longs spyod par mi 'os so snyam ste/ de dag brtson 'grus rtsom pas bdag la ni stod par byed/ gzhan la ni smod par byed de/ de dag ni byis pa yin zhes nga smra'o/ /de dag bsam
290a5(mdo sde): gtan la snyoms par 'jug pa na/ bsam gtan gyi dga' ba de la chags pa skyed par byed cing de dag 'di snyam du sems te/ bdag cag ni mnyam par bzhag pas gnas pa yin gyi/ dge slong gzhan 'di dag ni sems g.yengs pas gnas pa yin te/ 'du 'dzi la dga' bas gnas pa
290a6(mdo sde): yin no/ /'du 'dzi la dga' bas 'di dag sangs rgyas su ga la 'gyur te/ 'di dag ni sangs rgyas kyi byang chub las ring ngo snyam mo/ /de dag 'du shes yid la byed pa des ji tsam du brnyas par gyur pa'i sems skyed par byed pa de snyed kyi bskal par 'khor ba yongs su 'dzin par 'gyur ro/ /phyis
290a7(mdo sde): de dag gis gang du byang chub la spyod pa na gal te de dag mang du thos pa yin du zin kyang de dag gis chos thams cad yi ge med pa la rnam par shes pa yod par brtags te/ shes rab tu dmigs nas pha rol khyad du gsod par byed pa de dag ni mi shes pa'o zhes nga smra'o/ /mi shes bzhin du smra'o zhes nga
290b1(mdo sde): smra'o/ /skyes bu dam pa ma yin pa'o zhes nga smra'o/ /rnam par rtog pas nyams pa'o zhes nga smra'o/ /gal te de dag theg pa chen po la zhugs par gyur na yang de dag 'di snyam du sems te/ bdag cag ni 'jig rten na gtso bo yin no/ /bdag cag ni 'jig rten na phul yin no/ /bdag cag ni
290b2(mdo sde): 'jig rten na mchog yin no snyam mo/ /gal te de dag gis nyan thos kyi theg pa pa dag mthong na/ de dag la ma dad pa skyed cing smod pa dang / 'phya ba dang / bsngags pa ma yin pa rjod par byed de/ bsam pa ngan pa dang / nyes par brjod pa des na ngan 'gror 'gro ba thob par 'gyur ro/ /de nas
290b3(mdo sde): bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das byang chub sems dpa' sangs rgyas kyi chos rnams kyis bsngags pa brjod par mi bgyi lags sam/ bcom ldan 'das kyis bka' stsal pa/ 'jam dpal 'di ji snyam du sems/ ci byang chub
290b4(mdo sde): sems dpa' sems can thams cad la dga' bzhin du blta ba dang / phan pa'i dngos po'i rang bzhin bskyed par mi bya'am/ 'jam dpal gyis gsol pa/ bcom ldan 'das de ni de lta lags so/ /bcom ldan 'das kyis bka' stsal pa/ 'jam dpal 'di ji snyam du sems/ byang chub
290b5(mdo sde): sems dpa' sems can nyan thos kyi theg pa pa'am/ rang sangs rgyas kyi theg pa pa'am/ theg pa chen po pa 'ga' tsam yang yongs su spangs sam/ 'jam dpal gyis gsol pa/ bcom ldan 'das de ni ma lags te/ byang chub sems dpa' sems can thams cad la sems snyoms pa lags pas byang chub
290b6(mdo sde): sems dpa' ni sems can 'ga' yang yongs su ma btang ba lags so/ /bcom ldan 'das kyis bka' stsal pa/ 'jam dpal 'di lta ste dper na sman pas ni rgyal po'am/ tshong dpon nam/ khyim bdag gam/ mi dbul po'am/ sems can 'ga' tsam yang yongs su spangs pa med do/ /sman
290b7(mdo sde): pa de ni 'di ltar sems snyoms pas nye bar gnas pa yin te/ ji ltar byas na sems can 'di dag nad dang bral bar 'gyur zhig gu snyam mo/ /'jam dpal de bzhin du byang chub sems dpa' sems dpa' chen po ni sems can thams cad la snying rje 'jug cing sems snyoms pas nye bar gnas pa
291a1(mdo sde): yin te/ 'di snyam du sems can 'di dag thams cad ji ltar byas na sangs rgyas kyi chos rnams las nges par 'byung bar 'gyur zhig gu snyam mo/ /'jam dpal 'di lta ste dper na sman pa ni sman dpyad kyi rgyud rgyun ma chad na/ dga' zhing mgu la yi rangs par 'gyur ro/ /'jam
291a2(mdo sde): dpal de bzhin du byang chub sems dpa' sems dpa' chen po ni sangs rgyas kyi gdung rgyud ma chad na dga' zhing mgu la yi rangs par 'gyur ro/ /'jam dpal sems can thams cad ni sman pa dang 'dra ba ma yin no/ /'jam dpal gso bar byed pa'i sman pa ni dkon no/ /'jam dpal de bzhin du sems
291a3(mdo sde): can thams cad ni sangs rgyas dang 'dra ba ma yin te/ byang chub kyi sems ni dkon no/ /byang chub kyi phyir go cha bgo ba ni sems can thams cad kyis mi bzod do/ /dper na le lo can rnams ni bdag gis sman pa bya'o snyam du sman pa'i chos rnams la lhag par dmigs pa med do/ /de bzhin du
291a4(mdo sde): sems can thams cad ni byang chub tu sems bskyed mi nus te/ le los bdag nyid nad par byed do/ /'jam dpal rang byung ni dkon no/ /gzhan la rag las pa ma yin pa'i ye shes ni dkon no/ /sems rgya che ba ni dkon no/ /sangs rgyas kyi chos rnams la lhag par dmigs pa ni dkon
291a5(mdo sde): no/ /de nas bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das ji ltar byang chub sems dpa' chos thams cad la sgrib pa ma mchis par rnam par dag par 'gyur lags/ de skad ces gsol pa dang / bcom ldan 'das kyis 'jam
291a6(mdo sde): dpal gzhon nur gyur pa la 'di skad ces bka' stsal to/ /'jam dpal byang chub sems dpa' chos thams cad 'dod chags kyi chos su mthong ba gang yin pa des ni las kyi sgrib pa rnam par dag pa thob par 'gyur ro/ /chos thams cad zhe sdang gi chos su mthong ba des ni las kyi sgrib pa
291a7(mdo sde): rnam par dag pa thob par 'gyur ro/ /chos thams cad gti mug gi chos su mthong ba des ni las kyi sgrib pa rnam par dag pa thob par 'gyur ro/ /'jam dpal gzhan yang byang chub sems dpa' 'dod pa'i yon tan lnga po dag la mngon par dga' zhing mi gtong mi spong la/ sangs rgyas
291b1(mdo sde): kyi chos rnams kyang 'dod pa'i ngo bo nyid du mthong ba des ni las kyi sgrib pa rnam par dag pa thob par 'gyur ro/ /'jam dpal gzhan yang byang chub sems dpa' ni sgrib pa lnga po dag gis byang chub tshol bar byed de/ tshol ba dang byang chub kyang 'thob pa med cing sgrib pa rnams kyang med pa des ni
291b2(mdo sde): las kyi sgrib pa thams cad rnam par dag pa thob par 'gyur ro/ /'jam dpal gzhan yang byang chub sems dpa' gang kun nas mnar sems kyi gzhi dgu po dag la byams pa thob par 'gyur la/ gang la de'i kun nas mnar sems kyi gzhi skye bar 'gyur ba de dang de la tshul bzhin du so sor rtog par
291b3(mdo sde): byed cing bdag nyid kyang mi dmigs/ gzhan yang mi dmigs/ byams pa yang mi dmigs te/ 'di ltar chos thams cad mi dmigs pa de ni byams pa'i mchog yin no/ /de ltar byang chub sems dpa' bzod pa dang ldan pa ni sgrib pa med pa nyid thob par 'gyur ro/ /'jam dpal gzhan
291b4(mdo sde): yang byang chub sems dpa' gang ltung ba la ltung ba med par mthong ba dang / 'dul ba ma yin pa la 'dul bar mthong ba dang / kun nas nyon mongs pa la rnam par byang bar mthong ba dang / 'khor ba'i khams la mya ngan las 'das pa'i dbyings su mthong ba des ni las kyi sgrib pa rnam par dag pa thob par 'gyur
291b5(mdo sde): ro/ /'jam dpal gzhan yang byang chub sems dpa' gang 'dod chags kyi khams la mya ngan las 'das pa'i dbyings su mthong ba dang / zhe sdang gi khams la mya ngan las 'das pa'i dbyings su mthong ba dang / gti mug gi khams la mya ngan las 'das pa'i dbyings su mthong ba des ni las
291b6(mdo sde): kyi sgrib pa rnam par dag pa thob par 'gyur ro/ /'jam dpal gzhan yang byang chub sems dpa' sems dpa' chen po gang chos thams cad la sangs rgyas kyi chos su yang dag par mthong ba des ni las kyi sgrib pa rnam par dag pa thob par 'gyur ro/ /'jam dpal gzhan yang byang chub sems
291b7(mdo sde): dpa' gang chos thams cad nam mkha'i gzhi las byung bar mthong ba des ni las kyi sgrib pa rnam par dag pa thob par 'gyur ro/ /'jam dpal gzhan yang byang chub sems dpa' gang ser sna'i chos rnams dang / sbyin pa'i chos rnams la gnyis su mi 'byed pa dang / 'chal pa'i tshul
292a1(mdo sde): khrims kyi chos rnams dang / tshul khrims kyi chos rnams la gnyis su mi 'byed pa dang / gnod sems kyi chos rnams dang / bzod pa'i chos rnams la gnyis su mi 'byed pa dang / le lo'i chos rnams dang / brtson 'grus kyi chos rnams la gnyis su mi 'byed pa
292a2(mdo sde): dang / rnam par g.yengs pa'i chos rnams dang / bsam gtan gyi chos rnams la gnyis su mi 'byed pa dang / 'chal pa'i shes rab kyi chos rnams dang / shes rab kyi chos rnams la gnyis su mi 'byed pa des ni las kyi sgrib pa rnam par dag pa thob par 'gyur ro/ 'jam dpal
292a3(mdo sde): gzhan yang byang chub sems dpa' gang nyon mongs pa thams cad la sangs rgyas kyi chos rnams su mos pa des ni las kyi sgrib pa rnam par dag pa thob par 'gyur ro/ /de nas bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das byang chub sems
292a4(mdo sde): dpa' ji ltar nyon mongs pa thams cad la sangs rgyas kyi chos rnams 'jug par bgyid pa lags/ bcom ldan 'das kyis bka' stsal pa/ 'jam dpal 'di ji snyam du sems/ chos 'ga' tsam yang chos 'ga' tsam la kun nas nyon mongs pa'i bya ba byed dam/ gsol pa/ bcom
292a5(mdo sde): ldan 'das de ni ma lags so/ /bcom ldan 'das kyis bka' stsal pa/ 'jam dpal 'di ji snyam du sems/ chos 'ga' tsam yang chos 'ga' tsam la rnam par byang ba'i bya ba byed dam/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/
292a6(mdo sde): 'jam dpal 'di ji snyam du sems/ khyod kyis mi skye ba'i chos la bzod pa ji ltar thob/ 'jam dpal gyis gsol pa/ bcom ldan 'das bdag gis ni nyon mongs pa thams cad la mi skye ba'i chos la bzod pa thob lags so/ /de ci'i slad du zhe na/ bcom ldan 'das nyon mongs pa thams
292a7(mdo sde): cad ni nam mkha'i gzhi las byung ba'i slad du ste/ bcom ldan 'das bdag gis ni chos 'ga' tsam yang yongs su ma 'tshal cing ma spangs la/ ma bsgoms shing mngon sum du ma bgyis lags so/ /bcom ldan 'das byis pa so so'i skye bo thams cad ni sangs rgyas kyi chos rnams dang
292b1(mdo sde): bral ba yang ma lags/ rtogs pa yang ma lags te/ bcom ldan 'das nyon mongs pa spang ba'i slad du sangs rgyas kyi chos rnams la dmigs pa de dag ni phongs par 'gyur ba lags so/ /de nas bcom ldan 'das kyis 'jam dpal gzhon nur gyur pa la legs so zhes bya ba byin te/
292b2(mdo sde): 'jam dpal gnyis su med pa'i chos la gnas pa bstan pa 'di ni legs so/ /legs so/ /'jam dpal sngon byung ba 'das pa'i dus bskal pa grangs med pa'i gzhal du med pa/ tshad med pa/ bsam gyis mi khyab pa/ dpag tu med pa'i pha rol bas kyang ches pha rol du gyur pa de'i
292b3(mdo sde): tshe de'i dus na/ 'jig rten gyi khams shin tu dri ldan zhes bya bar de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi
292b4(mdo sde): ston pa/ sangs rgyas bcom ldan 'das nyi ma'i snying po 'od zer dri ma med pa zhes bya ba 'jig rten du byung ngo / /'jam dpal de bzhin gshegs pa dgra bcom pa yang dag par rdzogs pa'i sangs rgyas nyi ma'i snying po 'od zer dri ma med pa de'i sku tshe'i tshad ni bskal pa dgu stong thub par gyur to/ /
292b5(mdo sde): 'jig rten gyi khams de'i sems can gang yin pa de dag ni dman pa la mos par gyur te/ rgya chen po la mos pa ni nyung bar gyur to/ /de bzhin gshegs pa de yongs su mya ngan las 'das pa'i dam pa'i chos ni lo stong gi bar du gnas par gyur to/ /de'i sku gdung rnams kyang 'di lta ste dper na
292b6(mdo sde): nga'i sku gdung ji ltar rgyas par 'gyur ba bzhin du rgyas par gyur to/ /'jam dpal de'i tshe dge slong dpas byin zhes bya ba tshul khrims kyi phung po la gnas pa/ ngo tsha shes shing bslab pa 'dod pa/ mang du thos pa zhig byung ste/ dge slong de mdzes shing blta na sdug la/ kha dog bzang
292b7(mdo sde): po rgyas pa mchog dang ldan no/ /de nang par smad g.yogs bgos nas lhung bzed dang chos gos blangs te/ grong khyer chen po rnam par rgyal bar bsod snyoms kyi phyir song ngo / /de grong khyer de na bsod snyoms kyi phyir rgyu zhing tshong dpon gyi khyim zhig tu song ba dang / tshong dpon gyi khyim de na
293a1(mdo sde): yang tshong dpon gyi bu mo gzugs bzang zhing mdzes la blta na sdug pa mi la ma btang ba zhig yod do/ /de nas tshong dpon gyi bu mo des dge slong dpas byin mthong nas 'dod chags kyi sems skyes te de 'di snyam du sems so/ /gal te bdag gis dge slong dpas byin 'di bdag gi
293a2(mdo sde): khyim thab tu ma thob na ni bdag 'chi bar 'gyur ro snyam nas su la yang bsnyad ma nus te/ de 'dod chags kyis yongs su gdungs pa de nyid kyis nad zhugs par gyur to/ /de nas dge slong dpas byin bsod snyoms kyi phyir rgyu ba byas nas gtsug lag khang du song ngo / /bu mo de'i pha yang 'chi
293a3(mdo sde): ba'i dus byas so/ /de nas bu mo de'i mas bu mo de la khyod ci'i phyir 'di ltar na bar gyur ces smras na/ de cang mi smra zhing kha zas mi za bar 'dug go/ /de nas bu mo de'i ne'u ldangs bde ba dang sdug bsngal mtshungs par spyod pa rnams kyis bu mo de la khyod ci'i phyir 'di ltar na bar gyur ces dris
293a4(mdo sde): so/ /des smras pa/ bdag gis dge slong che ge mo zhig mthong nas/ de la 'dun pa'i 'dod chags skyes te/ bdag dge slong de dang phrad na ni nad 'di las sos par 'gyur ro/ /ci ste phrad par ma gyur na ni 'chi bar 'gyur ro/ /de nas bu mo de dag gis bu mo de las thos nas de'i ma la
293a5(mdo sde): bsnyad do/ /de nas de'i ma 'di snyam du sems te/ gal te dge slong dpas byin dang phrad par ma gyur na ni ci byar yang med kyis bu mo 'di ni 'chi bar 'gyur ro snyam mo/ /yang 'di snyam du bsams te/ bdag gis bu mo 'di dge slong dpas byin las lung nod du gzhug gor ma chag
293a6(mdo sde): go/ /'on tang dge slong dpas byin de khyim 'dir rtag tu 'ong bar 'gyur ro snyam mo/ /de nas dge slong dpas byin yang grong khyer rnam par rgyal bar bsod snyoms kyi phyir rgyu zhing tshong dpon gyi khyim der yang bsod snyoms kyi phyir song ste/ de nang du zhugs pa dang / tshong dpon gyi bu mo nyam
293a7(mdo sde): chung bar gyur pa mthong nas/ des bu mo 'di ci'i phyir nyam chung zhing na bar gyur ces smras so/ /bu mo de'i mas smras pa/ bu mo 'dis chos nyan par 'dod pa las bdag gis bgegs byas nas de'i phyir 'di na bar gyur to/ /de skad ces smras nas/ dge slong dpas byin des bu mo de'i ma
293b1(mdo sde): la 'di skad ces smras so/ /khyod bu mo 'di chos nyan pa la bgegs ma byed cig/ des smras pa/ gal te slob dpon gyis bu mo 'di la lung dbog na ni bdag bu mo 'di chos nyan pa la bgegs mi bgyid do/ /dge slong dpas byin gyis smras pa/ bu mo 'di la bdag gis lung dpog par bya'o/ /
293b2(mdo sde): bu mo'i mas smras pa/ slob dpon rtag tu khyim 'dir gshegs shig /dpas byin gyis smras pa/ 'ong bar bya'o/ /de nas bu mo des dge slong gi tshig thos nas tshul bzhin ma yin pa yid la byed pa de las rtse zhil bar gyur te/ bdag gis kyang ci nas bdag 'dod pa bzhin byed par 'gyur bar
293b3(mdo sde): chags par 'gyur bar bya'o snyam mo/ /de nas bu mo des dge slong de la 'di skad ces smras so/ /bdag la thugs brtse ba'i slad du slob dpon khyim 'dir gshegs par gsol lo/ /de nas dge slong dpas byin des cang mi smra bas khas blangs nas bsod snyoms khyer te gtsug lag khang du song ngo / /de nas bu mo de'i
293b4(mdo sde): mas bu mo de la 'di skad ces smras so/ /bu mo khyod da phyin cad rgyan gyis brgyan par gyis la/ tsan dan gyis lus byug pa dang / gos kha dog sna tshogs bgo bar gyis la ci nas khyod kyi dbang du 'gyur ba de bzhin du khyod kyis nan tan byos shig/ des kyang de bzhin du nan tan byas so/ /de nas
293b5(mdo sde): dge slong dpas byin yang dang yang du khyim der 'ong zhing yid brtan par gyur to/ /des rtag tu mthong bas bu mo de la 'dod chags kyi sems bskyed de/ de 'dod chags yid la byed pa de dang lhan cig gnas nas 'dod chags kyis kun nas dkris par gyur to/ /de bu mo de dang lhan cig tu
293b6(mdo sde): shin tu 'dres par gnas shing 'dug par gyur te/ de 'dres shing der mngon par dga' nas yang dang yang du gnas par gyur to/ /de nas dge slong dpas byin de bu mo dang lhan cig tu 'du zhing 'dug 'dug pa sngon bu mo de gang gis bslangs pa'i khyim thab des thos so/ /dge slong dpas byin
293b7(mdo sde): de bu mo de dang lhan cig tu yang dang yang du 'dug pa dang / de 'di snyam du sems te/ dge slong dpas byin 'di bdag gis thabs kyis bzung ste gsad do snyam mo/ /dge slong dpas byin des kyang bu mo de'i khyim thab kyis bdag gsad par byas zhes thos nas/ de 'di snyam du sems te/
294a1(mdo sde): bdag gis bu mo 'di'i lag tu gang gis tshong dpon gyi bu de 'chi bar 'gyur ba'i dug bskur gor ma chag snyam mo/ /de nas dge slong dpas byin des bu mo de'i lag tu dug byin te/ de la 'di skad ces smras so/ /gal te bdag khyod kyi snying du sdug na ni dug 'dis khyim thab
294a2(mdo sde): 'di gsod cig / de nas bu mo des dge slong de las dug de blangs nas kha zas dang sbyar te bran mo'i lag tu bskur nas khyod song la nga'i khyim thab de la 'di byin cig ces byas so/ /de nas bran mo des dug dang sbyar ba'i kha zas de tshong dpon gyi bu de la byin no/ /de nas tshong dpon gyi bu des kha
294a3(mdo sde): zas dug dang sbyar ba de zos nas shi'o/ /de nas dge slong dpas byin des tshong dpon gyi bu de shi'o zhes thos so/ /thos nas kyang de 'gyod pa chen po skyes te/ bdag gis ni 'jigs su rung ba'i las byas so/ /bdag gis ni las mi zad pa byas te/ 'di ltar bdag gis 'dod pa yang yongs
294a4(mdo sde): su spyad la/ mi yang gsod du bcug na/ bdag gi 'gro ba ni gang yin/ bdag gi tshe phyi ma ni gang yin zhig gu/ bdag ni sems can dmyal bar ltung bar 'gyur ro snyam nas de'i lus yongs su gdung bar gyur te/ bdag ni shi nas gdon mi za bar sems can dmyal bar 'gro bar 'gyur
294a5(mdo sde): ro snyam nas/ de 'di snyam du sems te/ bdag sdug bsngal 'di las thar par byed nus pa su zhig yod snyam mo/ /de gtsug lag khang nas gtsug lag khang du 'gro zhing rgyu ste/ shing bcad pa bzhin du sa la sgyel nas/ kyi hud kyi hud bdag ni sems can dmyal ba par gyur to zhes tshig tu smra'o/ /
294a6(mdo sde): de'i tshe gtsug lag khang gangs zhes bya ba zhig yod de/ de gtsug lag khang de ga la bar song ste phyin nas/ gtsug lag khang gi sgor song ste/ sa la sgyel nas kyi hud kyi hud bdag ni sems can dmyal ba par gyur to zhes tshig tu smra'o/ /de nas byang chub sems dpa' sems dpa' chen po
294a7(mdo sde): 'jigs sgrol gtsug lag khang de'i nang du 'gro bas dge slong de sa la sgyel ba mthong nas des de la smras pa/ dge slong khyod ci'i phyir sa la sgyel/ des de la smras pa/ bdag ni sems can dmyal ba par gyur to/ /bdag gis ni 'jigs su rung ba'i las byas te/ bdag gis 'khrig
294b1(mdo sde): pa yang byas la/ mi yang bsad do/ /de nas byang chub sems dpa' 'jigs sgrol gyis dge slong dpas byin de la smras pa/ dge slong ma 'jigs shig dang / ngas khyod 'jigs pa med par bya'o/ /de nas dge slong dpas byin des 'jigs pa med pa'i sgra thos nas/ dga' zhing mgu la yi rangs
294b2(mdo sde): par gyur to/ /de nas byang chub sems dpa' 'jigs sgrol gyis dge slong dpas byin de sa las bslangs nas lag pa g.yas pa nas bzung nas nags stug po zhig gi nang du song nas/ de nags stug po der 'dug go/ /de nas byang chub sems dpa' sems dpa' chen po 'jigs sgrol ta la'i srid
294b3(mdo sde): tsam gyi nam mkha' la 'dug nas dge slong de la 'di skad ces smras so/ /dge slong khyod nga la yid ches sam/ de nas dge slong des thal mo sbyar nas tshig tu smras pa/ bdag ni bcom ldan 'das dang mjal to/ /bdag ni bde bar gshegs pa dang mjal to/ /de nas de'i tshe byang chub sems
294b4(mdo sde): dpa' sems dpa' chen po 'jigs sgrol sangs rgyas thams cad kyi yul la 'jug pa'i sgo de bzhin gshegs pa'i ye shes kyi phyag rgya zhes bya ba'i ting nge 'dzin la snyoms par zhugs so/ /de ting nge 'dzin la snyoms par zhugs ma thag tu de'i lus las de bzhin gshegs pa'i sku gser gyi mdog
294b5(mdo sde): can skyes bu chen po'i mtshan sum cu rtsa gnyis mnga' ba de dag phyung ngo / /de bzhin gshegs pa'i sku de dag gis kyang nags stugs po de dag thams cad khyab par gyur te/ de bzhin gshegs pa'i sku de dag gis gsung 'thun par tshigs su bcad pa 'di dag gsungs so/ /chos rnams 'di dag
294b6(mdo sde): gzugs brnyan 'dra ba ste/ /chu nang zla ba snang la med pa bzhin/ /byis pa'i sems ni rmongs shing skrag gyur nas/ /'dod chags dug dang de bzhin zhe sdang rtog /chos rnams mkha' 'dra rtag tu dag cing gsal/ /mya ngan 'das shing gnas med zhi ba yin/ /'di na tshor ba po dang byed pa med/ /
294b7(mdo sde): chos rnams 'di dag zhi gsog snying po med/ /nang du btsal kyang 'dod chags ma rnyed de/ /zhe sdang sus kyang rnyed par ma gyur na/ /byis pa'i skye bo dag ni chags snyam sems/ /su yang 'di na chags par gyur pa med/ /rmi lam du ni bdag gi gzugs mthong snyam/ /de la chags shing
295a1(mdo sde): sdang la rmongs par gyur/ /mtshon cha thogs shing gsad par gsol pa na/ /gsod pa po dang mtshon cha ci yang med/ /de bzhin 'di na byis pa 'dod pa spyod/ /thab mo dag kyang 'gyed cing gsod par byed/ /gti mug dbang gis skrag cing rmongs par gyur/ /bdag ni chags so snyam ste
295a2(mdo sde): dga' bar 'dzin/ /'jig rten 'di dag thams cad rmi lam bzhin/ /chos rnams gsog ste stong zhing snying po med/ /smig rgyu 'dra zhing sprin dang mtshungs pa ste/ /'dod chags mtshan nyid med cing gti mug zhi/ /chos rnams 'di dag rtswa dang rtsig pa bzhin/ /sems ni nang na med cing phyi rol med/ /
295a3(mdo sde): 'dod chags srog dang sems can gso ba min/ /zhe sdang gang zag ma yin dngos po med/ /chos rnams 'di dag rkyen dang rgyu las grub/ /sgyu de la ni rmongs shing byed pa med/ /chu zla 'dra bar byas pa ma yin te/ /lus kyang med de 'dod chags gsog yin no/ /sgyu mas bsgrubs pa yin te stong pa
295a4(mdo sde): nyid/ /byis pa dngos por 'dzin pas dpyad cing brtags/ /sgyu ma gsog ste med cing stong pa yin/ /'di na 'dod chags zhe sdang gti mug med/ /chos 'di thams cad mtshan nyid med pa ste/ /rtsa ba mi dmigs gzod nas rab tu zhi/ /mtha' ma gzung med dben zhing snying po med/ /'dod chags 'od
295a5(mdo sde): gsal gti mug rab tu zhi/ /'di na byis pa gzugs brnyan mthong ba na/ /'di ni bdag yin snyam du sems par byed/ /gsog dang gzung du med la yod min dang / /snying po med pa de la log par rtog /chos rnams 'di dag mig yor 'dra ba ste/ /'dod chags gti mug zhe sdang gzung du med/ /sgyu
295a6(mdo sde): ma rmi lam chu zla lta bu ste/ /'di la su yang chags shing sdang ba med/ /yul 'di dag ni dug med stong pa ste/ /dngos por dmigs pa thams cad gzung du med/ /'di dag brtags pa'i chos can yod ma yin/ /dngos po mi dmigs rtsa nas rab tu zhi/ /sgyu ma 'dod chags zhe sdang gti mug med/ /'di la
295a7(mdo sde): nams kyang yod par 'gyur ma yin/ /chos rnams sgyu ma 'dra zhing rmi lam 'dra/ /thog ma mi dmigs thams cad yod ma yin/ /ji ltar chu la zla ba snang bzhin du/ /der ni nams kyang zhugs par gyur pa med/ /de bzhin byis pa sdang zhing chags gyur kyang / /'di na 'dod chags med cing zhe sdang
295b1(mdo sde): med/ /'dod chags gzung du med cing zhe sdang med/ /gti mug 'od gsal rkyen rnams stong pa ste/ /sems can dmigs su med cing srog kyang med/ /chos 'di gsog ste zhi la snying po med/ /mig kyang med de rna ba med pa yin/ /sna yang mi snang lce yang de bzhin te/ /'di dag bems po'i chos
295b2(mdo sde): can snying po med/ /byis pa'i skye bo rmongs byed myos par byed/ /nam mkha' la ni ji ltar mtha' med cing / /zad par mi 'gyur skye ba med pa bzhin/ /chos rnams 'di dag thams cad de bzhin te/ /nam mkha'i chu ltar dag cing rnam par dag /chos rnams rnam pa sna tshogs brtags pa ste/ /
295b3(mdo sde): brtags na de yang nams kyang yod ma yin/ /byis pa phung po 'di dag 'dra bar 'dzin/ /de yang de la nams kyang yod ma yin/ /shes ldan dngos dang dngos min rnam 'jig cing / /chos nyid 'di dag thams cad zhi bar mthong / /thams cad ma skyes gzung du med par mthong / /de yi lus ni nams
295b4(mdo sde): kyang yod pa min/ /chos rnams 'od gsal grol zhing rab tu grol/ /zhi zhing mi gnas mya ngan 'das gyur la/ /de la nams kyang gzung du med pa ste/ /shes ldan de ltar rtogs na grol bar 'gyur/ /de nas nags khrod der byang chub sems dpa' 'jigs sgrol las chos mnyan pa'i phyir
295b5(mdo sde): lha'i bu bzhi khri nyis stong lhags par gyur pa de dag gis tshigs su bcad pa bstan pa de dag thos nas mi skye ba'i chos la bzod pa thob par gyur to/ /dge slong dpas byin de yang kun nas dkris pa dang bral bar gyur te/ de bzhin gshegs pa'i sprul pa bkod pa de dag mthong nas byang chub
295b6(mdo sde): kyi tshul dang ldan pa'i sems kyis chos kyi rang bzhin rab tu rnam par 'byed pas mi skye ba'i chos la bzod pa thob par gyur to/ /'jam dpal khyod kyis de'i tshe de'i dus na byang chub sems dpa' 'jigs sgrol zhes bya ba de gzhan zhig yin pa snyam na de ltar mi blta'o/ /de ci'i phyir zhe na/ byang chub sems
295b7(mdo sde): dpa' byams pa de'i tshe de'i dus na byang chub sems dpa' 'jigs sgrol zhes bya bar gyur to/ /'jam dpal khyod kyis de'i tshe de'i dus na dge slong dpas byin zhes bya ba de gzhan zhig yin pa snyam na de ltar mi blta'o/ /de ci'i phyir zhe na/ de bzhin gshegs pa rin chen zla ba byang chub kyi spyad pa spyod pa de/ de'i
296a1(mdo sde): tshe de'i dus na dge slong dpas byin zhes bya bar gyur to/ /de nas bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das dge slong dpas byin de byang chub tu mngon par rdzogs par sangs rgyas lags sam/ bcom ldan 'das kyis bka'
296a2(mdo sde): stsal pa/ 'jam dpal mngon par rdzogs par sangs rgyas zin te/ de ni nub phyogs logs su sangs rgyas kyi zhing 'di nas sangs rgyas kyi zhing gang gA'i klung gi bye ma snyed 'das pa na/ 'jig rten gyi khams 'od zer rtag pa zhes bya ba der de bzhin gshegs pa rin chen zla ba zhes bya bar gyur to/ /
296a3(mdo sde): 'jam dpal chos 'di dag gi sgrub pa byed pa dag ji tsam 'dod pa dag kyang yongs su longs spyad la/ srog gi bar chad kyang byas bzhin du mi skye ba'i chos la bzod pa thob par gyur pa la ltos/ /de ci'i phyir zhe na/ 'di ltar des khams gsum pa thams cad yang dag pa ma yin par shes shing sems
296a4(mdo sde): can thams cad mig yor dang 'dra bar shes pa'i phyir ro/ /'jam dpal sgyu ma lta bu'i sems la gnas pa la ni chos gang la yang sgrib pa med do/ /'jam dpal yang byis pa so so'i skye bo rnams ni rang gi rtog pas sems can dmyal ba dang / dud 'gro'i skye gnas dang / gshin rje'i 'jig rten du
296a5(mdo sde): ltung bar 'gyur te/ med pa'i chos rnams la yongs su brtags pas sdug bsngal 'bum phrag mang po nyams su myong bar 'gyur ro/ /de nas bcom ldan 'das la 'jam dpal gzhon nur gyur pas 'di skad ces gsol to/ /bcom ldan 'das byang chub sems dpa' gang chos kyi rnam grangs 'di
296a6(mdo sde): 'dzin pa dang / 'chang ba dang / kun chub par bgyid pa dang / bsti stang bgyid pa des tshe 'di nyid la yon tan ji snyed cig thob par 'gyur lags/ bcom ldan 'das kyis bka' stsal pa/ 'jam dpal 'di ji snyam du sems/ nyi ma'i dkyil 'khor shar ba na 'dzam bu'i gling pa'i mi rnams la yon tan gyi
296a7(mdo sde): phan yon ji tsam du 'gyur/ 'jam dpal gyis gsol pa/ bcom ldan 'das yon tan gyi phan yon dpag tu ma mchis shing snang ba tshad ma mchis par 'gyur te/ des ni mi rnams sug las bgyid par 'gyur lags so/ /bcom ldan 'das kyis bka' stsal pa/ 'jam dpal de bzhin du chos kyi rnam
296b1(mdo sde): grangs 'dis ni byang chub sems dpa' de'i nyon mongs pa thams cad bsal nas/ shes rab kyi snang ba tshad med pa skyed par byed do/ /chos thams cad la yang sgrib pa med pa thob par 'gyur ro/ /yongs su gdung ba dang bral zhing kun nas dkris pa yang med par 'gyur ro/ /de la chags pa med pa'i spobs pa
296b2(mdo sde): yang myur du mngon sum du 'gyur ro/ /bdud dang phyir rgol ba thams cad kyis kyang mi rdzi bar 'gyur ro/ /chos kyang ston te/ spobs pa mthar thug pa med pas ston par 'gyur ro/ /'jam dpal 'di lta ste dper na me byung na rtswa dang shing thams cad sreg par byed do/ /'jam dpal de bzhin du chos kyi rnam
296b3(mdo sde): grangs 'dis yang nyon mongs pa thams cad sreg par byed do/ /'jam dpal 'di lta ste dper na/ ri'i rgyal po gangs kyis ri nag po thams cad zil gyis gnon to/ /'jam dpal de bzhin du byang chub sems dpa' chos kyi rnam grangs 'di la mkhas pas ni pha rol rgol ba thams cad chos dang ldan pas tshar
296b4(mdo sde): bcad nas zil gyis gnon par byed do/ /'jam dpal 'di lta ste dper na/ 'khor los sgyur ba'i rgyal pos ni khams kyi rgyal po rnams zil gyis gnon to/ /'jam dpal de bzhin du byang chub sems dpa' chos kyi rnam grangs 'di la gnas pas ni gang zag tshig dang yi ge'i 'bru sna tshogs
296b5(mdo sde): thams cad la mkhas pa rnams zil gyis gnon to/ /'jam dpal 'di lta ste dper na/ dge slong 'dul ba 'dzin pa ni ltung ba thams cad 'dul ba la mkhas pa yin no/ /'jam dpal de bzhin du byang chub sems dpa' chos kyi rnam grangs 'di la mkhas pa ni phyogs bcu'i sems can thams cad kyi
296b6(mdo sde): 'gyod pa sel bar byed do/ /'jam dpal 'di lta ste dper na/ nyi ma'i dkyil 'khor shar na mun pa mun nag thams cad med par 'gyur ro/ /'jam dpal de bzhin du byang chub sems dpa' chos kyi rnam grangs 'di la mkhas pa ni sems can thams cad kyi nyon mongs pa sel bar byed de ye shes kyi snang
296b7(mdo sde): ba yang byed par 'gyur ro/ /de ci'i phyir zhe na/ 'jam dpal chos kyi rnam grangs 'di la slob pa gang yin pa de ni lhag pa'i shes rab la slob pa yin pa'i phyir ro/ /de nas bdud sdig can bcom ldan 'das ga la ba der song ste phyin nas/ bcom ldan 'das la 'di skad ces gsol to/ /bcom ldan 'das khyod ni thugs
297a1(mdo sde): rje dang ldan pa lags te/ sems can thams cad la sman pa dang / thugs brtse ba can lags na/ bcom ldan 'das bdud kyi gnas thams cad rab tu g.yos te/ bdag kyang mya ngan gyi zug rngus zug lags kyis/ bcom ldan 'das yang chos kyi rnam grangs 'di mi bshad par gsol/ bcom
297a2(mdo sde): ldan 'das bdag gis kyang chos kyi rnam grangs 'di ci nas 'dzam bu'i gling du spyod par mi 'gyur ba de ltar bgyi'o/ /ci nas chos kyi rnam grangs 'di su yang 'dzin par mi 'gyur/ 'chang bar mi 'gyur/ kun chub par bgyid par mi 'gyur ba de lta bur yang bgyi'o/ /ci nas chos kyi rnam grangs 'di la lam ngan
297a3(mdo sde): par 'du shes par 'gyur bar yang bgyi'o/ /de dag shin tu rgyas pa'i mdo sde dag la log par lta ba'i 'du shes su 'gyur bar yang bgyi'o/ /dge slong de dag ci nas chos kyi rnam grangs 'di spong bar 'gyur ba'i kun nas dkris pa 'ga' 'byung bar yang bgyi'o/ /de nas sangs rgyas kyi mthus lha'i dbang
297a4(mdo sde): po brgya byin bcom ldan 'das kyi spyan sngar 'dug nas/ des bcom ldan 'das kyi zhabs la mgo bos phyag 'tshal te/ bcom ldan 'das la me tog man dA ra ba dag gis gtor nas/ bcom ldan 'das la 'di skad ces gsol to/ /bcom ldan 'das gal te bdud sdig can chos kyi rnam grangs 'di nub
297a5(mdo sde): par bgyid pa'i slad du rtsol bar gyur na/ bcom ldan 'das bdag gis chos kyi rnam grangs 'di gzung bar bgyi/ bcang bar bgyi/ kun chub par bgyi'o/ /bcom ldan 'das dang btsun pa kun dga' bo yongs su mya ngan las 'das pa'i 'og tu yang bdag gis chos kyi rnam grangs 'di 'dzam bu'i
297a6(mdo sde): gling du spyod par 'gyur bar bgyi'o/ /chos smra ba de la yang rgyal po chen po bzhi gnod sbyin gyi tshogs kyi 'khor dang bcas pa rnams bsrung ba dang / bskyab pa dang / sba bar bgyid du stsal bar 'tshal te/ chos kyi rnam grangs 'di 'dzin pa dang / 'chang ba dang / klog pa dang / kun chub par bgyid pa gang lags
297a7(mdo sde): pa de la bdag gis kyang bsrung ba dang / bskyab pa dang / sba bar 'tshal lo/ /de nas bcom ldan 'das kyis tshe dang ldan pa kun dga' bo la bka' stsal pa/ kun dga' bo khyod kyis chos kyi rnam grangs 'di zung shig /chongs shig /lhogs shig /kun chub par gyis shig /gzhan dag la yang rgya cher ston cig /
297b1(mdo sde): de ci'i phyir zhe na/ kun dga' bo 'di ni chos thams cad kyi chos kyi me long yin pa'i phyir ro/ /gsol pa/ bcom ldan 'das de bzhin gshegs pas ji skad bka' stsal pa bzhin du chos kyi rnam grangs 'di bdag gis gzung lags na/ bcom ldan 'das chos kyi rnam grangs 'di'i ming ci lags/ 'di ji ltar
297b2(mdo sde): gzung bar bgyi/ bcom ldan 'das kyis bka' stsal pa/ kun dga' bo de'i phyir khyod kyis chos kyi rnam grangs 'di las kyi sgrib pa rnam par dag pa zhes bya bar zung shig /sgrib pa med pa'i ye shes la 'jug pa zhes bya bar yang zung shig /chos kyi rnam grangs 'di bshad pa na dge slong drug cus len pa med par
297b3(mdo sde): zag pa rnams las sems rnam par grol lo/ /byang chub sems dpa' brgyad cus ni mi skye ba'i chos la bzod pa thob par gyur to/ /bcom ldan 'das kyis de skad ces bka' stsal nas/ 'jam dpal gzhon nur gyur pa dang / tshe dang ldan pa kun dga' bo dang / dge slong de dag dang / lha dang / mi dang / lha ma yin
297b4(mdo sde): dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do// //'phags pa las kyi sgrib pa rnam par dag pa zhes bya ba theg pa chen po'i mdo rdzogs so// //rgya gar gyi mkhan po dzi na mi tra dang / pradz+nyA barma dang / zhu chen gyi lo ts+tsha ba ban de ye shes sde
297b5(mdo sde): la sogs pas bsgyur cing zhus te gtan la phab pa/ / @##/ /rgya gar skad du/ Ar+ya karma A ba ra Na pra ti pra sra bi ti nA ma ma hA yA na sU tra/ bod skad du/ 'phags pa las kyi sgrib pa rgyun gcod pa zhes bya ba theg pa chen po'i mdo/
297b6(mdo sde): sangs rgyas dang byang chub sems dpa' thams cad la phyag 'tshal lo/ /'di skad bdag gis thos pa dus gcig na/ bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na/ dge slong stong nyis brgya lnga bcu'i dge slong gi dge 'dun chen po dang / byang chub sems
297b7(mdo sde): dpa' bdun khri dang thabs cig tu bzhugs te/ de nas sangs rgyas kyi mthus tshe dang ldan pa shA ri'i bu stan las langs te/ bla gos phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas/ bcom ldan 'das la 'di skad
298a1(mdo sde): ces gsol to/ /bcom ldan 'das rigs kyi bu'am/ rigs kyi bu mo nyan thos kyi theg pa la yang dag par zhugs pa'am/ rang sangs rgyas kyi theg pa la yang dag par zhugs pa'am/ theg pa chen po la yang dag par zhugs pa'am/ sems can gzhan dag kyang rung ste/ bla na med pa yang dag par
298a2(mdo sde): rdzogs pa'i byang chub mngon par rdzogs par 'tshang rgya bar 'tshal bas las kyi sgrib pa rnams ji ltar so sor bshags par bgyi/ de skad ces gsol pa dang / bcom ldan 'das kyis tshe dang ldan pa shA ri'i bu la 'di skad ces bka' stsal to/ /shA ri'i bu 'di la rigs kyi bu'am/ rigs kyi bu mo nyan thos kyi theg pa
298a3(mdo sde): la yang dag par zhugs pa'am/ rang sangs rgyas kyi theg pa la yang dag par zhugs pa'am/ theg pa chen po la yang dag par zhugs pa'am/ sems can gzhan dag kyang rung ste/ bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas nyin lan gsum mtshan lan
298a4(mdo sde): gsum du bla gos phrag pa gcig tu gzar la pus mo g.yas pa'i lha nga sa la btsugs te/ thal mo sbyar ba btud nas tshig 'di skad du skye bo mang po la sman pa dang / skye bo mang po la bde ba dang / 'jig rten la thugs brtse ba dang / skye bo phal po che dang / lha dang mi rnams kyi don dang / sman pa dang / bde ba'i
298a5(mdo sde): slad du sangs rgyas bcom ldan 'das gang dag da ltar phyogs bcu'i 'jig rten na bla na med pa yang dag par rdzogs pa'i byang chub mngon par rdzogs par sangs rgyas nas chos kyi 'khor lo rab tu skor ba/ chos kyi 'khor lo rab tu ston pa/ chos kyi tshul rab tu 'dzin pa/ chos kyi sbyin pa mdzad pa/ chos kyi
298a6(mdo sde): sgron ma 'bar bar mdzad pa/ chos kyi char rab tu 'bebs pa/ chos kyi rnga rab tu rdung ba/ chos kyi rnga bo che rab tu rdung ba/ chos kyi dung rab tu 'bud pa/ chos kyi srog shing sgreng ba/ sems can thams cad la chos kyi sbyin pas tshim par mdzad pa/ nyam bag tu spyod du 'dzud pa'i sangs rgyas bcom ldan 'das de dag
298a7(mdo sde): la phyag 'tshal lo/ /sangs rgyas bcom ldan 'das mchod pa'i gnas/ phyag bgyi ba'i gnas/ ri mo bgyi ba'i gnas/ mkhyen par gyur pa/ spyan du gyur pa/ dpang du gyur pa/ tshad mar gyur pa/ mkhyen pa dang ldan pa/ gzigs pa dang ldan pa/ de dag la bdag lus dang / ngag dang / yid kyis phyag 'tshal lo/ /
298b1(mdo sde): thog ma dang / tha ma ma mchis pa'i 'khor ba na 'khor ba'i tshe/ bdag 'dod chags kyis gzir ba'am/ zhe sdang gis gzir ba'am/ gti mug gis gzir ba'i lus dang / ngag dang / yid kyi las kyi sgrib pa gang mngon par 'dus bgyis pa/ sangs rgyas su ma 'tshal ba dang / chos su ma 'tshal ba dang / dge 'dun
298b2(mdo sde): du ma 'tshal ba dang / dge ba dang / mi dge bar ma 'tshal ba dang / de bzhin gshegs pa la ngan sems kyis khrag phyung ba dang / chos spangs pa dang / dge 'dun gyi dbyen bgyis pa dang / dge slong dgra bcom pa bkum pa dang / pha ma bkum pa dang / lus kyi rnam gsum/ ngag gi rnam bzhi/ yid kyi rnam gsum
298b3(mdo sde): ste/ mi dge ba bcu'i las kyi lam bgyis pa dang / bgyid du stsal ba dang / bgyid pa la rjes su yi rang ba dang / sems can kha cig la ngag rtsub po smras pa dang / skur pa btab pa dang / srang la g.yo bgyis pa dang / gzhal ba la g.yo bgyis pa dang / 'gro ba drug tu 'khor bar 'khor ba na pha ma mi dga' bar
298b4(mdo sde): bgyis pa dang / gang zag gi'am/ mchod rten gyi'am/ dge 'dun gyi'am/ phyogs bzhi'i dge slong gi dge 'dun gyi nor brkus pa dang / ci ltar bslab pa'i gzhi bcas pa rnams kyi 'dul ba dang 'gal bar bgyis pa dang / mkhan po dang / slob dpon gyis bsgo ba ma mnyan pa dang / nyan thos kyi theg pa la yang
298b5(mdo sde): dag par zhugs pa'am/ rang sangs rgyas kyi theg pa la yang dag par zhugs pa'am/ theg pa chen po la yang dag par zhugs pa'am/ de las gzhan pa'i sems can rnams la mi snyan par bgyis pa dang / spyos pa dang / brdegs pa dang / de dag la tha ba dang / zhe sdang bskyed pa dang / phrag dog dang / ser sna
298b6(mdo sde): las byung ba'i sems kyis sangs rgyas bcom ldan 'das rnams la tshig rtsub po smras pa dang / chos la chos ma lags zhes bgyis pa dang / chos ma lags pa la chos lags zhes bgyis pa de dag sangs rgyas bcom ldan 'das mkhyen par gyur pa/ spyan du gyur pa/ dpang du gyur pa/ tshad mar gyur
298b7(mdo sde): pa/ mkhyen pa dang ldan pa/ gzigs pa dang ldan pa de dag gi spyan sngar so sor 'chags so/ /mthol lo/ /mi 'chab po/ /slan chad kyang mi bgyid do/ /bdag las kyi sgrib pa gang gis bsgribs te/ sems can dmyal ba dang / dud 'gro'i skye gnas dang / kyi yul dang / lha ma yin gyi tshogs
299a1(mdo sde): kyi nang du mchi bar 'gyur ba dang / sangs rgyas dang / chos dang / dge 'dun mnyes par bgyid par mi 'gyur ba dang / mi khom pa rnams su skye bar 'gyur ba'i las de lus 'di nyid la rnam par smin te gzhan du mi myong bar shog shig /de yang sangs rgyas bcom ldan 'das mkhyen par
299a2(mdo sde): gyur pa/ spyan du gyur pa/ dpang du gyur pa/ tshad mar gyur pa/ mkhyen pa dang ldan pa/ gzigs pa dang ldan pa de dag gi spyan sngar so sor 'chags so/ /mthol lo/ /mi 'chab bo/ /slan chad kyang mi bgyid do/ /ji ltar sngon gyi byang chub sems dpa' sems dpa' chen po de dag sngon byang chub kyi
299a3(mdo sde): phyir spyod pa na las kyi sgrib pa rnams so sor bshags pa dang / ma bcabs pa de bzhin du bdag kyang las kyi sgrib pa rnams so sor 'chags so/ /mthol lo/ /mi 'chab bo/ /slan chad kyang mi bgyid do/ /ji ltar ma 'ongs pa'i dus kyi byang chub sems dpa' sems dpa' chen po de dag
299a4(mdo sde): byang chub sems dpa'i spyad pa spyod pa na las kyi sgrib pa rnams so sor 'chags par 'gyur ba dang / mi 'chab par 'gyur ba de bzhin du bdag kyang las kyi sgrib pa rnams so sor 'chags so/ /mthol lo/ /mi 'chab bo/ /slan chad mi bgyid do/ /ji ltar da ltar phyogs bcu'i 'jig rten na byang
299a5(mdo sde): chub sems dpa' sems dpa' chen po dag byang chub kyi phyir spyod pa na las kyi sgrib pa rnams so sor 'chags pa dang / mi 'chab pa de bzhin du bdag kyang las kyi sgrib pa rnams so sor 'chags so/ /mthol lo/ /mi 'chab bo/ /slan chad mi bgyid do/ /ji ltar 'das pa dang / ma 'ongs
299a6(mdo sde): pa dang / da ltar byung ba'i byang chub sems dpa' sems dpa' chen po dag byang chub sems dpa'i spyad pa spyod pa na las kyi sgrib pa rnams so sor bshags pa dang / so sor 'chags pa dang / so sor 'chags par 'gyur ba de bzhin du bdag kyang las kyi sgrib pa rnams so sor 'chags
299a7(mdo sde): so/ /mthol lo/ /mi 'chab bo/ /slan chad mi bgyid do zhes brjod par bya'o/ /shA ri'i bu de lta bas na rigs kyi bu'am/ rigs kyi bu mo chos thams cad la sgrib pa med pa rnam par dag pa 'thob par 'dod pas 'di bzhin du las kyi sgrib pa rnams so sor bshags par bya'o/ /mi bcab
299b1(mdo sde): par bya'o/ /phyin cad kyang mi bya'o/ /su rgyal rigs kyi rigs shing sA la chen po lta bu phyug pa/ nor che ba/ longs spyod che ba/ sa le sbram dang / nor dang / yo byad mang ba/ shin tu skyid pa/ bzhon pa chen po la zhon pa rnams kyi nang du skye bar 'dod pa des kyang 'di bzhin du las kyi sgrib pa
299b2(mdo sde): rnams so sor bshags par bya'o/ /mi bcab par bya'o/ /phyin cad kyang mi bya'o/ /su bram ze'i rigs shing sA la chen po lta bu rnams dang / khyim bdag gi rigs shing sA la chen po lta bu phyug pa/ nor che ba longs spyod che ba/ sa le sbram dang / nor dang / yo byad mang ba/ shin tu skyid pa/
299b3(mdo sde): bzhon pa chen po la zhon pa rnams kyi nang du skye bar 'dod pa des kyang 'di bzhin du las kyi sgrib pa rnams so sor bshags par bya'o/ /mi bcab par bya'o/ /phyin cad kyang mi bya'o/ /su rgyal chen bzhi'i ris kyi lha rnams kyi brtul zhugs dang mtshungs par skye bar 'dod pa des kyang 'di
299b4(mdo sde): bzhin du las kyi sgrib pa rnams so sor bshags par bya'o/ /mi bcab par bya'o/ /phyin cad kyang mi bya'o/ su sum cu rtsa gsum pa'i lha rnams kyi brtul zhugs dang mtshungs par skye bar 'dod pa des kyang 'di bzhin du las kyi sgrib pa rnams so sor bshags par bya'o/ /mi bcab par
299b5(mdo sde): bya'o/ /phyin cad kyang mi bya'o/ /de bzhin du su 'thab bral dang / dga' ldan dang / 'phrul dga' dang / gzhan 'phrul dbang byed dang / tshangs ris dang / tshangs pa'i mdun na 'don dang / tshangs 'khor dang / tshangs chen dang / 'od chung dang / tshad med 'od dang / 'od gsal dang / dge
299b6(mdo sde): chung dang / tshad med dge dang / dge rgyas dang / sprin med dang / bsod nams skyes dang / 'bras bu che dang / sems can 'du shes med pa dang / gya nom snang ba dang / shin tu mthong ba dang / mi che ba dang / mi gdung ba dang / 'og min gyi lha rnams kyi brtul zhugs dang mtshungs par
299b7(mdo sde): skye bar 'dod pa des kyang 'di bzhin du las kyi sgrib pa rnams so sor bshags par bya'o/ /mi bcab par bya'o/ /phyin cad kyang mi bya'o/ /su gzugs med pa nam mkha' mtha' yas skye mched du nye bar 'gro ba rnams dang / rnam shes mtha' yas skye mched du nye bar 'gro ba rnams dang /
300a1(mdo sde): ci yang med pa'i skye mched du nye bar 'gro ba rnams dang / 'du shes med 'du shes med min skye mched du nye bar 'gro ba'i lha rnams kyi brtul zhugs dang mtshungs par skye bar 'dod pa des kyang 'di bzhin du las kyi sgrib pa rnams so sor bshags par bya'o/ /mi bcab par
300a2(mdo sde): bya'o/ /phyin cad kyang mi bya'o/ /su rgyun du zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid mngon sum du byed par 'dod pa des kyang 'di bzhin du las kyi sgrib pa rnams so sor bshags par bya'o/ /mi bcab par
300a3(mdo sde): bya'o/ /phyin cad kyang mi bya'o/ /su rig pa gsum mam/ mngon par shes pa drug gam/ stobs rnams sam/ dbang po rnams sam/ nyan thos kyi pha rol du phyin pa'am/ nyan thos dbang che bar grags pa'am/ rang byang chub mngon sum du byed par 'dod pa des kyang 'di bzhin
300a4(mdo sde): du las kyi sgrib pa rnams so sor bshags par bya'o/ /mi bcab par bya'o/ /phyin cad kyang mi bya'o/ /su thams cad mkhyen pa'i ye shes dang / rnam par dag pa'i ye shes dang / bsam gyis mi khyab pa'i ye shes dang / mtshungs pa med pa'i ye shes dang / yang dag par rdzogs
300a5(mdo sde): pa'i sangs rgyas kyi ye shes mngon par bsgrub par 'dod pa des kyang 'di bzhin du las kyi sgrib pa rnams so sor bshags par bya'o/ /mi bcab par bya'o/ /phyin cad kyang mi bya'o/ /de ci'i phyir zhe na/ shA ri'i bu de bzhin gshegs pas chos thams cad ni rten cing 'brel par
300a6(mdo sde): 'byung ba'o zhes gsungs pa'i phyir te/ rgyu dang rkyen gzhan dang gzhan gyis gzhan skye'o/ /gzhan 'gag go/ /de la 'das pa'i chos gang yin pa de dag ni 'gags pa/ zad pa bral ba rnam par gyur pa ste/ de dag la yang las kyi sgrib pa kyang med do/ /de ltar na 'du
300a7(mdo sde): byed pa gang yin pa rnams kyang med pa las byung ba ste/ de dag la yang las kyi sgrib pa cung zad kyang med do/ /de ci'i phyir zhe na/ shA ri'i bu de bzhin gshegs pas chos thams cad ni stong pa/ sems can med pa/ srog med pa/ gang zag med pa/ ma skyes pa/ ma 'gags
300b1(mdo sde): pa/ 'dus ma byas pa zhes gsungs pa'i phyir ro/ /shA ri'i bu chos thams cad bdag las byung yang bdag kyang yod pa ma yin no/ /shA ri'i bu rigs kyi bu'am/ rigs kyi bu mo gang la la zhig 'di lta ste/ sems can med pa'i mtha'i chos kyi tshul 'di la 'jug pa 'di ni las kyi
300b2(mdo sde): sgrib pa rgyun gcod pa zhes bya ste/ shA ri'i bu 'di ni so sor bshags pa'o/ /de nas bcom ldan 'das la tshe dang ldan pa shA ri'i bus 'di skad ces gsol to/ /bcom ldan 'das rigs kyi bu'am/ rigs kyi bu mo nyan thos kyi theg pa la yang dag par zhugs pa'am/ rang sangs
300b3(mdo sde): rgyas kyi theg pa la yang dag par zhugs pa'am/ theg pa chen po la yang dag par zhugs pa'am/ sems can gzhan dag kyang rung ste/ bla na med pa yang dag par rdzogs pa'i byang chub mngon par rdzogs par 'tshang rgya bar 'tshal bas ji ltar dge ba'i rtsa ba rnams la rjes su yi rang bar
300b4(mdo sde): bgyi/ de skad ces gsol pa dang / bcom ldan 'das kyis tshe dang ldan pa shA ri'i bu la 'di skad ces bka' stsal to/ /shA ri'i bu 'di la rigs kyi bu'am/ rigs kyi bu mos nyin lan gsum mtshan lan gsum du bla gos phrag pa gcig tu gzar nas pus mo g.yas pa'i lha nga sa la
300b5(mdo sde): btsugs te/ thal mo sbyar nas tshig 'di skad du phyogs bcu'i 'jig rten na sems can gang su dag sbyin pa las byung ba'i bsod nams bgyi ba'i dngos po dang / tshul khrims las byung ba dang / bsgom pa las byung ba'i bsod nams bgyi ba'i dngos po mngon par 'dus bgyis pa de
300b6(mdo sde): dag thams cad la yang rjes su yi rang ba'i mchog gis rjes su yi rang ngo / /rjes su yi rang ba dam pa dang / gtso bo dang / khyad par can dang / rab dang / phul dang / gya nom pa dang / bla ma dang / bla na med pa dang / ltag na med pa dang / mnyam pa med pa dang / mi mnyam
300b7(mdo sde): pa dang mnyam pas rjes su yi rang ngo / /phyogs bcu'i 'jig rten na sems can gang su dag sbyin pa las byung ba'i bsod nams bgyi ba'i dngos po dang / tshul khrims las byung ba dang / bsgom pa las byung ba'i bsod nams bgyi ba'i dngos po mngon par 'du bgyid par 'gyur ba de
301a1(mdo sde): dag thams cad la yang rjes su yi rang ba'i mchog gis rjes su yi rang ba nas rjes su yi rang ba mi mnyam pa dang mnyam pa'i bar gyis rjes su yi rang ngo / /phyogs bcu'i 'jig rten na sems can gang su dag sbyin pa las byung ba'i bsod nams bgyi ba'i dngos po dang /
301a2(mdo sde): tshul khrims las byung ba dang / bsgom pa las byung ba'i bsod nams bgyi ba'i dngos po mngon par 'du bgyid pa de dag thams cad la yang rjes su yi rang ba'i mchog gis rjes su yi rang ba nas rjes su yi rang ba mi mnyam pa dang mnyam pa'i bar gyis rjes su yi rang ngo / /byang chub
301a3(mdo sde): sems dpa' gang dag da lta na sems dang po bskyed pa de dag gis dang po byang chub mchog tu sems bskyed pa dang ldan pa'i dge ba'i rtsa ba gang lags pa dang / byang chub sems dpa' bskal pa brgyas byung ba rnams kyi bsod nams kyi phung po gang lags pa dang / byang chub sems
301a4(mdo sde): dpa' mi skye ba'i chos la bzod pa thob pa rnams kyi bsod nams kyi phung po gang lags pa dang / phyir mi ldog pa rnams kyi bsod nams kyi phung po gang lags pa dang / byang chub sems dpa' skye ba gcig gis thogs pa rnams kyi bsod nams kyi phung po gang lags pa de dag thams
301a5(mdo sde): cad la yang rjes su yi rang ba'i mchog gis rjes su yi rang ba nas rjes su yi rang ba mi mnyam pa dang mnyam pa'i bar gyis rjes su yi rang ngo / /byang chub sems dpa' sems dpa' chen po de dag sngon byang chub sems dpa'i spyad pa spyod pa na pha rol tu phyin pa drug dang ldan pa'i dge ba'i rtsa ba mngon
301a6(mdo sde): par 'dus bgyis pa gang lags pa de dag thams cad la yang rjes su yi rang ba'i mchog gis rjes su yi rang ngo / /rjes su yi rang ba'i dam pa dang / gtso bo dang / khyad par can dang / rab dang / phul dang / gya nom pa dang / bla ma dang / bla na med pa dang / ltag na med
301a7(mdo sde): pa dang / mnyam pa med pa dang / mi mnyam pa dang mnyam pas rjes su yi rang ngo / /ma 'ongs pa'i dus kyi byang chub sems dpa' sems dpa' chen po de dag byang chub kyi phyir spyod pa na pha rol tu phyin pa drug dang ldan pa'i bsod nams kyi phung po mngon par 'du bgyid par 'gyur ba gang
301b1(mdo sde): lags pa de dag thams cad la yang rjes su yi rang ba'i mchog gis rjes su yi rang ngo / /rjes su yi rang ba dam pa dang / gtso bo dang / khyad par can dang / rab dang / phul dang / gya nom pa dang / bla ma dang / bla na med pa dang / ltag na med pa dang / mnyam pa med pa dang / mi mnyam
301b2(mdo sde): pa dang mnyam pas rjes su yi rang ngo / /byang chub sems dpa' sems dpa' chen po gang dag da ltar phyogs bcu'i 'jig rten na byang chub kyi phyir spyod pa de dag pha rol tu phyin pa drug dang ldan pa'i bsod nams kyi phung po mngon par 'du bgyid pa gang lags pa de dag thams cad la yang
301b3(mdo sde): rjes su yi rang ba'i mchog gis rjes su yi rang ngo / /rjes su yi rang ba dam pa dang / gtso bo dang / khyad par can dang / rab dang / phul dang / gya nom pa dang / bla ma dang / bla na med pa dang / ltag na med pa dang / mnyam pa med pa dang / mi mnyam pa dang mnyam pas rjes
301b4(mdo sde): su yi rang ngo / /skye bo mang po la sman pa dang / skye bo mang po la bde ba dang / 'jig rten la thugs brtse ba dang / skye bo phal po che dang / lha dang mi rnams kyi don dang / sman pa dang bde ba'i slad du sngon gyi de bzhin gshegs pa dgra bcom pa yang dag par rdzogs pa'i sangs rgyas de
301b5(mdo sde): dag gis bla na med pa yang dag par rdzogs pa'i byang chub mngon par rdzogs par sangs rgyas nas chos kyi 'khor lo rab tu bskor ba/ chos kyi 'khor lo rab tu bstan pa/ chos kyi tshul rab tu bzung ba/ chos kyi char rab tu phab pa/ chos kyi char rab tu btang ba/ chos kyi rnga rab tu
301b6(mdo sde): brdungs pa/ chos kyi rnga bo che brdungs pa/ chos kyi dung bus pa/ chos kyi srog shing bsgreng ba/ chos kyi sgron ma 'bar bar mdzad pa/ sems can thams cad la chos kyi sbyin pas tshim par mdzad pa/ nyam bag tu spyod du btsud pa gang lags pa dang / de la nyan thos kyi theg
301b7(mdo sde): pa pa'am/ rang sangs rgyas kyi theg pa pa'am/ byang chub sems dpa'i theg pa pa'am/ de las gzhan pa'i sems can rnams kyis dge ba'i rtsa ba bskyed pa gang lags pa de dag thams cad la yang rjes su yi rang ba'i mchog gis rjes su yi rang ba nas rjes su yi rang ba mi
302a1(mdo sde): mnyam pa dang mnyam pa'i bar gyis rjes su yi rang ngo / /skye bo mang po la sman pa dang / skye bo mang po la bde ba dang / 'jig rten la thugs brtse ba dang / skye bo phal po che dang / lha dang mi rnams kyi don dang / sman pa dang / bde ba'i slad du ma 'ongs pa'i dus kyi
302a2(mdo sde): sangs rgyas bcom ldan 'das de dag bla na med pa yang dag par rdzogs pa'i byang chub mngon par rdzogs par sangs rgyas nas chos kyi 'khor lo skor bar 'gyur ba'i bar dag gang lags pa dang / de la nyan thos kyi theg pa pa'am/ rang sangs rgyas kyi theg pa pa'am/ byang chub
302a3(mdo sde): sems dpa'i theg pa pa'am/ de las gzhan pa'i sems can dag dge ba'i rtsa ba skyed par 'gyur ba gang lags pa de dag thams cad la yang rjes su yi rang ba'i mchog gis rjes su yi rang ba nas rjes su yi rang ba mi mnyam pa dang mnyam pa'i bar gyis rjes su yi rang ngo / /skye
302a4(mdo sde): bo mang po la sman pa dang / skye bo mang po la bde ba dang / 'jig rten la thugs brtse ba dang / skye bo phal po che dang / lha dang mi rnams kyi don dang / sman pa dang / bde ba'i slad du da ltar na phyogs bcu'i 'jig rten na sangs rgyas bcom ldan 'das rnams bla na med pa yang dag par rdzogs
302a5(mdo sde): pa'i byang chub mngon par rdzogs par sangs rgyas nas chos kyi 'khor lo rab tu bskor ba/ chos kyi 'khor lo rab tu ston pa/ chos kyi tshul rab tu 'dzin pa/ chos kyi char rab tu 'bebs pa/ chos kyi char rab tu gtong ba/ chos kyi sbyin pa mdzad pa/ chos kyi sgron ma 'bar bar
302a6(mdo sde): mdzad pa/ chos kyi rnga rdung ba/ chos kyi rnga bo che rdung ba/ chos kyi dung 'bud pa/ chos kyi srog shing sgreng ba/ sems can thams cad la chos kyi sbyin pas tshim par mdzad pa/ nyam bag tu spyod du 'dzud pa gang lags pa dang / de la nyan thos kyi theg pa pa'am/ rang sangs
302a7(mdo sde): rgyas kyi theg pa pa'am/ byang chub sems dpa'i theg pa pa'am/ de las gzhan pa'i sems can dag dge ba'i rtsa ba bskyed pa gang lags pa de dag thams cad la yang rjes su yi rang ba'i mchog gis rjes su yi rang ba nas rjes su yi rang ba mi mnyam pa dang mnyam pa'i bar
302b1(mdo sde): gyis rjes su yi rang ngo zhes brjod par bya'o/ /shA ri'i bu 'di ni rjes su yi rang ba'i bsod nams kyi phung po'o/ /rigs kyi bu'am/ rigs kyi bu mo rjes su yi rang ba'i bsod nams kyi phung po 'dis rjes su yi rang na bsod nams kyi phung po mang po grangs med/ dpag tu med pa skyed
302b2(mdo sde): do/ /shA ri'i bu stong gsum gyi stong chen po'i 'jig rten gyi khams kyi sems can nas/ 'jig rten gyi khams gang gA'i klung gi bye ma snyed kyi sems can ji snyed pa de dag thams cad dgra bcom pa zag pa zad par gyur la/ rigs kyi bu'am rigs kyi bu mo la la zhig gis de dag la
302b3(mdo sde): ji srid 'tsho'i bar du gos dang / zas dang / na ba'i gsos sman dang / yo byad rnams kyis bsnyen bkur byas pa bas gang zhig rjes su yi rang ba 'dis rjes su yi rang na de ni de bas bsod nams ches mang du grangs med dpag tu med pa skyed do/ /shA ri'i bu de bas na rigs kyi bu'am/
302b4(mdo sde): rigs kyi bu mo bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas rjes su yi rang ba 'dis rjes su yi rang bar bya'o/ /bud med skyes pa'i dbang po thob par 'dod cing bud med kyi dbang po rjes par 'dod pas kyang rjes su yi rang ba 'dis rjes
302b5(mdo sde): su yi rang bar bya'o/ /de skad ces bka' stsal pa dang / bcom ldan 'das la tshe dang ldan pa shA ri'i bus 'di skad ces gsol to/ /bcom ldan 'das ma 'ongs pa'i byang chub sems dpa' sems dpa' chen po rnams la snang ba bgyis par 'gyur ba dang / da ltar byung ba'i byang chub
302b6(mdo sde): sems dpa' rnams kyi mos pa skyed par 'gyur ba'i bskul ba'i phung po bshad du gsol/ de skad ces gsol pa dang / bcom ldan 'das kyis tshe dang ldan pa shA ri'i bu la 'di skad ces bka' stsal to/ /shA ri'i bu 'di la rigs kyi bu'am/ rigs kyi bu mo nyan thos kyi
302b7(mdo sde): theg pa la yang dag par zhugs pa'am/ rang sangs rgyas kyi theg pa la yang dag par zhugs pa'am/ theg pa chen po la yang dag par zhugs pa'am/ sems can gzhan dag kyang rung ste/ bla na med pa yang dag par rdzogs pa'i byang chub mngon par rdzogs par 'tshang rgya
303a1(mdo sde): bar 'dod pas nyin lan gsum mtshan lan gsum du bla gos phrag pa gcig tu gzar la pus mo g.yas pa'i lha nga sa la btsugs te/ thal mo sbyar nas tshig 'di skad du sangs rgyas bcom ldan 'das gang dag da ltar na/ phyogs bcu'i 'jig rten gyi khams na
303a2(mdo sde): bla na med pa yang dag par rdzogs pa'i byang chub mngon par rdzogs par sangs rgyas pa de dag la phyag 'tshal lo/ /sangs rgyas bcom ldan 'das de dag la phyag 'tshal nas chos kyi 'khor lo rab tu bskor bar bskul gyis/ sangs rgyas bcom ldan 'das de dag gis skye bo mang po
303a3(mdo sde): la sman pa dang / skye bo mang po la bde ba dang / 'jig rten la thugs brtse ba dang / skye bo phal po che dang / lha dang mi rnams kyi don dang / sman pa dang / bde ba'i slad du chos kyi 'khor lo rab tu bskor du gsol/ /chos kyi 'khor lo rab tu bstan du gsol/ /chos kyi
303a4(mdo sde): tshul rab tu gzung du gsol/ /chos kyi sbyin pa mdzad pa gzung du gsol/ /chos kyi sgron ma 'bar bar mdzad du gsol/ /chos kyi char dbab tu gsol/ /chos kyi rnga brdung du gsol/ /chos kyi rnga bo che brdung du gsol/ /chos kyi dung 'bud du gsol/ /chos kyi srog
303a5(mdo sde): shing bsgreng du gsol zhes brjod par bya'o/ /shA ri'i bu gzhan yang rigs kyi bu'am/ rigs kyi bu mo nyan thos kyi theg pa la yang dag par zhugs pa'am/ rang sangs rgyas kyi theg pa la yang dag par zhugs pa'am/ theg pa chen po la yang dag par zhugs pa'am/ sems
303a6(mdo sde): can gzhan dag kyang rung ste/ nyin lan gsum mtshan lan gsum du bla gos phrag pa gcig tu gzar la pus mo g.yas pa'i lha nga sa la btsugs te/ thal mo sbyar nas tshig 'di skad du sangs rgyas bcom ldan 'das gang dag da lta na phyogs bcu'i 'jig rten na tshe'i 'du byed btang
303a7(mdo sde): ba'i sangs rgyas bcom ldan 'das de dag la phyag 'tshal lo/ /sangs rgyas bcom ldan 'das de dag la bdag phyag 'tshal nas gsol ba 'debs kyis/ sangs rgyas bcom ldan 'das de dag skye bo mang po la sman pa dang / skye bo mang po la bde ba dang / 'jig rten la thugs
303b1(mdo sde): brtse ba dang / skye bo phal po che dang / lha dang mi rnams kyi don dang / sman pa dang / bde ba'i slad du chos kyi 'khor lo ni rab tu bskor/ chos kyi sgron ma ni 'bar bar mdzad/ chos kyi char ni rab tu 'bebs/ chos kyi char ni rab tu gtong / chos kyi rnga ni rab tu rdung / chos kyi rnga bo che
303b2(mdo sde): ni rab tu rdung / chos kyi dung ni rab tu 'bud/ chos kyi srog shing ni rab tu bsgreng / chos kyi sgron ma ni mched par mdzad/ sems can thams cad la chos kyi sbyin pas ni tshim par mdzad/ nyam bag tu spyod du ni 'dzud cing re zhig bzhugs su gsol/ gsol ba btab pa'i
303b3(mdo sde): phung po 'di yang bla na med pa yang dag par rdzogs pa'i byang chub tu yongs su bsngo ste/ ji ltar na bla na med pa yang dag par rdzogs pa'i byang chub tu yongs su bsngo ba de bzhin du 'di yongs su bsngo'o zhes brjod par bya'o/ /shA ri'i bu 'di ni gsol ba gdab pa'i phung po ste/ rigs
303b4(mdo sde): kyi bu'am rigs kyi bu mo gsol ba btab pa'i phung po 'dis gsol ba 'debs na/ bsod nams mang po grangs med dpag tu med pa skyed do/ /shA ri'i bu rigs kyi bu'am/ rigs kyi bu mo gang la la zhig gis stong gsum gyi stong chen po'i 'jig rten gyi khams ji snyed pa de dag
303b5(mdo sde): rin po che sna bdun gyis bkang ste/ de bzhin gshegs pa rnams la dbul ba phul ba bas/ gang gis de bzhin gshegs pa de dag la chos kyi 'khor lo skor bar bskul na de ni de bas bsod nams ches mang du grangs med dpag tu med pa skyed do/ /shA ri'i bu stong gsum gyi
303b6(mdo sde): stong chen po'i 'jig rten gyi khams lta zhog ste/ shA ri'i bu 'jig rten gyi khams gang gA'i klung gi bye ma dang mnyam pa ji snyed pa de dag rigs kyi bu'am/ rigs kyi bu mo la la zhig gis rin po che sna bdun gyis bkang ste/ de bzhin gshegs pa rnams la dbul ba phul ba bas/ gang gis
303b7(mdo sde): de bzhin gshegs pa de dag la gsol ba btab na de ni de bas bsod nams ches mang du grangs med dpag tu med pa skyed do/ /de ci'i phyir zhe na/ shA ri'i bu ngas sngon byang chub sems dpa'i spyad pa spyod pa na de bzhin gshegs pa rnams la chos kyi 'khor lo skor bar gsol ba btab
304a1(mdo sde): ste/ dge ba'i rtsa ba des na nga la lha'i dbang po brgya byin dang / mi mjed kyi bdag po tshangs pas bcom ldan 'das skye bo mang po la sman pa dang / skye bo mang po la bde ba dang / 'jig rten la thugs brtse ba dang / skye bo phal po che dang / lha dang mi rnams kyi don dang /
304a2(mdo sde): sman pa dang / bde ba'i slad du chos kyi 'khor lo rab tu bskor bar gsol zhes chos kyi 'khor lo rab tu bskor bar gsol ba btab bo/ /shA ri'i bu ngas sngon byang chub kyi phyir spyod pa na de bzhin gshegs pa rnams la ring du bzhugs par gsol te/ dge ba'i rtsa ba des na nga mi
304a3(mdo sde): 'jigs pa bzhi dang / de bzhin gshegs pa'i stobs bcu dang / sangs rgyas kyi chos ma 'dres pa brgyad dang / so so yang dag par rig pa bzhi dang / byams pa chen po dang / snying rje chen po dang / yongs su mya ngan las 'das pa thob ste/ nga'i dam pa'i chos kyang yun
304a4(mdo sde): ring du gnas par 'gyur ro/ /de skad ces bka' stsal pa dang / bcom ldan 'das la tshe dang ldan pa shA ri'i bus 'di skad ces gsol to/ /bcom ldan 'das rigs kyi bu'am/ rigs kyi bu mo nyan thos kyi theg pa la yang dag par zhugs pa'am/ rang sangs
304a5(mdo sde): rgyas kyi theg pa la yang dag par zhugs pa'am/ theg pa chen po la yang dag par zhugs pa'am/ sems can gzhan dag kyang rung ste/ bla na med pa yang dag par rdzogs pa'i byang chub mngon par rdzogs par 'tshang rgya bar 'tshal bas thams cad mkhyen pa nyid du 'gyur bar
304a6(mdo sde): bgyi ba'i slad du dge ba'i rtsa ba rnams ji ltar yongs su bsngo bar bgyi/ de skad ces gsol pa dang / bcom ldan 'das kyis tshe dang ldan pa shA ri'i bu la 'di skad ces bka' stsal to/ /shA ri'i bu 'di la rigs kyi bu'am/ rigs kyi bu mo nyan thos kyi theg pa la yang dag
304a7(mdo sde): par zhugs pa'am/ rang sangs rgyas kyi theg pa la yang dag par zhugs pa'am/ theg pa chen po la yang dag par zhugs pa'am/ sems can gzhan dag kyang rung ste/ bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas
304b1(mdo sde): nyin lan gsum du mtshan lan gsum du tshig 'di skad ces thog ma dang tha ma ma mchis pa'i 'khor ba na 'khor ba'i tshe bdag gis dge ba'i rtsa ba mngon par 'dus bgyis par gyur pa/ sangs rgyas sam/ chos sam/ dge 'dun nam/ gang zag gam/ tha na dud 'gro'i skye gnas su song ba rnams sam/ sems can gzhan
304b2(mdo sde): dag la yang rung ste/ zan chang gcig tsam stsal bar gyur pa gang lags pa dang / 'chags pa gang lags pa dang / gsol ba gdab pa gang lags pa dang / skyabs su mchi ba gang lags pa dang / bslab pa'i gzhi dang ldan pa'i dge ba'i rtsa ba gang lags pa dang / so sor 'chags pa dang ldan pa'i dge ba'i rtsa ba
304b3(mdo sde): gang lags pa dang / rjes su yi rang ba dang ldan pa'i bsod nams bgyi ba'i dngos po gang lags pa dang / gsol ba gdab pa dang ldan pa'i dge ba'i rtsa ba gang lags pa de dag thams cad gcig tu bsdus gzhal bzlums te/ sems dul zhing rnam par grol ba dang / gzung ba ma mchis pas sems can thams
304b4(mdo sde): cad la stsal to/ /ji ltar dge ba'i rtsa ba rnams sems can thams cad la gtang bar bgyi ba sangs rgyas bcom ldan 'das rnams kyis sangs rgyas kyi ye shes chags pa mi mnga' bas ji ltar mkhyen pa de lta bus bdag gis dge ba'i rtsa ba de gtang ngo / sems can thams cad lag na rin po che dang ldan par gyur cig /nam
304b5(mdo sde): mkha'i mdzod dang longs spyod zad mi shes pa dang / bsod nams zad mi shes pa dang / chos zad mi shes pa dang / ye shes zad mi shes pa dang / spobs pa zad mi shes pa dang / bla na med pa yang dag par rdzogs pa'i byang chub mngon par rdzogs par byang chub pa dang / thams cad mkhyen pa'i ye shes
304b6(mdo sde): thob par gyur cig / bdag gi dge ba'i rtsa ba sems can thams cad la stsal ba las byung ba'i bsod nams gang yin pa de dag thams cad gcig tu bsdus gzhal bzlums te/ bla na med pa yang dag par rdzogs pa'i byang chub tu yongs su sngo'o/ /dge ba'i rtsa ba 'dis bdag dang sems can thams cad bla na
304b7(mdo sde): med pa yang dag par rdzogs pa'i byang chub mngon par rdzogs par 'tshang rgya bar gyur cig / thams cad mkhyen pa'i ye shes kyang thob par gyur cig /ji ltar sngon gyi byang chub sems dpa' sems dpa' chen po de dag gis byang chub kyi phyir spyod pa na thams cad mkhyen pa nyid du 'gyur bar bgyi ba'i slad du dge ba'i
305a1(mdo sde): rtsa ba rnams yongs su bsngos pa de bzhin du bdag gis kyang thams cad mkhyen pa nyid du 'gyur bar bgyi ba'i slad du dge ba'i rtsa ba rnams yongs su bsngo'o/ /dge ba'i rtsa ba 'dis bdag dang sems can thams cad bla na med pa yang dag par rdzogs pa'i byang chub mngon par rdzogs par 'tshang rgya bar
305a2(mdo sde): gyur cig / thams cad mkhyen pa'i ye shes kyang thob par gyur cig /ji ltar ma 'ongs pa'i dus kyi byang chub sems dpa' sems dpa' chen po de dag byang chub kyi phyir spyod pa na thams cad mkhyen pa nyid du 'gyur bar bgyi ba'i slad du dge ba'i rtsa ba rnams yongs su sngo bar 'gyur ba de bzhin du bdag gis kyang
305a3(mdo sde): thams cad mkhyen pa nyid du 'gyur bar bgyi ba'i slad du dge ba'i rtsa ba rnams yongs su bsngo'o/ /dge ba'i rtsa ba 'dis bdag dang sems can thams cad bla na med pa yang dag par rdzogs pa'i byang chub mngon par rdzogs par 'tshang rgya bar gyur cig /thams cad mkhyen pa'i ye shes kyang thob par gyur
305a4(mdo sde): cig / ji ltar de lta na da ltar byung ba'i byang chub sems dpa' sems dpa' chen po de dag kyang byang chub kyi phyir spyod pa na thams cad mkhyen pa nyid du 'gyur bar bgyi ba'i slad du dge ba'i rtsa ba rnams yongs su sngo ba de bzhin du bdag gis kyang thams cad mkhyen pa nyid du 'gyur bar bgyi ba'i slad du dge
305a5(mdo sde): ba'i rtsa ba rnams yongs su bsngo'o/ /dge ba'i rtsa ba 'dis bdag dang sems can thams cad bla na med pa yang dag par rdzogs pa'i byang chub mngon par rdzogs par 'tshang rgya bar gyur cig /thams cad mkhyen pa'i ye shes kyang thob par gyur cig /ji ltar bcom ldan 'das de bzhin gshegs pa shAkya thub
305a6(mdo sde): pa des byang chub kyi snying po la bzhugs te/ sangs rgyas kyi ting nge 'dzin bsam gyis mi khyab pa dri ma med pa shin tu dkar ba la bzhugs nas bdud sdig can bcom ste/ shes par bgyi ba dang / blta bar bgyi ba dang / rtogs par bgyi ba dang / mngon par rdzogs par byang chub par bgyi ba gang ci yang rung ste/ de
305a7(mdo sde): thams cad nam gyi tho rangs skya rengs 'char kar skad cig gcig dang ldan pa'i shes rab kyis bdud rtsi brnyes te/ 'chi ba med par 'gro ba'i lam mngon par rdzogs par sangs rgyas pa de bzhin du bdag dang sems can thams cad kyang bla na med pa yang dag par rdzogs pa'i byang chub mngon par rdzogs par 'tshang rgya bar
305b1(mdo sde): gyur cig / thams cad mkhyen pa'i ye shes kyang thob par gyur cig /ji ltar bcom ldan 'das de bzhin gshegs pa 'od dpag med dang / 'od mchog dang / 'od dge dang / bsod nams 'od dang / mi 'khrugs pa dang / seng ge dang / 'od zer brgya pa dang / 'od zer mtho dang / 'od dra ba can dang / rin chen 'od 'phro dang / 'od
305b2(mdo sde): 'bar dang / snang ba'i rgyal po dang / shin du brgyan dang / rin chen tog dang / chos kyi rgyal mtshan dang / yan lag mchog de bzhin gshegs pa dgra bcom pa yang dag par rdzogs pa'i sangs rgyas de dag dang / sangs rgyas bcom ldan 'das gzhan dag gis bla na med pa yang dag par rdzogs pa'i byang chub mngon
305b3(mdo sde): par rdzogs par sangs rgyas nas ji tsam du skye bo mang po la sman pa dang / skye ba mang po la bde ba dang / 'jig rten la thugs brtse ba dang / skye bo phal po che dang / lha dang / mi rnams kyi don dang / sman pa dang / bde ba'i slad du chos kyi 'khor lo rab tu bskor ba de bzhin du bdag dang sems can thams cad kyang bla na med pa yang
305b4(mdo sde): dag par rdzogs pa'i byang chub mngon par rdzogs par sangs rgyas nas skye bo mang po la sman pa dang / skye bo mang po la bde ba dang / 'jig rten la thugs brtse ba dang / skye ba phal po che dang / lha dang / mi rnams kyi don dang / sman pa dang / bde ba'i slad du chos kyi 'khor lo rab tu skor bar shog shig ces brjod par
305b5(mdo sde): bya'o/ /shA ri'i bu 'di ni yongs su bsngo ba'i phung po ste/ bsod nams kyi phung po snga mas yongs su bsngo ba'i phung po 'di'i brgya'i char yang nye bar mi 'gro ba nas dpe'i bar du yang mi bzod do/ /shA ri'i bu rigs kyi bu'am/ rigs kyi bu mo gang la la zhig mdo 'di len tam/ kun chub par byed dam/ 'dzin tam/ klog
305b6(mdo sde): gam/ gzhan dag la yang rgya cher yang dag par rab tu ston na de ni bsod nams kyi phung po de bas ches mang du grangs med dpag tu med pa skyed do/ /shA ri'i bu stong gsum gyi stong chen po'i 'jig rten gyi khams kyi sems can ji snyed pa de dag thams cad snga phyi med par mi'i lus thob par gyur la/ snga phyi med par mi'i lus
305b7(mdo sde): thob nas kyang rang byang chub thob par gyur te/ de dag la rigs kyi bu'am/ rigs kyi bu mo la la zhig gis bsti stang dang / phu dud du bya ba'i phyir gos dang / zas dang / mal cha dang / na ba'i gsos sman dang / yo byad rnams kyis ji srid 'tsho'i bar du bsnyen bkur byas te/ rim gro bya ba lan cig cing yang rin po che'i phung po ri rab
306a1(mdo sde): tsam gyi rin po che rnams yongs su zad par byas la/ yongs su mya ngan las 'das nas kyang de dag gi mchod rten rin po che sna bdun te/ gser dang / dngul dang / mu tig dang / bai dUr+ya dang / shel dang / spug dang / mu tig dmar po las 'phang du dpag tshad bcu pa byas te/ de dag la gdugs dang / rgyal mtshan dang / ba dan
306a2(mdo sde): dang / ba dan phra mo rnams kyis mchod pa byas na shA ri'i bu 'di ji snyam du sems/ rigs kyi bu'am/ rigs kyi bu mo gzhi de las bsod nams mang du skyed dam/ gsol pa/ bcom ldan 'das mang lags so/ /bde bar gshegs pa mang lags so/ /bcom ldan 'das kyis bka' stsal pa/ shA ri'i bu rigs kyi bu'am/ rigs kyi
306a3(mdo sde): bu mo gang mdo 'di 'dzin tam/ kun chub par byed dam/ 'don par byed dam/ klog gam/ skye bo mang po la yang dag par rab tu ston tam/ bla na med pa yang dag par rdzogs pa'i byang chub tu smon lam 'debs na de ni de bas bsod nams ches mang du skyed de/ bsod nams kyi phung po snga mas bsod nams kyi phung po 'di'i brgya'i char
306a4(mdo sde): yang nye bar mi 'gro ba nas dpe'i bar du yang mi bzod do/ /de ci'i phyir zhe na/ shA ri'i bu 'di ltar rigs kyi bu'am/ rigs kyi bu mo sgrub pa 'di la gnas nas phyogs bcu'i 'jig rten gyi khams kyi sangs rgyas bcom ldan 'das rnams la chos kyi 'khor lo bskor bar bskul ba'i phyir ro/ /shA ri'i bu sbyin pa rnams kyi nang na ni 'di
306a5(mdo sde): lta ste/ chos kyi sbyin pa ni mchog ces ngas bshad do/ /de nas 'khor de las srog chags khri stan las langs te/ so so nas bla gos phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /
306a6(mdo sde): bcom ldan 'das bdag cag gis mdo sde 'di gzung bar bgyi'o/ /gzhan dag la yang rgya cher yang dag par bstan par bgyi'o/ /bsgrub pa la gnas par bgyi'o/ /de ci'i slad du zhe na/ bcom ldan 'das bdag cag ni dge ba'i chos de lta bu dag gis bla na med pa yang dag par rdzogs pa'i byang chub tu mngon par rdzogs par 'tshang
306a7(mdo sde): rgya bar 'tshal zhing don du gnyer ba lags so/ /de nas lha'i dbang po brgya byin gyis bcom ldan 'das dang / chos kyi rnam grangs 'di la lha'i me tog man dA ra bas mngon par gtor to/ /mngon par gtor nas kyang tshig 'di skad ces bcom ldan 'das chos kyi rnam grangs 'di ni byang chub sems dpa' rnams kyi dge ba'i rtsa ba
306b1(mdo sde): bskrun pa dang / las kyi sgrib pa rgyun gcod pa'i gces spras bgyid pa lags so/ /bcom ldan 'das kyis bka' stsal pa/ de de bzhin no/ /kau shi ka de de bzhin te/ de ci'i phyir zhe na/ lha'i dbang po ngas mngon par shes te/ 'di nas bskal pa grangs med pa'i yang ches grangs med par gyur pa na bcom ldan 'das de bzhin gshegs
306b2(mdo sde): pa dgra bcom pa yang dag par rdzogs pa'i sangs rgyas 'od zer gyi phung po chen po zhes bya ba rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kho lo sgyur ba bla na med pa/ lha dang / mi rnams kyi ston pa/ sangs rgyas bcom ldan 'das 'jig rten du byung ngo / /lha'i dbang po de bzhin
306b3(mdo sde): gshegs pa dgra bcom pa yang dag par rdzogs pa'i sangs rgyas 'od zer gyi phung po chen po de'i tshe'i tshad ni lo bye ba phrag drug cu thub par gyur to/ /de'i nyan thos thog mar 'dus pa ni bye ba phrag 'bum yod de/ thams cad kyang dgra bcom pa zag pa zad pa sha stag go/ /de'i nyan thos 'dus pa gnyis pa ni bye ba brgya stong phrag dgu
306b4(mdo sde): bcu rtsa brgyad yod de/ thams cad kyang dgra bcom pa zag pa zad pa sha stag go/ /de'i nyan thos 'dus pa gsum pa ni bye ba brgya stong phrag dgu bcu rtsa dgu yod de/ thams cad kyang dgra bcom pa zag pa zad pa sha stag go/ /lha'i dbang po de nas de bzhin gshegs pa dgra bcom pa yang dag par rdzogs pa'i sangs rgyas
306b5(mdo sde): 'od zer gyi phung po chen po de lha dang bcas pa'i 'jig rten dang / tshangs pa dang bcas pa dang / dge sbyong dang / bram zer bcas pa'i skye dgu'i don gyi phyir rgyu'o/ /lha'i dbang po de'i tshe bud med gang gA'i lha mo zhes bya ba zhig 'khor 'dus pa de nyid kyi nang du 'dus par gyur te/ 'dug pa des chos kyi rnam grangs 'di bcom ldan
306b6(mdo sde): 'das de bzhin gshegs pa 'od zer gyi phung po chen po las mngon sum du bzung / kun chub par byas/ blangs nas skye bo mang po la yang dag par bstan te/ bla na med pa yang dag par rdzogs pa'i byang chub la yang dag par zhugs par gyur to/ /de de nas shi 'phos nas bud med kyi lus spangs te/ skyes pa'i dbang po thob nas rtag par
306b7(mdo sde): rgyun du lha dang / mi rnams kyi nang du skyes te/ lan brgyad khri bzhi stong du 'khor los sgyur ba'i rgyal po byas nas de bzhin gshegs pa rin chen 'od 'phro zhes bya bar gyur to/ /kau shi ka 'di nas shar phyogs na sangs rgyas kyi zhing bye ba stong phrag brgyan chos ston te/ ngas da lta na yang mthong ngo / /kau shi ka su dag bcom ldan 'das de bzhin
307a1(mdo sde): gshegs pa dgra bcom pa yang dag par rdzogs pa'i sangs rgyas rin chen 'od 'phro de'i ming thos pa de dag thams cad yongs su mya ngan las 'das par nges par 'gyur ro/ /bud med gang la la zhig gis de bzhin gshegs pa dgra bcom pa yang dag par rdzogs pa'i sangs rgyas rin chen
307a2(mdo sde): 'od 'phro de'i ming thos sam/ 'chi kar yang mngon sum du byed na de nyid de'i bud med kyi lus kyi tha ma yin no/ /lha'i dbang po de ltar chos kyi rnam grangs 'di byang chub sems dpa' sems dpa' chen po rnams kyi dge ba'i rtsa ba sgrub pa dang / las kyi sgrib pa rgyun gcod pa'i gces spras byed pa yin
307a3(mdo sde): no/ /de nas bcom ldan 'das la lha'i dbang po brgya byin gyis 'di skad ces gsol to/ /bcom ldan 'das chos kyi rnam grangs 'di'i ming ci lags/ 'di ji ltar gzung bar bgyi/ de skad ces gsol pa dang / bcom ldan 'das kyis lha'i dbang po brgya byin la 'di skad ces bka' stsal to/ /
307a4(mdo sde): kau shi ka de'i phyir chos kyi rnam grangs 'di las kyi sgrib pa rgyun gcod pa zhes bya bar zung shig /'di ni byang chub sems dpa'i sde snod ces bya bar yang zung shig /'di som nyi gcod pa zhes bya bar yang zung shig /bcom ldan 'das kyis de skad ces bka' stsal nas/ lha'i dbang
307a5(mdo sde): po brgya byin dang / tshe dang ldan pa shA ri'i bu dang / lha dang mi dang / lha ma yin dang / dri zar bcas pa'i 'jig rten yi rangs te/ bcom ldan 'das kyis gsungs pa la mngon par bstod do/ /'phags pa las kyi sgrib pa rgyun gcod pa zhes bya ba theg pa chen
307a6(mdo sde): po'i mdo rdzogs so/ / //rgya gar gyi mkhan po dzi na mi tra dang / dA na shI la dang / zhu chen gyi lots+tsha ba ban de ye shes sdes bsgyur cing zhus te/ skad gsar chad kyis bcos shing gtan la phab pa// //

