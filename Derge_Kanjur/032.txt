92a1(khri pa): /khri ba nga bzhugs so/ /
92b1(khri pa): @##/ /'phags pa shes rab kyi pha rol tu phyin pa khri pa/ bam po dgu pa/ sha ra dwa ti'i bu gzhan yang byang chub sems dpa' sems dpa' chen po'i theg pa chen po ni
92b2(khri pa): 'das pa'i dus la shes pa mi 'jug / ma 'ongs pa dang / da ltar byung ba'i dus la shes pa mi 'jug la/ dus gsum po dag mi shes pa yang ma yin pa ste/ de yang mi dmigs
92b3(khri pa): pa'i tshul gyis so/ /sha ra dwa ti'i bu gzhan yang byang chub sems dpa' sems dpa' chen po'i theg pa chen po ni/ 'dod pa'i khams su shes pa mi 'jug /gzugs kyi khams dang /
92b4(khri pa): gzugs med pa'i khams su shes pa mi 'jug la/ khams gsum la mi shes pa yang mi 'jug pa gang yin pa ste/ de yang mi dmigs pa'i tshul gyis so/ /sha ra dwa ti'i bu gzhan yang
92b5(khri pa): byang chub sems dpa' sems dpa' chen po'i theg pa chen po ni 'jig rten pa'i chos rnams la shes pa mi 'jug / 'jig rten las 'das pa rnams dang / 'dus byas rnams dang /
93a1(khri pa): 'dus ma byas rnams dang / zag pa dang bcas pa rnams dang / zag pa med pa'i chos rnams la mi shes pa mi 'jug la/ 'jig rten pa'i chos rnams la mi shes pa yang mi 'jug /'jig rten las 'das pa'i chos rnams dang /
93a2(khri pa): 'dus byas rnams dang / 'dus ma byas rnams dang / zag pa dang bcas pa rnams dang / zag pa med pa'i chos rnams la mi shes pa yang mi 'jug cing de yang mi dmigs pa'i tshul gyis mi 'jug pa ste/ sha ra dwa ti'i bu de ni byang chub sems
93a3(khri pa): dpa' sems dpa' chen po gang la gnas na/ byang chub sems dpa'i skyon med pa la 'jug pa'i theg pa yin te/ nyi tshe ba'i theg pa 'di lta ste/ nyan thos kyi theg pa'am/ rang sangs rgyas kyi theg pas nges par 'byung ba ma yin pa yin no/ /de ci'i phyir zhe na/ theg
93a4(khri pa): pa chen po yang gzhan la/ go cha chen po yang gzhan ma yin te/ go cha chen po nyid theg pa chen po yin la/ theg pa chen po nyid kyang go cha chen po yin pa'i phyir te/ theg pa chen po gang yin pa dang / go cha chen po gang yin pa de ni byang chub sems dpa'i
93a5(khri pa): skyon med pa yin no/ /de nas bcom ldan 'das la tshe dang ldan pa sha ra dwa ti'i bus 'di skad ces gsol to/ /btsun pa bcom ldan 'das ji tsam gyis na byang chub sems dpa' sems dpa' chen po theg pa chen po la yang dag par gnas pa zhes brjod par bgyi
93a6(khri pa): lags/ de skad ces gsol pa dang / bcom ldan 'das kyis tshe dang ldan pa sha ra dwa ti'i bu la 'di skad ces bka' stsal to/ /sha ra dwa ti'i bu 'di la byang chub sems dpa' sems dpa' chen po sbyin pa'i pha rol tu phyin pa la spyod pa na/ shes rab kyi
93b1(khri pa): pha rol tu phyin pa la yang dag par gnas nas mi dmigs pa'i tshul gyis sbyin pa yang mi dmigs/ sbyin pa'i pha rol tu phyin pa dang / len pa yang mi dmigs pa dang / de bzhin du tshul khrims kyi pha rol tu phyin pa la spyod pa dang / bzod pa'i pha rol tu phyin pa dang / brtson 'grus
93b2(khri pa): kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la spyod pa na/ shes rab kyi pha rol tu phyin pa la yang dag par gnas nas mi dmigs pa'i tshul gyis dge ba'i chos mi dmigs/ mi dge ba'i chos dang / lung du bstan pa dang /
93b3(khri pa): lung du ma bstan pa dang / 'jig rten pa dang / 'jig rten las 'das pa dang / 'dus byas dang / 'dus ma byas dang / zag pa dang bcas pa dang / zag pa med pa'i chos rnams mi dmigs shing / shes rab kyi pha rol tu phyin pa dang / shes rab kyi pha rol tu phyin
93b4(khri pa): pa bsgom pa dang / shes rab kyi pha rol tu phyin pa sgom pa po mi dmigs pa ste/ sha ra dwa ti'i bu de tsam gyis na byang chub sems dpa' sems dpa' chen po theg pa chen po la yang dag par gnas pa zhes bya'o/ /sha ra dwa ti'i bu gzhan yang byang chub sems dpa' sems
93b5(khri pa): dpa' chen po rnam pa thams cad mkhyen pa nyid kyi sems ma 'dres pas bsgom pa rnam par gzhig pa'i ched du dran pa nye bar gzhag pa bzhi bsgom ste/ de yang mi dmigs pa'i tshul gyis bsgom mo/ /de bzhin du bsgom pa rnam par gzhig pa'i ched du yang dag par spong ba bzhi dang /
93b6(khri pa): rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa dang / rnam par thar pa'i sgo gsum dang / de bzhin gshegs pa'i stobs bcu nas/ sangs rgyas kyi chos ma 'dres pa
93b7(khri pa): brgyad kyi bar du bsgom ste/ de yang mi dmigs pa'i tshul gyis bsgom mo/ /sha ra dwa ti'i bu byang chub sems dpa' sems dpa' chen po de ltar bsgom pa ni theg pa chen po la yang dag par gnas pa zhes bya'o/ /sha ra dwa ti'i bu gzhan yang byang chub sems dpa' sems dpa'
94a1(khri pa): chen po 'di snyam du sems pa dmigs su med pa nyid kyi phyir/ 'di lta ste/ byang chub sems dpa' zhes bya ba 'di ni ming dang tha snyad tsam du zad do zhes bya bar shes so/ /de bzhin du 'di lta ste/ gzugs zhes bya ba 'di ni ming tsam du zad do/ /tshor ba dang / 'du
94a2(khri pa): shes dang / 'du byed rnams kyang dmigs su med pa nyid kyi phyir de bzhin no/ /rnam par shes pa dmigs su med pa nyid kyi phyir 'di lta ste/ rnam par shes pa 'di ni ming dang tha snyad tsam du zad do/ /mig dmigs su med pa nyid kyi phyir/ 'di lta ste/ mig 'di ni ming dang tha snyad tsam
94a3(khri pa): du zad do/ /de bzhin du yid kyi bar du dmigs su med pa nyid kyi phyir/ rna ba dang / sna dang / lce dang lus dang / yid ces bya ba 'di ni ming dang tha snyad tsam du zad do/ /de bzhin du gzugs rnams dmigs su med pa nyid kyi phyir 'di lta ste/ gzugs rnams zhes bya ba 'di
94a4(khri pa): dag ni ming dang tha snyad tsam du zad do/ /de bzhin du sgra dang / dri dang / ro dang / reg bya dang / chos rnams dmigs su med pa nyid kyi phyir 'di lta ste/ sgra dang / dri dang / ro dang / reg bya dang / chos rnams zhes bya ba 'di dag ni ming dang tha snyad tsam du zad do/ /dran pa
94a5(khri pa): nye bar gzhag pa rnams dmigs su med pa nyid kyi phyir 'di lta ste/ dran pa nye bar gzhag pa bzhi zhes bya ba 'di dag ni ming dang tha snyad tsam du zad do/ /de bzhin du sbyar te/ lam gyi bar du dmigs su med pa nyid kyi phyir/ yang dag par spong ba rnams dang / rdzu 'phrul gyi rkang pa
94a6(khri pa): rnams dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa yang de bzhin no/ /'di lta ste/ nang stong pa nyid nas/ dngos po med pa'i ngo bo nyid stong pa nyid kyi bar de ni dmigs su med pa nyid kyi phyir/ ming
94a7(khri pa): dang tha snyad tsam du zad do/ /'di lta ste/ de bzhin gshegs pa'i stobs bcu de dag ni ming dang tha snyad tsam du zad pa nas/ sangs rgyas kyi chos rnams kyi bar du dmigs su med pa nyid kyi phyir 'di lta ste/ sangs rgyas kyi chos rnams zhes bya ba'i bar de dag ni ming dang tha snyad tsam
94b1(khri pa): du zad do/ /yang dag pa'i mtha'i bar du dmigs su med pa nyid kyi phyir 'di lta ste/ de bzhin nyid dang / chos kyi dbyings dang / chos skyon med pa nyid dang / yang dag pa'i mtha' zhes bya ba de ni ming dang tha snyad tsam du zad do/ /byang chub dmigs su med pa nyid kyi phyir 'di
94b2(khri pa): lta ste/ byang chub ces bya ba 'di ni ming dang tha snyad tsam du zad do/ /'di lta ste/ yang dag par rdzogs pa'i sangs rgyas zhes bya ba 'di ni dmigs su med pa nyid kyi phyir/ ming dang tha snyad tsam du zad do snyam pa ste/ sha ra dwa ti'i bu de tsam gyis na byang chub sems dpa' sems
94b3(khri pa): dpa' chen po theg pa chen po la yang dag par gnas pa zhes bya'o/ /sha ra dwa ti'i bu gzhan yang byang chub sems dpa' sems dpa' chen po sems dang po bskyed pa nas bzung ste/ nyams pa med pa'i mngon par shes pa lnga yongs su rdzogs par byed/ sems can rnams yongs su
94b4(khri pa): smin par byed/ sangs rgyas kyi zhing yang yongs su dag par byed/ sangs rgyas kyi zhing nas sangs rgyas kyi zhing du 'gro zhing / sangs rgyas bcom ldan 'das rnams la bkur sti byed/ bla mar byed/ ri mor byed/ mchod pa byed cing sangs rgyas bcom ldan 'das de dag las
94b5(khri pa): yang dang yang du 'di lta ste/ byang chub sems dpa'i theg pa rab mchog gi theg pa 'di nyid kyi chos kyang nyan to/ /theg pa 'di la zhon te/ sems can la phan gdags pa'i phyir dang / sangs rgyas la blta ba'i phyir sangs rgyas kyi zhing du 'gro yang de phyir zhing sangs rgyas kyi zhing gi
94b6(khri pa): 'du shes kyang mi 'byung / sems can gyi 'du shes dang / sangs rgyas kyi 'du shes kyang mi 'byung ngo / /yang de gnyis su med pa'i sa la gnas nas/ lus ji snyed kyis sems can rnams kyi don bya ba'i skal ba dang ldan pa de snyed kyi lus yongs su 'dzin to/ /bla na med pa yang
94b7(khri pa): dag par rdzogs pa'i byang chub mngon par rdzogs par sangs ma rgyas kyi bar du nam yang theg pa de dang bral bar mi 'gyur ro/ /de rnam pa thams cad mkhyen pa nyid rjes su thob nas dge sbyong ngam/ bram ze'am/ lha'am/ bdud dam/ tshangs pa'am/ gzhan sus kyang ma bskor
95a1(khri pa): ba'i chos kyi 'khor lo bskor bar 'gyur ro/ /shar phyogs kyi 'jig rten gyi khams gang gA'i klung gi bye ma snyed dag na/ sangs rgyas bcom ldan 'das gang dag 'tsho zhing bzhugs pa dang / de bzhin du phyogs mtshams kyi bar gyi 'jig rten gyi khams gang gA'i
95a2(khri pa): klung gi bye ma snyed dag na 'tsho zhing bzhugs pa de dag kyang 'jig rten gyi khams che ge mo zhig na/ byang chub sems dpa' sems dpa' chen po che ge mo zhig theg pa chen po la yang dag par zhon nas/ rnam pa thams cad mkhyen pa nyid rjes su thob ste/ rnam pa thams cad mkhyen pa nyid
95a3(khri pa): rjes su thob nas/ de lta na gzhan dge sbyong ngam/ bram ze nas gzhan sus kyang ma bskor ba'i chos kyi 'khor lo 'jig rten du bskor ro zhes de'i bsngags pa rjod cing snyan pa sgrogs la dbyangs brjod par mdzad de/ sha ra dwa ti'i bu de tsam gyis na byang chub sems dpa' sems
95a4(khri pa): dpa' chen po theg pa chen po la yang dag par gnas pa zhes bya'o/ /sha ra dwa ti'i bu gzhan yang byang chub sems dpa' sems dpa' chen po'i theg pa chen po ni pha rol tu phyin pa drug go/ /drug gang zhe na/ 'di lta ste/ sbyin pa'i pha rol tu phyin pa dang / tshul khrims
95a5(khri pa): kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa ste/ drug po de dag go/ /de la sbyin pa'i pha rol tu phyin pa gang zhe na/ sha ra dwa ti'i bu 'di la byang chub sems dpa'
95a6(khri pa): sems dpa' chen po rnam pa thams cad mkhyen pa nyid dang ldan pa'i sems bskyed pas 'di lta ste/ nang ngam phyi'i dngos po dag gi sbyin pa de 'dod pa rnams la sbyin par byed cing byin nas kyang sbyin pa de sems can thams cad dang thun mong du byas nas/ bla na med pa yang dag par rdzogs pa'i byang chub
95a7(khri pa): tu yongs su sngo ba de ni/ sha ra dwa ti'i bu byang chub sems dpa' sems dpa' chen po'i sbyin pa'i pha rol tu phyin pa'o/ /de la tshul khrims kyi pha rol tu phyin pa gang zhe na/ sha ra dwa ti'i bu 'di la byang chub sems dpa' sems dpa' chen po rnam pa thams cad mkhyen pa nyid dang ldan pa'i sems
95b1(khri pa): bskyed pas bdag kyang dge ba bcu'i las kyi lam yang dag par blangs nas legs par spyod la/ gzhan dag kyang dge ba bcu'i las kyi lam yang dag par 'dzin du 'jug cing 'dzud de/ rab tu 'god la de yang mi dmigs pa'i tshul gyis byed pa 'di ni/ sha ra dwa ti'i bu byang chub
95b2(khri pa): sems dpa' sems dpa' chen po'i tshul khrims kyi pha rol tu phyin pa nag nog med pa'o/ /de la bzod pa'i pha rol tu phyin pa gang zhe na/ sha ra dwa ti'i bu 'di la byang chub sems dpa' sems dpa' chen po bdag kyang bzod pa phun sum tshogs pa yin la/ gzhan dag kyang bzod pa yang
95b3(khri pa): dag par 'dzin du 'jug cing 'dzud de rab tu 'god la/ de yang mi dmigs pa'i tshul gyis byed pa de ni/ sha ra dwa ti'i bu byang chub sems dpa' sems dpa' chen po'i bzod pa'i pha rol tu phyin pa'o/ /de la brtson 'grus kyi pha rol tu phyin pa gang zhe na/ sha ra dwa ti'i bu 'di la byang chub
95b4(khri pa): sems dpa' sems dpa' chen po rnam pa thams cad mkhyen pa nyid dang ldan pa'i sems bskyed pas/ pha rol phyin pa drug la brtson pa mi gtong ba yin/ sems can rnams kyang pha rol tu phyin pa drug po dag yang dag par 'dzin du 'jug cing 'dzud de rab tu 'god la/ de yang
95b5(khri pa): mi dmigs pa'i tshul gyis byed pa de ni/ sha ra dwa ti'i bu byang chub sems dpa' sems dpa' chen po'i brtson 'grus kyi pha rol tu phyin pa'o/ /de la bsam gtan gyi pha rol tu phyin pa gang zhe na/ sha ra dwa ti'i bu 'di la byang chub sems dpa' sems dpa' chen po rnam pa thams cad mkhyen
95b6(khri pa): pa nyid dang ldan pa'i sems bskyed pas/ bdag kyang thabs la mkhas pas bsam gtan dang / tshad med pa dang / gzugs med pa'i snyoms par 'jug pa dag la snyoms par 'jug cing / de dag gi dbang gis kyang mi skye la/ gzhan dag kyang bsam gtan dang / tshad
95b7(khri pa): med pa dang / gzugs med pa'i snyoms par 'jug pa de dag yang dag par 'dzin du 'jug cing 'dzud de rab tu 'god la/ de yang mi dmigs pa'i tshul gyis byed pa de ni/ sha ra dwa ti'i bu byang chub sems dpa' sems dpa' chen po'i bsam gtan gyi pha rol tu phyin pa'o/ /de la
96a1(khri pa): shes rab kyi pha rol tu phyin pa gang zhe na/ sha ra dwa ti'i bu 'di la byang chub sems dpa' sems dpa' chen po de rnam pa thams cad mkhyen pa nyid dang ldan pa'i sems bskyed pas/ chos thams cad kyi rang bzhin la yang dag pa ji lta ba bzhin du so sor rtog cing /
96a2(khri pa): chos thams cad la yang mngon par zhen pa med la/ de yang mi dmigs pa'i tshul gyis byed de/ chos thams cad la mngon par zhen pa med nas kyang gzhan dag kyang chos thams cad kyi rang bzhin la yang dag pa ji lta ba bzhin du so sor rtog pa yang dag par 'dzin du 'jug cing 'dzud de rab tu 'god
96a3(khri pa): la/ de yang mi dmigs pa'i tshul gyis byed pa de ni/ sha ra dwa ti'i bu byang chub sems dpa' sems dpa' chen po'i shes rab kyi pha rol tu phyin pa ste/ sha ra dwa ti'i bu de ni byang chub sems dpa' sems dpa' chen po'i theg pa chen po yin no/ /de nas bcom ldan 'das la tshe dang ldan pa sha ra
96a4(khri pa): dwa ti'i bus 'di skad ces gsol to/ /btsun pa bcom ldan 'das kyi sbyin pa'i pha rol tu phyin pa 'jig rten pa lags sam/ 'on te 'jig rten las 'das pa lags/ shes rab kyi pha rol tu phyin pa'i bar du yang de lta lags sam/ btsun pa bcom ldan 'das gal te sbyin pa'i pha rol
96a5(khri pa): tu phyin pa 'jig rten pa lags shing / shes rab kyi pha rol tu phyin pa'i bar du yang de lta lags na ni/ btsun pa bcom ldan 'das ji ltar na 'jig rten pa'i sbyin pa'i pha rol tu phyin pa dang / de bzhin du shes rab kyi pha rol tu phyin pa'i bar gyi pha rol tu phyin pa yongs su rdzogs par 'gyur
96a6(khri pa): lags/ de ci'i slad du zhe na/ 'jig rten pa ni 'dus byas lags la/ 'dus byas gang lags pa de ni mi rtag pa lags na/ mi rtag pa gang lags pa de ji ltar pha rol tu phyin pa yongs su rdzogs par 'gyur lags/ ji ste sbyin pa'i pha rol tu phyin pa 'jig rten las 'das pa
96a7(khri pa): lags shing / shes rab kyi pha rol tu phyin pa'i bar du yang de lta lags na ni/ /de ni byed pa ma mchis pa lags la/ byed pa ma mchis pa gang lags pa de ji ltar yongs su rdzogs par 'gyur lags/ de skad ces gsol pa dang / bcom ldan 'das kyis tshe dang ldan pa sha ra dwa ti'i bu la
96b1(khri pa): 'di skad ces bka' stsal to/ /sha ra dwa ti'i bu sbyin pa'i pha rol tu phyin pa ni 'jig rten pa yang yod/ 'jig rten las 'das pa yang yod/ tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha
96b2(khri pa): rol tu phyin pa dang / de bzhin du shes rab kyi pha rol tu phyin pa yang 'jig rten pa yang yod/ 'jig rten las 'das pa yang yod do/ /sha ra dwa ti'i bus gsol pa/ sbyin pa'i pha rol tu phyin pa 'jig rten pa ni gang lags/ sbyin pa'i pha rol tu phyin pa 'jig rten las 'das pa
96b3(khri pa): ni gang lags/ bka' stsal pa/ sha ra dwa ti'i bu 'di la byang chub sems dpa' sems dpa' chen po sbyin phod pa sbyin bdag tu gyur pa de dge sbyong dang / bram ze dang / bkren pa dang / 'dron pa dang / sdug 'phongs pa dang / slong ba rnams la zas 'dod pa dag la zas sbyin par
96b4(khri pa): byed/ skom 'dod pa dag la skom sbyin par byed pa nas/ de bzhin du sbyar te/ gos dang / spos dang / phreng ba dang / byug pa dang / mal cha dang / stan dang / khyim 'dod pa'i bar dag la sbyin par byed pa dang / gnas 'dod pa dag la gnas sbyin par byed cing / sman 'dod
96b5(khri pa): pa rnams la sman/ yo byad 'dod pa rnams la yo byad sbyin par byed pa dang / de bzhin du slong ba rnams la mi'i yo byad gang yang rung ba dag sbyin par byed pa dang / de bzhin du bu pho sbyin par byed pa dang / bu mo sbyin par byed pa dang / chung ma dang / slas kyi 'khor dag sbyin par byed pa
96b6(khri pa): dang / de bzhin du mgo dang / mig dag dang / rna ba dang / sna dang / rkang pa dang / lag pa dang / yan lag dang / nying lag dag sbyin par byed cing / de dag kyang dngos po'i bdag nyid du gnas nas yongs su gtong bar byed la/ de 'di snyam du yang sems te/ bdag ni
96b7(khri pa): sbyin par byed pa'o/ /'di dag ni len par byed pa dag go/ /kye bdag ni ser sna med pa'o/ /bdag ni sbyin bdag yin no/ /bdag ni slongs mo ster ba'o/ /kye bdag ni thams cad yongs su gtong ba'o/ /bdag ni sangs rgyas bcom ldan 'das rnams la bkur sti byed pa'o/ /
97a1(khri pa): bdag ni sbyin pa'i pha rol tu phyin pa la spyod do/ /sbyin pa de byin nas kyang mi dmigs pa'i tshul gyis sems can thams cad dang thun mong du byas nas/ bla na med pa yang dag par rdzogs pa'i byang chub tu yongs su sngo bar byed cing / bdag gi sbyin pa 'dis sems can thams
97a2(khri pa): cad tshe 'di nyid la bde bar gyur cig / phung po'i lhag ma med pa'i mya ngan las 'das pa'i dbyings su yongs su mya ngan las 'das par gyur cig snyam mo/ /de ni chags pa gsum la chags shing sbyin pa de sbyin par byed de/ gsum po gang zhe na/ 'di lta ste/ bdag tu 'du shes pa dang /
97a3(khri pa): gzhan du 'du shes pa dang / sbyin par 'du shes pa ste/ chags pa gsum po de dag la chags nas/ sbyin pa de sbyin par byed pa de ni/ sha ra dwa ti'i bu 'jig rten pa'i sbyin pa'i pha rol tu phyin pa zhes bya'o/ /ci'i phyir 'jig rten pa'i sbyin pa'i pha rol tu phyin pa zhes bya zhe na/ 'di ltar
97a4(khri pa): 'jig rten dang lhan cig tu spyod cing 'jig rten las mi g.yo la yang dag par mi 'da' ste/ rgyu des na 'jig rten pa zhes bya'o/ /de la 'jig rten las 'das pa'i sbyin pa'i pha rol tu phyin pa gang zhe na/ 'di lta ste/ 'khor gsum yongs su dag pa ste/ de la kye byang chub sems
97a5(khri pa): dpa' sems dpa' chen po'i snying rje chen po sngon du 'gro ba'i sems kyis sbyin pa sbyin pa yang mi dmigs/ sbyin pa po yang mi dmigs/ len pa po yang mi dmigs/ sbyin pa yang ma yin la/ sbyin pa de'i rnam par smin pa la yang mngon par dga' ba med pa de ni/ sha ra dwa ti'i
97a6(khri pa): bu 'khor gsum yongs su dag pa zhes bya'o/ /sha ra dwa ti'i bu gzhan yang byang chub sems dpa' sems dpa' chen po sems can thams cad la sbyin pa sbyin zhing byin nas kyang sems can de dag nyid la gtong yang sems can de dag kyang mi dmigs/ len pa po yang yang dag par rjes su
97a7(khri pa): mi mthong / sbyin pa de'i rnam par smin pa la yang mngon par dga' ba med la/ bla na med pa yang dag par rdzogs pa'i byang chub tu yang yongs su sngo mod kyi/ mtshan ma phra rab tsam yang yang dag par rjes su mi mthong ba de ni/ sha ra dwa ti'i bu 'jig rten las 'das pa'i sbyin pa'i pha rol tu phyin pa zhes
97b1(khri pa): bya'o/ /de ci'i phyir 'jig rten las 'das pa zhes bya zhe na/ 'di ltar 'jig rten las rgal zhing 'jig rten las 'phags la/ 'jig rten las yang dag par 'das te/ de ni 'jig rten las 'das pa'i sbyin pa'i pha rol tu phyin pa zhes bya'o/ /de bzhin du sbyar te/ gnas pa'i
97b2(khri pa): tshul khrims kyi pha rol tu phyin pa ni 'jig rten pa yin la/ mi gnas pa ni 'jig rten las 'das pa ste/ sbyin pa'i pha rol tu phyin par ji skad bstan pa de kho na bzhin du rgya cher sbyar bar bya'o/ /bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan
97b3(khri pa): gyi pha rol tu phyin pa la yang de bzhin du sbyar ro/ /gnas pa'i shes rab kyi pha rol tu phyin pa ni 'jig rten pa yang yin la/ mi gnas pa ni 'jig rten las 'das pa'o/ /sha ra dwa ti'i bu de ltar na byang chub sems dpa' sems dpa' chen po 'jig rten pa dang / 'jig rten las 'das pa'i
97b4(khri pa): sbyin pa'i pha rol tu phyin pa yongs su rdzogs par byed do/ /de bzhin du shes rab kyi pha rol tu phyin pa'i bar du yongs su rdzogs par byed de/ de yang sha ra dwa ti'i bu byang chub sems dpa' sems dpa' chen po'i theg pa chen po dang / go cha chen po dang / byang chub sems dpa'i skyon
97b5(khri pa): med pa yin no/ /shes rab kyi pha rol tu phyin pa khri pa las pha rol tu phyin pa bstan pa'i le'u zhes bya ste dgu pa'o// //de nas bcom ldan 'das la/ tshe dang ldan pa rab 'byor gyis 'di skad ces gsol to/ /bcom ldan 'das ci tsam gyis na go cha chen po
97b6(khri pa): bgos pa go cha chen po bgos pa zhes bgyi ba lags/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor byang chub sems dpa' sems dpa' chen po gang sbyin pa'i pha rol tu phyin pa'i go cha bgos/ de bzhin du
97b7(khri pa): shes rab kyi pha rol tu phyin pa'i bar gyi go cha bgos/ dran pa nye bar gzhag pa'i go cha bgos/ 'phags pa'i lam yan lag brgyad pa'i bar gyi go cha bgos/ nang stong pa nyid kyi go cha bgos/ dngos po med pa'i ngo bo nyid stong pa nyid kyi bar gyi go cha bgos/ de bzhin gshegs pa'i stobs
98a1(khri pa): bcu'i go cha bgos/ sangs rgyas kyi chos ma 'dres pa brgyad kyi bar gyi go cha bgos/ rnam pa thams cad mkhyen pa nyid kyi bar gyi go cha bgos/ sangs rgyas kyi sku'i go cha bgos nas/ stong gsum gyi stong chen po'i 'jig rten gyi khams snang bas khyab par byed do/ /
98a2(khri pa): de bzhin du shar phyogs kyi 'jig rten gyi khams gang gA'i klung gi bye ma snyed dag snang bas khyab par byed do/ /de bzhin du phyogs mtshams kyi bar gyi 'jig rten gyi khams gang gA'i klung gi bye ma snyed dag snang bas khyab par byed do/ /khyab par byas nas kyang stong gsum gyi stong chen po'i 'jig
98a3(khri pa): rten gyi khams rnam pa drug tu g.yo bar byed/ rab tu g.yo bar byed/ kun tu rab tu g.yo bar byed do/ /de bzhin du shar phyogs nas phyogs mtshams kyi bar gyi 'jig rten gyi khams gang gA'i klung gi bye ma snyed dag rnam pa drug tu g.yo bar byed/ rab tu g.yo bar byed/ kun tu rab tu
98a4(khri pa): g.yo bar byed do/ /byang chub sems dpa' sems dpa' chen po de snang ba des kyang sbyin pa'i pha rol tu phyin pa'i go cha bgos pa nas/ sangs rgyas kyi sku'i bar gyi go cha bgos pa yin no/ /stong gsum gyi stong chen po'i 'jig rten gyi khams bai dUr+ya'i rang bzhin du mngon par sprul par byed do/ /
98a5(khri pa): mngon par sprul nas kyang 'khor los sgyur ba'i rgyal po'i bkod pa mngon par sprul par byed cing / des 'khor los sgyur ba'i rgyal po'i bkod pa mngon par sprul nas kyang zas 'dod pa rnams la zas sbyin par byed/ de bzhin du btung ba nas/ gos dang / phreng ba dang / spos dang /
98a6(khri pa): byug pa dang / khang pa dang / gnas dang / mar me dang / sman du sbyar ba dang / sman gyi bar du sbyin par byed pa dang / de bzhin du sbyar te/ mi'i yo byad gang yang rung ba'i bar dag sems can dag la sbyin par byed cing / des sbyin pa de lta bu byin nas/ sems can de dag nyid
98a7(khri pa): la 'di lta ste/ pha rol tu phyin pa drug dang ldan pa'i chos 'di dag nyid kyi chos ston to/ /sems can de dag kyang chos de thos nas/ nam yang log par ltung bar mi ltung la/ bla na med pa yang dag par rdzogs pa'i byang chub mngon par rdzogs par sangs ma rgyas kyi bar du nam yang pha rol tu
98b1(khri pa): phyin pa drug dang 'bral bar mi 'gyur te/ rab 'byor de tsam gyis na byang chub sems dpa' sems dpa' chen po go cha chen po bgos pa zhes bya'o/ /rab 'byor dper na sgyu ma mkhan nam/ sgyu ma mkhan gyi slob ma mkhas pa zhig gis lam po che'i bzhi mdor 'dug ste/ skye bo phal po
98b2(khri pa): che'i mdun du zas 'dod pa dag la zas sbyin pa nas mi'i yo byad gang yang rung ba'i bar du byin na/ rab 'byor 'di ji snyam du sems/ ci sgyu ma'i skyes bu 'am/ sgyu ma mkhan gyi slob mas sems can gang la yang sbyin pa byin pa yod snyam 'am gsol pa/ btsun pa bcom ldan 'das
98b3(khri pa): ma mchis lags so/ /bcom ldan 'das kyis bka' stsal pa/ rab 'byor de bzhin du byang chub sems dpa' sems dpa' chen pos 'khor los sgyur ba'i rgyal po'i bkod pa mngon par sprul nas/ zas 'dod pa dag la zas sbyin par byed pa nas/ de bzhin du sbyar te/ mi'i
98b4(khri pa): yo byad gang yang rung ba'i bar dag sbyin par byed kyang sems can gang la yang sbyin pa ci yang byin pa med do/ /de ci'i phyir zhe na/ sgyu ma'i chos nyid nye bar bzung na/ chos rnams kyi chos nyid de yin pa'i phyir ro/ /rab 'byor gzhan yang byang chub sems dpa' sems dpa' chen po tshul
98b5(khri pa): khrims kyi pha rol tu phyin pa la gnas te/ bsams bzhin du skye ba yongs su bzung bas 'khor los sgyur ba'i rgyal po'i rigs su skye ste/ 'khor los sgyur ba'i rigs kyi dbang phyug de la gnas nas/ sems can bye ba khrag khrig 'bum phrag du ma dag dge ba bcu'i las kyi lam la
98b6(khri pa): 'god par byed/ de bzhin du bsam gtan bzhi dang / tshad med pa bzhi dang / gzugs med pa'i snyoms par 'jug pa dag la 'god par byed/ de bzhin du dran pa nye bar gzhag pa bzhi dang / de bzhin du sbyar te/ 'phags pa'i lam yan lag brgyad pa dang / rnam par
98b7(khri pa): thar pa'i sgo gsum dang / de bzhin du de bzhin gshegs pa'i stobs bcu nas/ sangs rgyas kyi chos ma 'dres pa brgyad kyi bar dag la 'god par byed de/ sems can de dag kyang bla na med pa yang dag par rdzogs pa'i byang chub mngon par rdzogs par sangs ma rgyas kyi bar du nam yang chos bstan
99a1(khri pa): pa de dag dang bral bar mi 'gyur ro/ /rab 'byor dper na sgyu ma mkhan nam/ sgyu ma mkhan gyi slob ma mkhas pa zhig gis skye bo'i tshogs chen po zhig mngon par sprul nas/ dge ba bcu'i las kyi lam la bkod/ de bzhin du sbyar te/ sangs rgyas kyi chos ma 'dres
99a2(khri pa): pa brgyad kyi bar dag la bkod na/ rab 'byor 'di ji snyam du sems/ ci sgyu ma'i skyes bu'am/ sgyu ma mkhan gyi slob ma des de la sems can 'ga' yang dge ba bcu'i las kyi lam la bkod pa yod snyam 'am/ de bzhin du sbyar te/ sangs rgyas kyi chos ma 'dres pa brgyad kyi
99a3(khri pa): bar dag la bkod pa yod snyam 'am/ gsol pa/ btsun pa bcom ldan 'das ma mchis lags so/ /bcom ldan 'das kyis bka' stsal pa/ rab 'byor de bzhin du byang chub sems dpa' sems dpa' chen po des sems can bye ba khrag khrig 'bum phrag du ma dag dge ba bcu'i
99a4(khri pa): las kyi lam la bkod pa de bzhin du sbyar te/ sangs rgyas kyi chos ma 'dres pa brgyad kyi bar dag la bkod kyang sems can 'ga' yang bkod pa med do/ /de ci'i phyir zhe na/ rab 'byor sgyu ma'i chos nyid nye bar bzung na/ chos rnams kyi chos nyid de yin pa'i phyir te/ rab
99a5(khri pa): 'byor de ltar na byang chub sems dpa' sems dpa' chen po go cha chen po bgos pa zhes bya'o/ /rab 'byor gzhan yang byang chub sems dpa' sems dpa' chen po bzod pa'i pha rol tu phyin pa la gnas te/ sems can bye ba khrag khrig phrag 'bum dag bzod pa la 'god par byed do/ /
99a6(khri pa): rab 'byor ji ltar na byang chub sems dpa' sems dpa' chen po bzod pa'i pha rol tu phyin pa la gnas te/ sems can bye ba khrag khrig phrag 'bum dag bzod pa la 'god par byed ce na/ rab 'byor 'di la byang chub sems dpa' sems dpa' chen po sems dang po bskyed pa nas bzung
99a7(khri pa): ste/ go cha 'di ltar gyon par byed de/ gal te sems can thams cad 'ongs nas/ bdag la dbyug pa dang / mtshon cha dang / bong ba dag gis bsnun kyang de la bdag gis sems can gang la yang 'khrug pa dang ldan pa'i sems bskyed pa 'ga' yang bskyed par mi bya'i bdag gis
99b1(khri pa): sems can thams cad kyang bzod pa de lta bu la dgod par bya'o snyam mo/ /des go cha de lta bu bgos nas dgra bo dang phyir rgol ba dag gis bong ba dang / dbyug pa dang / mtshon gyis gdab pa dag gis nyon mongs na yang nam yang sems can gang la yang 'khrug pa dang ldan pa'i sems mi skyed kyi/
99b2(khri pa): sems can bye ba khrag khrig phrag 'bum dag bzod pa de lta bu la 'god par byed do/ /rab 'byor dper na sgyu ma mkhan nam/ sgyu ma mkhan gyi slob ma mkhas pa zhig gis skye bo'i tshogs chen po zhig mngon par sprul nas sems can bye ba khrag khrig phrag 'bum dag bzod pa'i pha rol tu phyin pa la bkod
99b3(khri pa): na/ rab 'byor 'di ji snyam du sems/ ci sgyu ma'i skyes bu'am/ sgyu ma mkhan gyi slob ma des de la sems can 'ga' yang bzod pa la bkod pa yod snyam mam/ gsol pa/ btsun pa bcom ldan 'das ma mchis lags so/ /bcom ldan 'das kyis bka' stsal pa/ rab 'byor
99b4(khri pa): de bzhin du byang chub sems dpa' sems dpa' chen po des sems can bye ba khrag khrig 'bum phrag du ma dag bzod pa la bkod kyang sems can 'ga' yang bkod pa med do/ /de ci'i phyir zhe na/ rab 'byor sgyu ma'i chos nyid nye bar bzung na/ chos rnams kyi chos nyid de yin pa'i phyir te/
99b5(khri pa): rab 'byor de ltar na byang chub sems dpa' sems dpa' chen po go cha chen po bgos pa zhes bya'o/ /rab 'byor gzhan yang byang chub sems dpa' sems dpa' chen po brtson 'grus kyi pha rol tu phyin pa la gnas te/ sems can bye ba khrag khrig phrag 'bum dag brtson 'grus kyi pha
99b6(khri pa): rol tu phyin pa la yang dag par 'dzin du 'jug cing 'dzud de rab tu 'god par byed/ thams cad mkhyen pa nyid dang ldan pa'i sems kyis mi dge ba'i chos spang ba'i phyir dang / dge ba'i chos phun sum tshogs par bya ba'i phyir sems can de dag lus dang sems kyi brtson 'grus yang dag par
99b7(khri pa): 'dzin du 'jug cing 'dzud de rab tu 'god par byed do/ /rab 'byor dper na sgyu ma mkhan nam/ sgyu ma mkhan gyi slob ma mkhas pa zhig gis skye bo'i tshogs chen po zhig mngon par sprul nas/ sems can bye ba khrag khrig phrag 'bum dag brtson 'grus kyi pha rol tu phyin pa yang dag par 'dzin
100a1(khri pa): du 'jug cing 'dzud de rab tu 'god par byed na/ rab 'byor 'di ji snyam du sems/ ci sgyu ma'i skyes bu 'am/ sgyu ma mkhan gyi slob ma des de la sems can 'ga' yang brtson 'grus la bkod pa yod dam/ gsol pa/ btsun pa bcom ldan 'das ma mchis
100a2(khri pa): lags so/ /bcom ldan 'das kyis bka' stsal pa/ rab 'byor de bzhin du byang chub sems dpa' sems dpa' chen po des sems can bye ba khrag khrig 'bum phrag du ma dag brtson 'grus kyi pha rol tu phyin pa la bkod kyang sems can 'ga' yang bkod pa med do/ /de ci'i phyir zhe na/
100a3(khri pa): rab 'byor sgyu ma'i chos nyid nye bar bzung na/ chos rnams kyi chos nyid de yin pa'i phyir te/ rab 'byor de ltar na byang chub sems dpa' sems dpa' chen po go cha chen po bgos pa zhes bya'o/ /rab 'byor gzhan yang byang chub sems dpa' sems dpa' chen po bsam gtan gyi pha rol tu
100a4(khri pa): phyin pa la gnas te/ sems can bye ba khrag khrig phrag 'bum dag bsam gtan gyi pha rol tu phyin pa yang dag par 'dzin du 'jug cing 'dzud de rab tu 'god par byed do/ /rab 'byor ji ltar na byang chub sems dpa' sems dpa' chen po bsam gtan gyi pha rol tu phyin pa la gnas te/ sems
100a5(khri pa): can bye ba khrag khrig phrag 'bum dag bsam gtan gyi pha rol tu phyin pa yang dag par 'dzin du 'jug cing 'dzud de rab tu 'god par byed ce na/ rab 'byor 'di la byang chub sems dpa' sems dpa' chen po chos thams cad mnyam pa nyid kyi ting nge 'dzin la gnas nas/ chos gang yang mnyam
100a6(khri pa): par gzhag pa'am/ rnam par g.yeng bar yang dag par rjes su mi mthong ste/ de de kho na bzhin du sems can de dag bsam gtan de yang dag par 'dzin du 'jug cing 'dzud de rab tu 'god par byed la/ ci nas kyang bla na med pa yang dag par rdzogs pa'i byang chub mngon par rdzogs par sangs
100a7(khri pa): ma rgyas kyi bar du nam yang bsam gtan gyi pha rol tu phyin pa dang bral bar mi 'gyur ba de ltar yang dag par 'dzin du 'jug cing 'dzud de rab tu 'god par byed do/ /rab 'byor dper na sgyu ma mkhan nam/ sgyu ma mkhan gyi slob ma mkhas pa zhig gis skye bo'i tshogs chen po zhig mngon par sprul
100b1(khri pa): nas/ sems can bye ba khrag khrig phrag 'bum dag bsam gtan gyi pha rol tu phyin pa yang dag par 'dzin du 'jug cing rab tu bkod na/ rab 'byor 'di ji snyam du sems/ ci sgyu ma'i skyes bu'am/ sgyu ma mkhan gyi slob ma des de la sems can 'ga' yang bsam gtan gyi pha rol tu
100b2(khri pa): phyin pa la bkod pa yod snyam 'am/ gsol pa/ btsun pa bcom ldan 'das ma mchis lags so/ /bcom ldan 'das kyis bka' stsal pa/ rab 'byor de bzhin du byang chub sems dpa' sems dpa' chen po des sems can bye ba khrag khrig 'bum phrag du ma dag bsam gtan
100b3(khri pa): gyi pha rol tu phyin pa la bkod kyang sems can 'ga' yang bkod pa med do/ /de ci'i phyir zhe na/ rab 'byor sgyu ma'i chos nyid nye bar bzung na/ chos rnams kyi chos nyid de yin pa'i phyir te/ rab 'byor de ltar na byang chub sems dpa' sems dpa' chen po go cha chen po bgos pa
100b4(khri pa): zhes bya'o/ /rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la gnas te/ sems can bye ba khrag khrig phrag 'bum dag shes rab kyi pha rol tu phyin pa yang dag par 'dzin du 'jug cing 'dzud de rab tu 'god par byed do/ /rab 'byor
100b5(khri pa): ji ltar na byang chub sems dpa' sems dpa' chen po shes rab kyi pha rol tu phyin pa la gnas te/ sems can bye ba khrag khrig phrag 'bum dag shes rab kyi pha rol tu phyin pa yang dag par 'dzin du 'jug cing 'dzud de rab tu 'god par byed ce na/ rab 'byor 'di la byang chub sems dpa'
100b6(khri pa): sems dpa' chen po shes rab kyi pha rol tu phyin pa brjod du med pa la gnas te/ chos gang yang skye ba'am/ 'gag pa'am/ kun nas nyon mongs pa'am/ rnam par byang ba'am/ pha rol mi dmigs na/ rab 'byor de tsam gyis na byang chub sems dpa' sems dpa' chen po
100b7(khri pa): shes rab kyi pha rol tu phyin pa la gnas pa yin zhing / de de kho na bzhin du sems can bye ba khrag khrig phrag 'bum dag shes rab kyi pha rol tu phyin pa de yang dag par 'dzin du 'jug cing 'dzud de rab tu 'god par byed do/ /rab 'byor dper na sgyu ma mkhan nam/ sgyu ma mkhan gyi slob ma
101a1(khri pa): mkhas pa zhig gis skye bo'i tshogs chen po zhig mngon par sprul nas/ sems can bye ba khrag khrig phrag 'bum dag shes rab kyi pha rol tu phyin pa yang dag par 'dzin du 'jug cing 'dzud de rab tu 'god par byed na/ rab 'byor 'di ji snyam du sems/ ci sgyu ma'i skyes
101a2(khri pa): bu'am/ sgyu ma mkhan gyi slob ma des de la sems can 'ga' yang shes rab kyi pha rol tu phyin pa la bkod pa yod snyam 'am/ gsol pa/ btsun pa bcom ldan 'das ma mchis lags so/ /bcom ldan 'das kyis bka' stsal pa/ rab 'byor de bzhin du byang chub sems
101a3(khri pa): dpa' sems dpa' chen po des sems can bye ba khrag khrig 'bum phrag du ma dag shes rab kyi pha rol tu phyin pa la bkod kyang sems can 'ga' yang bkod pa med do/ /de ci'i phyir zhe na/ rab 'byor sgyu ma'i chos nyid nye bar bzung na/ chos rnams kyi chos nyid de yin pa'i phyir te/
101a4(khri pa): rab 'byor de ltar na byang chub sems dpa' sems dpa' chen po go cha chen po bgos pa zhes bya'o/ /rab 'byor gzhan yang byang chub sems dpa' sems dpa' chen po go cha chen po bgos nas/ shar phyogs kyi sangs rgyas kyi zhing gang gA'i klung gi bye ma snyed dag na sems can gang dag sdig pa'i
101a5(khri pa): las kun tu spyod cing log pa'i chos la gzhol ba de dag ji ltar 'tsham pa'i lus dag la gnas/ sbyin pa'i pha rol tu phyin pa la gnas pa nas/ shes rab kyi pha rol tu phyin pa'i bar la gnas te/ sbyin pa'i pha rol tu phyin pa yang dag par 'dzin du 'jug cing 'dzud de rab tu 'god
101a6(khri pa): par byed do/ /de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa yang dag par 'dzin du 'jug cing 'dzud de rab tu 'god par byed
101a7(khri pa): cing / sems can de dag la rtag tu 'di lta ste/ pha rol tu phyin pa drug po 'di dag nyid kyi chos ston to/ /sems can de dag kyang chos de thos nas/ bla na med pa yang dag par rdzogs pa'i byang chub mngon par rdzogs par sangs ma rgyas kyi bar du nam yang pha rol tu phyin pa
101b1(khri pa): drug dang bral bar mi 'gyur ro/ /shar phyogs su ji skad bstan pa bzhin du phyogs bcu kun tu sangs rgyas kyi zhing gang gA'i klung gi bye ma snyed dag tu yang de bzhin du sbyar bar bya'o/ /rab 'byor dper na sgyu ma mkhan nam/ sgyu ma mkhan gyi slob ma mkhas pa zhes bya ba nas de bzhin du ji ltar
101b2(khri pa): le'u dang por dpe dang bcas par bstan pa de kho na bzhin du 'dir yang snga ma bzhin du sbyar bar bya ste/ rab 'byor de ltar na byang chub sems dpa' sems dpa' chen po go cha chen po bgos pa zhes bya'o/ /rab 'byor gzhan yang byang chub sems dpa' sems dpa' chen po go cha chen po 'di
101b3(khri pa): bgos nas/ rnam pa thams cad mkhyen pa nyid dang ldan pa'i sems kyis gnas pa na/ sems bskyed pa gzhan nyan thos dang / rang sangs rgyas kyi sems bskyed pa dag gi skabs mi 'byed la de 'di snyam du bdag gis sems can 'di snyed cig ni sbyin pa'i pha rol tu phyin pa la dgod
101b4(khri pa): par bya'o/ /sems can 'di snyed cig ni dgod par mi bya'o zhes bya ba nas/ de bzhin du bdag gis sems can 'di snyed cig ni shes rab kyi pha rol tu phyin pa'i bar la dgod par bya'o/ /'di snyed cig ni dgod par mi bya'o zhes bya ba snga ma kho na bzhin no/ /de bzhin du bdag
101b5(khri pa): gis sems can 'di snyed cig dran pa nye bar gzhag pa rnams dang / yang dag pa'i spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa dang / rnam par
101b6(khri pa): thar pa'i sgo gsum po dag la dgod par bya'o/ /sems can 'di snyed cig ni rnam par thar pa'i sgo gsum gyi bar dag la dgod par mi bya'o/ /de bzhin du bdag gis sems can 'di snyed cig ni de bzhin gshegs pa'i stobs bcu nas/ sangs rgyas kyi chos ma 'dres pa brgyad kyi bar
101b7(khri pa): dag la dgod par bya'o/ /'di snyed cig ni sangs rgyas kyi chos ma 'dres pa brgyad kyi bar dag la dgod par mi bya'o/ /de bzhin du bdag gis sems can 'di snyed cig ni rgyun du zhugs pa'i 'bras bu la dgod par bya'o/ /lan cig phyir 'ong ba'i 'bras bu dang / phyir mi 'ong ba'i
102a1(khri pa): 'bras bu dang / dgra bcom pa nyid dang / rang byang chub la dgod par bya'o/ /de bzhin du bdag gis sems can 'di snyed cig ni rang byang chub kyi bar la dgod par mi bya'o/ /de bzhin du bdag gis sems can 'di snyed cig ni rnam pa thams cad mkhyen pa nyid la
102a2(khri pa): dgod par bya'o/ /'di snyed cig ni dgod par mi bya'o snyam du mi sems kyi/ rab 'byor de 'di snyam du sems te/ bdag gis sems can dpag tu med cing grangs med pa dag sbyin pa'i pha rol tu phyin pa la dgod par bya'o/ /de bzhin du shes rab kyi pha rol tu phyin pa'i bar dang / dran
102a3(khri pa): pa nye bar gzhag pa rnams dang / de bzhin du sbyar te/ bdag gis sems can dpag tu med grangs med pa'i bar dag rnam pa thams cad mkhyen pa nyid la dgod par bya'o snyam mo/ /rab 'byor dper na sgyu ma mkhan nam/ sgyu ma mkhan gyi slob ma mkhas pa zhes bya ba nas/ de
102a4(khri pa): bzhin du sbyar te/ ji ltar sngar dpes bstan pa de kho na bzhin du sbyar bar bya ste/ rab 'byor de ltar na byang chub sems dpa' sems dpa' chen po go cha chen po bgos pa zhes bya'o/ /de nas bcom ldan 'das la/ tshe dang ldan pa rab 'byor gyis 'di skad ces gsol to/ /
102a5(khri pa): btsun pa bcom ldan 'das kyis gsungs pa'i don bdag gis 'tshal ba ltar na/ rang gi mtshan nyid stong pa nyid kyi slad du/ kye ma byang chub sems dpa' sems dpa' chen po de ni go cha ma mchis pa'i go cha 'tshal bar rig par bgyi lags so/ /de ci'i slad du zhe na/ 'di ltar
102a6(khri pa): gzugs ni gzugs kyis stong / de bzhin du tshor ba dang / 'du shes dang / 'du byed rnams dang / rnam par shes pa ni rnam par shes pas stong / de bzhin du mig ni mig gis stong / yid kyi bar ni yid kyis stong / de bzhin du mig gi rnam par shes pa ni mig gi rnam par
102a7(khri pa): shes pas stong / yid kyi rnam par shes pa'i bar ni yid kyi rnam par shes pas stong / mig gi 'dus te reg pa ni mig gi 'dus te reg pas stong / yid kyi 'dus te reg pa'i bar ni/ yid kyi 'dus te reg pas stong / de bzhin du mig gi 'dus te reg pa'i rkyen gyis tshor ba ni/
102b1(khri pa): mig gi 'dus te reg pa'i rkyen gyis tshor bas stong / yid kyi 'dus te reg pa'i rkyen gyis tshor ba'i bar ni/ yid kyi 'dus te reg pa'i rkyen gyis tshor bas stong / btsun pa bcom ldan 'das de bzhin du sbyin pa'i pha rol tu phyin pa ni/ sbyin pa'i pha rol tu phyin pas stong / shes
102b2(khri pa): rab kyi pha rol tu phyin pa'i bar ni/ shes rab kyi pha rol tu phyin pas stong / dran pa nye bar gzhag pa rnams ni/ dran pa nye bar gzhag pa rnams kyis stong / 'phags pa'i lam yan lag brgyad pa'i bar ni/ 'phags pa'i lam yan lag brgyad pas stong / nang stong pa
102b3(khri pa): nyid ni nang stong pa nyid kyis stong / dngos po med pa'i ngo bo nyid stong pa nyid kyi bar ni/ dngos po med pa'i ngo bo nyid stong pa nyid kyis stong / de bzhin gshegs pa'i stobs bcu ni de bzhin gshegs pa'i stobs bcus stong / sangs rgyas kyi chos ma 'dres pa brgyad
102b4(khri pa): kyi bar ni sangs rgyas kyi chos ma 'dres pa brgyad kyis stong / btsun pa bcom ldan 'das byang chub sems dpa' yang byang chub sems dpas stong / go cha chen po yang go cha chen pos stong pa'i slad du ste/ btsun pa bcom ldan 'das rnam grangs des na/ kye ma byang chub sems
102b5(khri pa): dpa' sems dpa' chen po de ni go cha ma mchis pa'i go cha 'tshal bar rig par bgyi lags so/ /de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor de de bzhin no/ /ji skad smras pa bzhin te/ rab 'byor
102b6(khri pa): rnam pa thams cad mkhyen pa nyid ni ma byas mngon par 'dus ma byas pa'o/ /byang chub sems dpa' sems dpa' chen pos gang dag gi ched du go cha chen po bgos pa'i sems can de dag kyang ma byas/ mngon par 'dus ma byas pa dag yin no/ /de skad ces bka' stsal pa dang /
102b7(khri pa): bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das ci'i slad du rnam pa thams cad mkhyen pa nyid ma bgyis shing mngon par 'dus ma bgyis la/ byang chub sems dpa' sems dpa' chen pos gang dag gi ched du go cha chen po
103a1(khri pa): 'tshal ba'i sems can de dag kyang ma bgyis shing mngon par 'dus ma bgyis pa lags/ bcom ldan 'das kyis bka' stsal pa/ rab 'byor byed pa po dmigs su med pa'i phyir/ rnam pa thams cad mkhyen pa nyid de ma byas mngon par 'dus ma byas pa'o/ /
103a2(khri pa): sems can de dag kyang ma byas mngon par 'dus ma byas pa'o/ /de ci'i phyir zhe na/ rab 'byor gzugs ni mi byed mi 'jig mngon par 'du mi byed do/ /de bzhin du tshor ba dang / 'du shes dang / 'du byed rnams dang / rnam par shes pa ni mi byed mi 'jig mngon par 'du mi byed
103a3(khri pa): de/ rab 'byor de bzhin du bdag ni mi byed mi 'jig mngon par 'du mi byed do/ /rab 'byor de bzhin du shes pa po dang / mthong ba po'i bar du ni mi byed mi 'jig mngon par 'du mi byed do/ /de ci'i phyir zhe na/ rab 'byor bdag la sogs pa gtan dmigs su med pa'i phyir ro/ /rab
103a4(khri pa): 'byor rmi lam yang mi byed mi 'jig mngon par 'du mi byed do/ /de ci'i phyir zhe na/ rab 'byor rmi lam ni gtan dmigs su med pa'i phyir/ de bzhin du brag ca dang / mig yor dang / sgyu ma dang / smig rgyu dang / sprul pa ni mi byed mi 'jig mngon par 'du mi byed do/ /de ci'i phyir zhe na/
103a5(khri pa): rab 'byor 'di ltar sprul pa de gtan dmigs su med pa'i phyir ro/ /rab 'byor nang stong pa nyid ni mi byed mi 'jig mngon par 'du mi byed do/ /de ci'i phyir zhe na/ 'di ltar nang stong pa nyid de gtan dmigs su med pa'i phyir ro/ /de bzhin du sbyar te/ rab 'byor dngos po med pa'i
103a6(khri pa): ngo bo nyid stong pa nyid kyi bar ni mi byed mi 'jig mngon par 'du mi byed do/ /de ci'i phyir zhe na/ 'di ltar dngos po med pa'i ngo bo nyid stong pa nyid gtan dmigs su med pa'i phyir ro/ /de bzhin du sangs rgyas kyi chos ma 'dres pa brgyad kyi bar dag ni mi byed mi 'jig mngon par 'du mi byed do/ /
103a7(khri pa): de ci'i phyir zhe na/ rab 'byor 'di ltar sangs rgyas kyi chos ma 'dres pa brgyad kyi bar du gtan dmigs su med pa'i phyir ro/ /rab 'byor de bzhin nyid ni mi byed mi 'jig mngon par 'du mi byed do/ /rab 'byor de bzhin du ma nor ba de bzhin nyid dang / gzhan ma yin pa de bzhin nyid dang / chos
103b1(khri pa): nyid dang / chos kyi dbyings dang / chos gnas pa nyid dang / chos skyon med pa nyid dang / yang dag pa'i mtha' ni mi byed mi 'jig mngon par 'du mi byed do/ /de ci'i phyir zhe na/ 'di ltar yang dag pa'i mtha'i bar de gtan dmigs su med pa'i phyir ro/ /rab 'byor byang chub sems
103b2(khri pa): dpa' ni mi byed mi 'jig mngon par 'du mi byed do/ /de bzhin du thams cad shes pa nyid dang / rnam pa thams cad mkhyen pa nyid ni mi byed mi 'jig mngon par 'du mi byed do/ /de ci'i phyir zhe na/ 'di ltar rnam pa thams cad mkhyen pa nyid kyi bar de gtan dmigs su med pa'i phyir te/ rab
103b3(khri pa): 'byor rnam grangs des na rnam pa thams cad mkhyen pa nyid ni ma byas mngon par 'dus ma byas pa yin/ byang chub sems dpa' sems dpa' chen pos gang dag gi ched du go cha chen po bgos pa'i sems can de dag kyang ma byas mngon par 'dus ma byas pa yin te/ rab 'byor rnam grangs des
103b4(khri pa): kyang / byang chub sems dpa' sems dpa' chen pos go cha chen po bgos par rig par bya'o// //shes rab kyi pha rol tu phyin pa khri pa/ bam po bcu pa/ de nas bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom
103b5(khri pa): ldan 'das bdag gis bcom ldan 'das kyis gsungs pa'i don 'tshal ba ltar na/ btsun pa bcom ldan 'das gzugs ni ma bcings ma grol ba lags so/ /de bzhin du tshor ba dang / 'du shes dang / 'du byed rnams dang / rnam par shes pa ni ma bcings ma grol ba lags so/ /
103b6(khri pa): de nas tshe dang ldan pa byams ma'i bu gang pos tshe dang ldan pa rab 'byor la 'di skad ces smras so/ /tshe dang ldan pa rab 'byor gzugs ma bcings ma grol ba yin nam/ de bzhin du tshor ba dang / 'du shes dang / 'du byed rnams dang / rnam par shes pa ma bcings ma grol ba yin nam/
103b7(khri pa): smras pa/ tshe dang ldan pa gang po de bzhin te/ gzugs ni ma bcings ma grol ba'o/ /de bzhin du tshor ba dang / 'du shes dang / 'du byed rnams dang / rnam par shes pa ni ma bcings ma grol ba'o/ /de nas tshe dang ldan pa gang pos tshe dang ldan pa rab 'byor la 'di skad ces smras so/ /
104a1(khri pa): tshe dang ldan pa rab 'byor gzugs ma bcings ma grol ba gang yin/ de bzhin du tshor ba dang / 'du shes dang / 'du byed rnams dang / rnam par shes pa ma bcings ma grol ba gang yin/ smras pa/ tshe dang ldan pa gang po rmi lam lta bu'i gzugs ni ma bcings ma
104a2(khri pa): grol ba'o/ /de bzhin du rmi lam lta bu'i tshor ba dang / rmi lam lta bu'i 'du shes dang / rmi lam lta bu'i 'du byed rnams dang / rmi lam lta bu'i rnam par shes pa ni ma bcings ma grol ba'o/ /de bzhin du sbyar te/ brag ca lta bu'i gzugs dang / rnam par shes pa'i bar ni ma bcings ma
104a3(khri pa): grol ba'o/ /tshe dang ldan pa gang po de bzhin du mig yor lta bu dang / sgyu ma lta bu dang / smig rgyu lta bu dang / sprul pa lta bu'i gzugs ni ma bcings ma grol ba'o/ /de bzhin du sprul pa lta bu'i tshor ba dang / 'du shes dang / 'du byed rnams dang / rnam par shes pa ni ma bcings
104a4(khri pa): ma grol ba'o/ /tshe dang ldan pa gang po 'das pa'i gzugs ni ma bcings ma grol ba'o/ /de bzhin du 'das pa'i tshor ba dang / 'du shes dang / 'du byed rnams dang / rnam par shes pa ni ma bcings ma grol ba'o/ /tshe dang ldan pa gang po de bzhin du ma 'ongs pa'i gzugs ni ma
104a5(khri pa): bcings ma grol ba'o/ /de bzhin du ma 'ongs pa'i tshor ba dang / 'du shes dang / 'du byed rnams dang / rnam par shes pa ni ma bcings ma grol ba'o/ /tshe dang ldan pa gang po de bzhin du da ltar byung ba'i gzugs ni ma bcings ma grol ba'o/ /de bzhin du da ltar byung ba'i tshor
104a6(khri pa): ba dang / 'du shes dang / 'du byed rnams dang / rnam par shes pa ni ma bcings ma grol ba'o/ /de ci'i phyir zhe na/ med pa'i phyir gzugs ni ma bcings ma grol ba'o/ /de bzhin du tshor ba dang / 'du shes dang / 'du byed rnams dang / rnam par shes pa med pa'i phyir/ rnam
104a7(khri pa): par shes pa thams cad ni ma bcings ma grol ba'o/ /de bzhin du gzugs dben pa'i phyir/ gzugs thams cad ni ma bcings ma grol ba'o/ /de bzhin du tshor ba dang / 'du shes dang / 'du byed rnams dben pa'i phyir dang / rnam par shes pa dben pa'i phyir/ rnam par shes pa
104b1(khri pa): thams cad ni ma bcings ma grol ba'o/ /de bzhin du gzugs skye ba med pa'i phyir/ gzugs thams cad ni ma bcings ma grol ba'o/ /de bzhin du tshor ba dang / 'du shes dang / 'du byed rnams skye ba med pa'i phyir dang / rnam par shes pa skye ba med pa'i phyir/ rnam par
104b2(khri pa): shes pa thams cad ni ma bcings ma grol ba'o/ /de bzhin du gzugs 'gag pa med pa'i phyir/ gzugs thams cad ni ma bcings ma grol ba'o/ /de bzhin du tshor ba dang / 'du shes dang / 'du byed rnams 'gag pa med pa'i phyir dang / rnam par shes pa 'gag pa med
104b3(khri pa): pa'i phyir/ rnam par shes pa thams cad ni ma bcings ma grol ba'o/ /tshe dang ldan pa gang po de bzhin du gzugs dge ba ni ma bcings ma grol ba'o/ /de bzhin du tshor ba dge ba dang / 'du shes dge ba dang / 'du byed dge ba rnams dang / rnam par shes pa dge ba ni ma bcings
104b4(khri pa): ma grol ba'o/ /de bzhin du gzugs mi dge ba ni ma bcings ma grol ba'o/ /de bzhin du tshor ba dang / 'du shes dang / 'du byed mi dge ba rnams dang / rnam par shes pa mi dge ba ni ma bcings ma grol ba'o/ /de bzhin du gzugs lung du ma bstan pa ni ma bcings ma
104b5(khri pa): grol ba'o/ /de bzhin du tshor ba dang / 'du shes dang / 'du byed lung du ma bstan pa rnams dang / rnam par shes pa lung du ma bstan pa ni ma bcings ma grol ba'o/ /de bzhin du sbyar te/ 'jig rten pa'i gzugs ni ma bcings ma grol ba'o/ /de bzhin du 'jig rten pa'i
104b6(khri pa): tshor ba dang / 'du shes dang / 'du byed rnams dang / 'jig rten pa'i rnam par shes pa ni ma bcings ma grol ba'o/ /'jig rten las 'das pa'i gzugs ni ma bcings ma grol ba'o/ /de bzhin du 'jig rten las 'das pa'i tshor ba dang / 'du shes dang / 'du byed rnams dang /
104b7(khri pa): 'jig rten las 'das pa'i rnam par shes pa ni ma bcings ma grol ba'o/ /gzugs zag pa dang bcas pa ni ma bcings ma grol ba'o/ /de bzhin du tshor ba dang / 'du shes dang / 'du byed zag pa dang bcas pa rnams dang / rnam par shes pa zag pa dang bcas pa ni ma bcings ma
105a1(khri pa): grol ba'o/ /gzugs zag pa med pa ni ma bcings ma grol ba'o/ /de bzhin du tshor ba dang / 'du shes dang / 'du byed zag pa med pa rnams dang / rnam par shes pa zag pa med pa ni ma bcings ma grol ba'o/ /de ci'i phyir zhe na/ gzugs med pa'i phyir
105a2(khri pa): dang / tshor ba dang / 'du shes dang / 'du byed rnams med pa'i phyir dang / rnam par shes pa med pa'i phyir gzugs ma bcings ma grol ba'o/ /de bzhin du tshor ba dang / 'du shes dang / 'du byed rnams dang / rnam par shes pa ni ma bcings ma grol ba'o/ /de bzhin du
105a3(khri pa): gzugs dang rnam par shes pa'i bar du dben pa'i phyir dang / gzugs dang rnam par shes pa'i bar du skye ba med pa'i phyir dang / gzugs dang rnam par shes pa'i bar du 'gag pa med pa'i phyir dang / gzugs dang rnam par shes pa'i bar du ma bcings ma grol ba'i phyir dang /
105a4(khri pa): gzugs dang de bzhin du rnam par shes pa'i bar du ma bcings ma grol ba'o/ /tshe dang ldan pa gang po chos thams cad kyang ma bcings ma grol ba'o/ /de ci'i phyir zhe na/ chos thams cad med pa'i phyir chos thams cad ni ma bcings ma grol ba'o/ /de bzhin du chos thams cad
105a5(khri pa): dben pa'i phyir dang skye ba med pa'i phyir dang / 'gag pa med pa'i phyir dang / ma bcings pa'i phyir dang / ma grol ba'i phyir chos thams cad ni ma bcings ma grol ba'o/ /tshe dang ldan pa gang po sbyin pa'i pha rol tu phyin pa yang ma bcings ma grol ba'o/ /tshe dang ldan pa gang po
105a6(khri pa): de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa yang ma bcings ma grol ba'o/ /de ci'i phyir zhe na/ sbyin pa'i pha rol tu phyin pa
105a7(khri pa): med pa'i phyir ma bcings ma grol ba'o/ /de bzhin du shes rab kyi pha rol tu phyin pa'i bar du med pa nyid kyi phyir ma bcings ma grol ba'o/ /tshe dang ldan pa gang po nang stong pa nyid kyang ma bcings ma grol ba'o/ /de bzhin du dngos po med pa'i ngo bo nyid stong pa nyid kyi bar du yang ma bcings
105b1(khri pa): ma grol ba'o/ /de bzhin du dran pa nye bar gzhag pa rnams dang / yang dag pa'i spong ba rnams dang / rdzu 'phrul gyi rkang pa rnams dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa dang / rnam par thar pa'i sgo gsum
105b2(khri pa): dang / de bzhin gshegs pa'i stobs bcu dang / de bzhin du sbyar te/ sangs rgyas kyi chos ma 'dres pa brgyad kyi bar dag kyang ma bcings ma grol ba'o/ /de ci'i phyir zhe na/ med pa nyid kyi phyir dang / dben pa nyid kyi phyir dang / ma bcings pa nyid kyi phyir dang / ma grol ba nyid kyi
105b3(khri pa): phyir sangs rgyas kyi chos ma 'dres pa brgyad kyi bar du ma bcings ma grol ba'o/ /tshe dang ldan pa gang po byang chub kyang ma bcings ma grol ba'o/ /tshe dang ldan pa gang po de bzhin du thams cad shes pa nyid dang / lam gyi rnam pa shes pa nyid dang / rnam pa thams cad mkhyen pa nyid dang /
105b4(khri pa): byang chub sems dpa' yang ma bcings ma grol ba'o/ /de ci'i phyir zhe na/ med pa nyid kyi phyir dang / dben pa nyid kyi phyir dang / skye ba med pa nyid kyi phyir dang / 'gag pa med pa nyid kyi phyir/ de bzhin du sbyar te/ sangs rgyas kyi bar du yang ma bcings ma grol ba'o/ /tshe dang ldan pa gang po
105b5(khri pa): de bzhin nyid kyang ma bcings ma grol ba'o/ /tshe dang ldan pa gang po de bzhin du ma nor ba de bzhin nyid dang / gzhan ma yin pa de bzhin nyid dang / chos nyid dang / chos kyi dbyings dang / chos gnas pa nyid dang / chos skyon med pa nyid dang / yang dag pa'i mtha' dang / 'dus ma
105b6(khri pa): byas kyang ma bcings ma grol ba'o/ /de ci'i phyir zhe na/ 'dus ma byas kyi bar du med pa nyid kyi phyir dang / dben pa nyid kyi phyir dang / skye ba med pa nyid kyi phyir dang / 'gag pa med pa nyid kyi phyir dang / ma bcings pa nyid kyi phyir dang / ma grol ba nyid kyi phyir 'dus ma byas kyi bar du ma
105b7(khri pa): bcings ma grol ba'o/ /tshe dang ldan pa gang po de ni byang chub sems dpa' sems dpa' chen po'i sbyin pa'i pha rol tu phyin pa ma bcings ma grol ba dang / shes rab kyi pha rol tu phyin pa'i bar dang / rnam pa thams cad mkhyen pa nyid kyi bar du ma bcings ma grol ba ste/ le'u gong mar
106a1(khri pa): ji skad bstan pa de kho na bzhin du sbyar bar bya'o/ /de ma bcings ma grol ba'i sbyin pa'i pha rol tu phyin pa la gnas shing / ma bcings ma grol ba'i shes rab kyi pha rol tu phyin pa'i bar la gnas/ de bzhin du sbyar te/ ma bcings ma grol ba'i rnam pa thams cad
106a2(khri pa): mkhyen pa nyid kyi bar la gnas te/ ma bcings ma grol ba'i sems can rnams yongs su smin par byed do/ /ma bcings ma grol ba kho na'i sangs rgyas kyi zhing yongs su dag par byed do/ /de ma bcings ma grol ba kho na'i sangs rgyas bcom ldan 'das rnams la bsnyen bkur byed do/ /
106a3(khri pa): de sangs rgyas bcom ldan 'das de dag las ma bcings ma grol ba kho na'i chos kyang nyan to/ /ma bcings ma grol ba'i sangs rgyas bcom ldan 'das de dag dang nam yang 'bral bar mi 'gyur ro/ /ma bcings ma grol ba'i mngon par shes pa rnams dang nam yang bral bar mi 'gyur ro/ /
106a4(khri pa): ma bcings ma grol ba'i mig lnga dang nam yang bral bar mi 'gyur ro/ /ma bcings ma grol ba'i gzungs rnams dang nam yang bral bar mi 'gyur ro/ /ma bcings ma grol ba'i ting nge 'dzin rnams dang nam yang bral bar mi 'gyur ro/ /ma bcings ma grol ba'i thams cad mkhyen pa
106a5(khri pa): nyid kyang mngon par sgrub bo/ /ma bcings ma grol ba'i lam gyi rnam pa shes pa nyid kyang skyed par byed do/ /ma bcings ma grol ba'i rnam pa thams cad mkhyen pa nyid kyang mngon par rdzogs par 'tshang rgya'o/ /ma bcings ma grol ba'i chos kyi 'khor lo yang skor bar 'gyur ro/ /
106a6(khri pa): de ma bcings ma grol ba'i sems can rnams theg pa gsum po dag la sbyor bar byed do/ /tshe dang ldan pa gang po de ltar na byang chub sems dpa' sems dpa' chen po ma bcings ma grol ba'i pha rol tu phyin pa drug po dag gis ma bcings ma grol ba'i chos thams cad mngon
106a7(khri pa): par rdzogs par 'tshang rgya ste/ chos thams cad med pa nyid kyi phyir dang / zhi ba nyid kyi phyir dang / dben pa nyid kyi phyir dang / skye ba med pa nyid kyi phyir dang / 'gag pa med pa nyid kyi phyir ro/ /tshe dang ldan pa gang po de lta bu ni byang chub sems dpa' sems dpa' chen po'i ma bcings
106b1(khri pa): ma grol ba'i go cha chen po yin par rig par bya'o/ /rab 'byor gzhan yang byang chub sems dpa' sems dpa' chen po'i go cha chen po ni 'di lta ste/ mngon par shes pa drug po dag yongs su dag par byed pa nyid yin no/ /drug gang zhe na/ 'di lta ste/ rdzu 'phrul gyi bya ba mngon
106b2(khri pa): sum du bya ba shes pa'i mngon par shes pa dang / lha'i mig mngon sum du bya ba shes pa'i mngon par shes pa dang / lha'i rna ba mngon sum du bya ba shes pa'i mngon par shes pa dang / pha rol gyi sems kyi rnam pa shes pa mngon sum du bya ba shes pa'i mngon par shes pa dang / sngon gyi
106b3(khri pa): gnas rjes su dran pa mngon sum du bya ba shes pa'i mngon par shes pa dang / zag pa zad pa mngon sum du bya ba shes pa'i mngon par shes pa yongs su dag par byed pa nyid de/ rab 'byor de dag ni byang chub sems dpa' sems dpa' chen po'i mngon par shes pa drug po dag yin
106b4(khri pa): no/ /rab 'byor de la byang chub sems dpa' sems dpa' chen po'i rdzu 'phrul gyi bya ba mngon sum du bya ba shes pa'i mngon par shes pa yongs su dag par byed pa nyid gang zhe na/ rab 'byor 'di la byang chub sems dpa' sems dpa' chen po shes rab kyi pha rol tu phyin pa la gnas nas/
106b5(khri pa): rdzu 'phrul gyi bya ba rnam pa du ma myong bar byed de/ des 'di yang g.yo bar byed do/ /de bzhin du gcig tu gyur nas mang por 'gyur ba dang / mang por gyur nas kyang gcig tu 'gyur ba dang / de bzhin du snang bar 'gyur zhing / mi snang bar 'gyur ba yang myong bar byed do/ /rtsig pa la yang thad
106b6(khri pa): kar 'gro'o/ /ra ba la yang thad kar 'gro'o/ /ri la yang mi thogs par thad kar 'gro ste/ dper na nam mkha' la bya ba bzhin no/ /nam mkha' la yang skyil mo krung bcas nas 'gro ste/ dper na 'dab chags bya bzhin no/ /sa la yang steng du 'byung ba dang / byi'u zul byed de/ dper
106b7(khri pa): na chu la bya ba bzhin no/ /chu la yang mi nub par 'gro ste/ dper na sa la bya ba bzhin no/ /du ba 'thul bar yang byed/ 'bar bar yang byed de/ dper na me'i phung po chen po bzhin no/ /nyi ma dang zla ba 'di gnyis 'di ltar rdzu 'phrul che ba/ 'di ltar mthu che ba/ 'di ltar dbang che bar
107a1(khri pa): grags pa 'di dag la yang lag pas nyug par byed do/ /tshangs pa'i 'jig rten gyi bar du yang lus kyis dbang sgyur ro/ /gang gis rlom sems su byed pa dang / gang la rlom sems su byed pa dang / gang zhig rlom sems su byed pa ngo bo nyid kyis stong pa
107a2(khri pa): nyid kyi phyir dang / ngo bo nyid kyis dben pa nyid dang / ngo bo nyid kyis dmigs su med pa nyid kyi phyir rdzu 'phrul des kyang rlom sems su mi byed/ rdzu 'phrul de la yang rlom sems su mi byed/ dmigs par yang mi byed cing / de rnam pa thams cad mkhyen pa nyid yid la byed pa ma
107a3(khri pa): gtogs par rdzu 'phrul mngon par sgrub pa'i sems pa yang mi skyed do/ /rab 'byor de ltar na byang chub sems dpa' sems dpa' chen po shes rab kyi pha rol tu phyin pa la spyod pa rdzu 'phrul gyi bya ba mngon sum du bya ba shes pa'i mngon par shes pa yongs su dag par byed pa nyid yin no/ /
107a4(khri pa): rab 'byor de la byang chub sems dpa' sems dpa' chen po lha'i mig mngon sum du bya ba shes pa'i mngon par shes pa yongs su dag par byed pa nyid gang zhe na/ rab 'byor 'di la byang chub sems dpa' sems dpa' chen po shes rab kyi pha rol tu phyin pa la gnas te/ lha'i mig
107a5(khri pa): rnam par dag pa mi'i las 'das pas sems can 'chi 'pho ba rnams dang / skye ba rnams dang / kha dog bzang po rnams dang / kha dog ngan pa rnams dang / bde 'gro dang / ngan 'gro dang / ngan pa dang / bar ma dang / gya nom pa'i sems can rnams las ji ltar bsags
107a6(khri pa): pa bzhin du rab tu shes te/ kye ma sems can 'di dag ni lus kyi nyes par spyod pa dang ldan pa/ ngag gi nyes par spyod pa dang ldan pa/ yid kyi nyes par spyod pa dang ldan pa/ 'phags pa rnams la skur pa 'debs pa/ log par lta ba dang ldan pa dag ste/ kye ma de dag ni log par lta
107a7(khri pa): ba yang dag par blangs pa'i rgyu dang rkyen des lus zhig ste shi nas/ ngan song ngan 'gro log par ltung ba sems can dmyal ba rnams kyi nang du skyes so/ /kye ma sems can 'di dag ni lus kyi legs par spyod pa dang ldan pa/ ngag gi legs par spyod pa dang ldan pa/ yid kyi legs par spyod pa dang
107b1(khri pa): ldan pa dag yin te/ rgyu de dang rkyen des lus zhig nas bde 'gro mtho ris kyi 'jig rten du lha dang mi rnams kyi nang du skyes pa'i bar dang / de bzhin du sbyar te/ phyogs bcu kun gyi 'jig rten gyi khams dag na sems can las ji ltar bsags pa rnams mthong ba'i bar dang / bde
107b2(khri pa): 'gro mtho ris kyi 'jig rten du lha dang mi rnams kyi nang du skyes so zhes bya ba'i bar du ste/ rab 'byor de ni byang chub sems dpa' sems dpa' chen po'i lha'i mig mngon sum du bya ba shes pa'i mngon par shes pa yongs su dag par byed pa nyid yin no/ /rab 'byor de la byang chub sems dpa'
107b3(khri pa): sems dpa' chen po'i lha'i rna ba mngon sum du bya ba shes pa'i mngon par shes pa yongs su dag par byed pa nyid gang zhe na/ rab 'byor 'di la byang chub sems dpa' sems dpa' chen po shes rab kyi pha rol tu phyin pa la gnas te/ lha'i rna ba mi'i las 'das pas de 'di lta ste/ lha dang mi'i sgra nyan kyang ngo
107b4(khri pa): bo nyid kyis stong pa nyid kyi phyir dang / ngo bo nyid kyis dben pa nyid dang / ngo bo nyid kyis dmigs su med pa nyid kyi phyir bdag ni sgra nyan to zhes lha'i rna ba des kyang rlom sems su mi byed cing / rna bas shes par bya ba'i sgra de yang mi dmigs la/ de rnam pa thams cad mkhyen pa nyid yid la byed pa ma
107b5(khri pa): gtogs par lha'i rna ba mngon par bsgrub pa'i phyir sems kyang skyed par mi byed de/ rab 'byor de ltar na byang chub sems dpa' sems dpa' chen po shes rab kyi pha rol tu phyin pa la gnas te/ lha'i rna ba mngon sum du bya ba shes pa'i mngon par shes pa yongs su dag par byed pa nyid yin
107b6(khri pa): no/ /rab 'byor de la byang chub sems dpa' sems dpa' chen po'i pha rol gyi sems kyi rnam pa shes pa mngon sum du bya ba shes pa'i mngon par shes pa yongs su dag par byed pa nyid gang zhe na/ rab 'byor 'di la byang chub sems dpa' sems dpa' chen po shes rab kyi pha rol tu phyin pa
107b7(khri pa): la gnas te/ de sems can gzhan dag dang / gang zag gzhan rnams kyi sems sems kyis yang dag pa ji lta ba bzhin du rab tu shes te/ 'di lta ste/ 'dod chags dang bcas pa'i sems la/ 'dod chags dang bcas pa'i sems su yang dag pa ji lta ba bzhin du rab tu shes
108a1(khri pa): so/ /'dod chags dang bral ba'i sems la/ 'dod chags dang bral ba'i sems su yang dag pa ji lta ba bzhin du rab tu shes so/ /zhe sdang dang bcas pa'i sems la/ zhe sdang dang bcas pa'i sems su yang dag pa ji lta ba bzhin du rab tu shes so/ /zhe
108a2(khri pa): sdang dang bral ba'i sems la/ zhe sdang dang bral ba'i sems su yang dag pa ji lta ba bzhin du rab tu shes so/ /gti mug dang bcas pa'i sems la/ gti mug dang bcas pa'i sems su yang dag pa ji lta ba bzhin du rab tu shes so/ /gti mug dang bral ba'i sems la/ gti
108a3(khri pa): mug dang bral ba'i sems su yang dag pa ji lta ba bzhin du rab tu shes so/ /de bzhin du sred pa dang bcas pa'i sems la/ sred pa dang bcas pa'i sems su yang dag pa ji lta ba bzhin du rab tu shes so/ /sred pa dang bral ba'i sems la/ sred pa dang bral ba'i sems su yang dag
108a4(khri pa): pa ji lta ba bzhin du rab tu shes so/ /de bzhin du nye bar len pa dang bcas pa'i sems la/ nye bar len pa med pa'i sems dang / sems bsdus pa dang / sems rnam par g.yengs pa dang / sems chung ngu dang / sems rgya chen por gyur pa dang / mnyam par bzhag pa'i
108a5(khri pa): sems dang / mnyam par ma bzhag pa'i sems dang / sems rnam par grol ba dang / sems rnam par ma grol ba dang / bla na yod pa'i sems la/ bla na yod pa'i sems su yang dag pa ji lta ba bzhin du rab tu shes so/ /bla na med pa'i sems la/ bla na med pa'i
108a6(khri pa): sems su yang dag pa ji lta ba bzhin du rab tu shes la/ de dag gis rlom sems su yang mi byed do/ /de ci'i phyir zhe na/ 'di ltar ngo bo nyid kyis stong pa nyid kyi phyir sems de dag ni sems ma yin pa'i phyir ro/ /de bzhin du sbyar te/ ji ltar gong du bstan pa de kho na bzhin du rgya cher
108a7(khri pa): sbyar bar bya ste/ rab 'byor de ni byang chub sems dpa' sems dpa' chen po'i pha rol gyi sems kyi rnam pa shes pa mngon sum du bya ba shes pa'i mngon par shes pa yongs su dag par byed pa nyid yin no/ /rab 'byor de la byang chub sems dpa' sems dpa' chen po'i sngon gyi gnas
108b1(khri pa): rjes su dran pa mngon sum du bya ba shes pa'i mngon par shes pa yongs su dag par byed pa nyid gang zhe na/ rab 'byor 'di la byang chub sems dpa' sems dpa' chen po shes rab kyi pha rol tu phyin pa la gnas te/ sngon gyi gnas rjes su dran pa mngon
108b2(khri pa): sum du bya ba shes pa'i mngon par shes pa mngon par sgrub cing / des sems gcig rjes su dran pa nas/ sems brgya'i bar dang / sems stong gi bar du yang rjes su dran no/ /nyi ma gcig kyang rjes su dran pa nas nyi ma brgya'i bar dang / nyi ma stong gi bar dang / nyi ma 'bum gyi bar du yang rjes su dran no/ /
108b3(khri pa): zla ba gcig kyang rjes su dran pa nas/ zla ba brgya'i bar dang / zla ba stong gi bar dang / zla ba 'bum gyi bar du yang rjes su dran no/ /lo gcig kyang rjes su dran pa nas/ lo 'bum gyi bar du yang rjes su dran no/ /bskal pa gcig kyang rjes su dran pa nas/ bskal pa brgya phrag du
108b4(khri pa): ma'i bar dang / bskal pa stong phrag du ma dang / bskal pa 'bum phrag du ma dang / bskal pa bye ba khrag khrig 'bum phrag du ma dag kyang rjes su dran no/ /de na bdag gi ming ni 'di zhes bya bar gyur/ rus ni 'di zhes bya/ rigs ni 'di zhes bya/ zas ni 'di lta bu zhig
108b5(khri pa): za za/ yun ni 'di srid cig gnas gnas/ tshe ni 'di tsam zhig thub/ tshe ring khyad ni 'di tsam zhig lon/ bde ba dang sdug bsngal ni 'di lta bu zhig myong / de de nas shi 'phos nas che ge mo zhig tu skyes so/ /de nas shi 'phos nas 'dir skyes so zhes de ltar rnam pa dang bcas/
108b6(khri pa): yul phyogs dang bcas par bdag dang sems can gzhan dag dang / gang zag gzhan rnams kyi sngon gyi gnas rnam pa du ma dag rjes su dran la/ mngon par shes pa des kyang rlom sems su mi byed pa'i bar du ste/ rab 'byor de ni byang chub sems dpa' sems dpa' chen po'i sngon
108b7(khri pa): gyi gnas rjes su dran pa mngon sum du bya ba shes pa'i mngon par shes pa yongs su dag par byed pa nyid ces bya'o/ /rab 'byor de la byang chub sems dpa' sems dpa' chen po'i zag pa zad pa mngon sum du bya ba shes pa'i mngon par shes pa yongs su dag par byed pa nyid gang zhe na/ rab
109a1(khri pa): 'byor 'di la byang chub sems dpa' sems dpa' chen po shes rab kyi pha rol tu phyin pa la gnas te/ zag pa zad pa shes pa mngon sum du bya ba shes pa'i mngon par shes pa mngon par bsgrub kyang nyan thos kyi sa 'am/ rang sangs rgyas kyi sa yang rjes su thob par mi byed la/ gang
109a2(khri pa): gis bla na med pa yang dag par rdzogs pa'i byang chub mngon par rdzogs par 'tshang rgya ba'i chos gang la yang 'dod par mi byed cing / de mngon par shes pa des rdo rje lta bu'i ting nge 'dzin la brten nas/ bag chags dang mtshams sbyor ba thams cad spong bar byed mod kyi/ ngo bo nyid
109a3(khri pa): kyis stong pa nyid kyi phyir dang / ngo bo nyid kyis dben pa nyid kyi phyir dang / ngo bo nyid kyis dmigs su med pa nyid kyi phyir zag pa zad pa shes pa mngon sum du bya ba shes pa'i mngon par shes pa des kyang rlom sems su mi byed la thams cad mkhyen pa nyid yid la byed pa ma gtogs par
109a4(khri pa): sems kyang skyed par mi byed de/ rab 'byor de ni byang chub sems dpa' sems dpa' chen po'i zag pa zad pa mngon sum du bya ba shes pa'i mngon par shes pa yongs su dag par byed pa nyid yin no/ /rab 'byor de ni byang chub sems dpa' sems dpa' chen po'i shes rab kyi pha rol tu
109a5(khri pa): phyin pa la gnas pa'i mngon par shes pa drug po dag yongs su dag par byed pa nyid ces bya ste/ de yang go cha chen po yin par rig par bya'o/ /shes rab kyi pha rol tu phyin pa khri pa las mngon par shes pa'i le'u zhes bya ste bcu pa'o// //rab 'byor gzhan
109a6(khri pa): yang byang chub sems dpa' sems dpa' chen po'i go cha chen po ni 'di lta ste/ yongs su dag pa'i mig lnga ste/ lnga po dag gang zhe na/ 'di lta ste/ sha'i mig dang / lha'i mig dang / shes rab kyi mig dang / chos kyi mig dang / sangs rgyas kyi mig go/ /de skad ces bka'
109a7(khri pa): stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das byang chub sems dpa' sems dpa' chen po'i sha'i mig yongs su dag pa gang lags/ bcom ldan 'das kyis bka' stsal pa/ rab 'byor byang chub sems dpa' sems
109b1(khri pa): dpa' chen po gang sha'i mig gis dpag tshad brgyar mthong ba yang yod do/ /byang chub sems dpa' sems dpa' chen po gang sha'i mig gis dpag tshad nyis brgyar mthong ba yang yod do/ /byang chub sems dpa' sems dpa' chen po gang sha'i mig gis dpag tshad
109b2(khri pa): sum brgyar mthong ba yang yod do/ /byang chub sems dpa' sems dpa' chen po gang sha'i mig gis dpag tshad bzhi brgya dang / lnga brgya dang / drug brgyar mthong ba yang yod do/ /yang rab 'byor byang chub sems dpa' sems dpa' chen po gang sha'i mig gis 'dzam
109b3(khri pa): bu gling gcig mthong ba yang yod do/ /yang rab 'byor byang chub sems dpa' sems dpa' chen po gang sha'i mig gis 'dzam bu gling gnyis mthong ba nas/ de bzhin du sbyar te/ sha'i mig gis gling bzhi pa'i 'jig rten gyi khams kyi bar du mthong ba yang yod do/ /yang rab
109b4(khri pa): 'byor byang chub sems dpa' sems dpa' chen po gang sha'i mig gis stong gi 'jig rten gyi khams mthong ba yang yod do/ /yang rab 'byor byang chub sems dpa' sems dpa' chen po gang sha'i mig gis stong gnyis pa bar ma'i 'jig rten gyi khams mthong ba yang yod do/ /
109b5(khri pa): yang rab 'byor byang chub sems dpa' sems dpa' chen po gang sha'i mig gis stong gsum gyi stong chen po'i 'jig rten gyi khams mthong ba yang yod do/ /rab 'byor de ni byang chub sems dpa' sems dpa' chen po'i sha'i mig yongs su dag pa yin no/ /gsol pa/
109b6(khri pa): bcom ldan 'das yang byang chub sems dpa' sems dpa' chen po'i lha'i mig yongs su dag pa gang lags/ bcom ldan 'das kyis bka' stsal pa/ rab 'byor rgyal chen bzhi'i ris kyi lha rnams kyi lha'i mig gang yin pa de thams cad ni byang chub sems dpa' sems dpa' chen
109b7(khri pa): pos rab tu shes so/ /de bzhin du sum cu rtsa gsum rnams dang / 'thab bral rnams dang / dga' ldan rnams dang / 'phrul dga' rnams dang / gzhan 'phrul dbang byed kyi lha rnams nas/ 'og min gyi bar gyi lha rnams kyi lha'i mig gang yin pa de ni byang chub sems dpa' sems
110a1(khri pa): dpa' chen pos rab tu shes la/ rab 'byor byang chub sems dpa' sems dpa' chen po'i lha'i mig gang yin pa de ni/ rgyal chen bzhi'i ris kyi lha rnams kyis rab tu mi shes pa nas/ 'og min gyi bar gyi lha rnams kyis rab tu mi shes so/ /yang rab 'byor
110a2(khri pa): byang chub sems dpa' sems dpa' chen po'i lha'i mig des/ shar phyogs kyi 'jig rten gyi khams gang gA'i klung gi bye ma snyed dag na sems can las ji ltar bsags pa rnams 'chi 'pho ba dang / skye ba dag kyang mthong / kha dog bzang po rnams dang / kha dog ngan pa rnams dang bde 'gro dang / ngan
110a3(khri pa): 'gro dang / ngan pa dang / bar ma dang / gya nom pa dag kyang rab tu shes te/ kye ma sems can 'di dag ni lus kyi nyes par spyod pa dang ldan pa/ ngag gi nyes par spyod pa dang ldan pa/ yid kyi nyes par spyod pa dang ldan pa/ 'phags pa rnams la skur pa 'debs pa/ log par lta ba dang ldan pa dag
110a4(khri pa): yin te/ kye ma de dag ni log par lta ba yang dag par blangs pa'i rgyu dang rkyen des lus zhig ste/ shi ba'i 'og tu ngan song ngan 'gro log par ltung ba sems can dmyal ba rnams kyi nang du skyes so/ /kye ma sems can 'di dag ni lus kyi legs par spyod pa dang ldan pa/ ngag gi legs
110a5(khri pa): par spyod pa dang ldan pa/ yid kyi legs par spyod pa dang ldan pa dag ste zhes bya ba nas/ rgyu de dang rkyen de'i bar du ste/ lus zhig nas bde 'gro mtho ris kyi 'jig rten du lha dang mi rnams kyi nang du skyes pa dang / de bzhin du phyogs bcu kun gyi 'jig rten gyi khams gang gA'i klung gi bye
110a6(khri pa): ma snyed kyi bar dag na sems can dag las ji ltar bsags pa bzhin zhes bya ba nas/ bde 'gro mtho ris kyi 'jig rten du lha dang mi rnams kyi nang du skyes so zhes bya ba'i bar du mthong ste/ rab 'byor de ni byang chub sems dpa' sems dpa' chen po'i lha'i mig yongs su dag pa yin no/ /
110a7(khri pa): gsol pa/ btsun pa bcom ldan 'das byang chub sems dpa' sems dpa' chen po'i shes rab kyi mig yongs su dag pa de gang lags/ bcom ldan 'das kyis bka' stsal pa/ rab 'byor byang chub sems dpa' sems dpa' chen po'i shes rab kyi mig gang gis 'di snyam
110b1(khri pa): du gang 'dus byas sam/ 'dus ma byas sam/ 'jig rten pa'am/ 'jig rten las 'das pa'am/ zag pa dang bcas pa'am/ zag pa med pa'i chos gang yang yod do snyam du mi sems pa dang / byang chub sems dpa' sems dpa' chen po'i shes rab kyi mig gang
110b2(khri pa): gis gang ma mthong ba'am/ ma thos pa'am/ ma dran pa'am/ rnam par ma shes pa'i chos gang yang med do/ /rab 'byor de ni byang chub sems dpa' sems dpa' chen po'i shes rab kyi mig yongs su dag pa yin no/ /gsol pa/ btsun pa bcom ldan 'das byang chub sems
110b3(khri pa): dpa' sems dpa' chen po'i chos kyi mig yongs su dag pa gang lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po'i chos kyi mig gis 'di ltar shes te/ gang zag 'di ni dad pas rjes su 'brang ba'o/ /
110b4(khri pa): 'di ni chos kyi rjes su 'brang ba'o/ /'di ni stong pa nyid la gnas pa'o/ /'di ni mtshan ma med pa la gnas pa'o/ /'di ni smon pa med pa la gnas pa'o/ /gang zag 'di ni stong pa nyid kyi rnam par thar pa'i sgos dbang po lnga po dag skyed par 'gyur ro/ /de'i 'og tu dbang po
110b5(khri pa): lnga po dag gis bar chad med pa'i ting nge 'dzin la reg par 'gyur ro/ /bar chad med pa'i ting nge 'dzin las rnam par grol ba'i shes pa skye bar 'gyur ro/ /de nas rnam par grol ba'i shes pas kun du sbyor ba gsum po dag spong bar 'gyur te/ gsum gang zhe na/ 'di lta
110b6(khri pa): ste/ 'jig tshogs la lta ba dang / the tshom dang / tshul khrims dang / brtul zhugs mchog tu 'dzin pa ste/ kun tu sbyor ba gsum po de dag spangs pas rgyun du zhugs pa zhes bya'o/ /des bsgom pa'i lam thob nas 'dod pa la 'dod chags dang / gnod sems
110b7(khri pa): gnyis srab mor byed par 'gyur te/ de ni lan cig phyir 'ong ba yin no/ /des bsgom pa'i lam cher bsgoms pa de nyid kyis 'dod pa la 'dod chags dang / gnod sems gnyis ma lus par spong bar 'gyur ro/ /des de gnyis spangs pas phyir mi 'ong ba yin no/ /des
111a1(khri pa): bsgom pa'i lam cher bsgoms pa de nyid kyis gong ma'i cha dang 'thun pa'i kun tu sbyor ba lnga spong bar 'gyur te/ lnga gang zhe na/ 'di lta ste/ gzugs kyi 'dod chags dang / gzugs med pa'i 'dod chags dang / ma rig pa dang / nga rgyal dang / rgod pa ste/
111a2(khri pa): des de dag spangs pas dgra bcom par 'gyur ro zhes bya ba dang / gang zag 'di ni mtshan ma med pa'i rnam par thar pa'i sgos dbang po lnga po dag skyed par 'gyur ro/ /de nas dbang po lnga po dag gis bar chad med pa'i ting nge 'dzin la reg par 'gyur ro/ /bar chad med pa'i ting nge 'dzin
111a3(khri pa): las rnam par grol ba'i shes pa skye bar 'gyur ro/ /de nas rnam par grol ba'i shes pas kun tu sbyor ba gsum po dag spong bar 'gyur te/ gsum gang zhe na/ 'di lta ste/ 'jig tshogs la lta ba dang / the tshom dang / tshul khrims dang / brtul zhugs mchog tu 'dzin pa
111a4(khri pa): ste/ kun tu sbyor ba gsum po de dag spangs pas rgyun du zhugs pa zhes bya'o/ /des bsgom pa'i lam thob nas 'dod pa la 'dod chags dang / gnod sems gnyis srab mor byed par 'gyur te/ de ni lan cig phyir 'ong ba yin no/ /des bsgom pa'i lam cher bsgoms pa de nyid kyis
111a5(khri pa): 'dod pa la 'dod chags dang / gnod sems gnyis ma lus par spong bar 'gyur ro/ /de gnyis spangs pas phyir mi 'ong ba yin no/ /des bsgom pa'i lam cher bsgoms pa de nyid kyis gong ma'i cha dang 'thun pa'i kun tu sbyor ba lnga po dag spong bar 'gyur te/ lnga gang zhe na/ 'di lta
111a6(khri pa): ste/ gzugs kyi 'dod chags dang / gzugs med pa'i 'dod chags dang / ma rig pa dang / nga rgyal dang / rgod pa ste/ des de dag spangs pas dgra bcom par 'gyur ro zhes bya ba dang / gang zag 'di ni smon pa med pa'i rnam par thar pa'i sgos dbang po lnga po dag skyed par
111a7(khri pa): 'gyur ro/ /de nas dbang po lnga po dag gis bar chad med pa'i ting nge 'dzin la reg par 'gyur ro/ /bar chad med pa'i ting nge 'dzin las rnam par grol ba'i shes pa skye bar 'gyur ro/ /de nas rnam par grol ba'i shes pas kun tu sbyor ba gsum po dag spong bar 'gyur te/
111b1(khri pa): gsum gang zhe na/ 'di lta ste/ 'jig tshogs la lta ba dang / the tshom dang / tshul khrims dang / brtul zhugs mchog tu 'dzin pa ste/ kun tu sbyor ba gsum po de dag spangs pas rgyun du zhugs pa zhes bya'o/ /des bsgom pa'i lam thob nas 'dod pa la 'dod chags dang /
111b2(khri pa): gnod sems gnyis srab mor byed par 'gyur te/ de ni lan cig phyir 'ong ba yin no/ /des bsgom pa'i lam cher bsgoms pa de nyid kyis 'dod pa la 'dod chags dang / gnod sems de gnyis ma lus par spong bar 'gyur ro/ /de gnyi ga spangs pas phyir mi 'ong ba yin no/ /des
111b3(khri pa): bsgom pa'i lam cher bsgoms pa de nyid kyis gong ma'i cha dang 'thun pa'i kun tu sbyor ba lnga po dag spong bar 'gyur te/ lnga gang zhe na/ 'di lta ste/ gzugs kyi 'dod chags dang / gzugs med pa'i 'dod chags dang / ma rig pa dang / nga rgyal dang / rgod pa ste/ des de dag
111b4(khri pa): spangs pas dgra bcom par 'gyur ro zhes bya ba ste/ rab 'byor de ni byang chub sems dpa' sems dpa' chen po'i chos kyi mig yongs su dag pa yin no/ /rab 'byor gzhan yang byang chub sems dpa' sems dpa' chen po gang gi tshe 'di ltar shes te/ kun 'byung ba'i chos gang
111b5(khri pa): ci yang rung de thams cad ni 'gog pa'i chos can yin par rig nas/ dad pa la sogs pa dbang po lnga 'thob ste/ rab 'byor de ni byang chub sems dpa' sems dpa' chen po'i chos kyi mig yongs su dag pa yin no/ /rab 'byor gzhan yang byang chub sems dpa' sems
111b6(khri pa): dpa' chen po gang gi tshe 'di ltar shes te/ 'di ni sems dang po bskyed pa'i byang chub sems dpa' sems dpa' chen po yin te/ sbyin pa'i pha rol tu phyin pa la spyod pa'o zhes bya ba nas/ de bzhin du shes rab kyi pha rol tu phyin pa'i bar la spyod pa'o zhes bya ba dang / de nas dad pa'i
111b7(khri pa): dbang po dang brtson 'grus kyi dbang po thabs la mkhas pa dang ldan pas rtag tu lus bzang po yongs su 'dzin par 'gyur ro/ /byang chub sems dpa' 'di ni dge ba'i rtsa ba'i nye bar rton pas brtan pa ste/ rgyal rigs shing sA la chen po lta bu dag gi nang du skye bar 'gyur ba 'am/ bram ze'i
112a1(khri pa): rigs shing sA la chen po lta bu dag gam/ khyim bdag gi rigs shing sA la chen po lta bu dag gi nang du skye bar 'gyur/ rgyal chen bzhi'i ris kyi lha rnams kyi nang du skye bar 'gyur ba nas/ de bzhin du sbyar te/ gzhan 'phrul dbang byed kyi lha rnams kyi nang du skye bar 'gyur ro
112a2(khri pa): zhes bya bar shes so/ /der gnas nas kyang sems can rnams yongs su smin par byed cing bde ba nye bar sgrub pa thams cad kyis sems can rnams la bsnyen bkur byed/ sangs rgyas kyi zhing yang yongs su dag par byed/ de bzhin gshegs pa dgra bcom pa yang
112a3(khri pa): dag par rdzogs pa'i sangs rgyas rnams kyang mnyes par byed/ bkur stir byed/ bla mar byed/ ri mor byed/ mchod pa byed de/ nyan thos kyi sa'am/ rang sangs rgyas kyi sar ltung bar mi 'gyur ro/ /byang chub sems dpa' 'di ni bla na med pa yang dag par rdzogs pa'i
112a4(khri pa): byang chub mngon par rdzogs par sangs ma rgyas kyi bar du phyir ldog par mi 'gyur zhes bya bar shes te/ rab 'byor de ni byang chub sems dpa' sems dpa' chen po'i chos kyi mig yongs su dag pa yin no/ /rab 'byor gzhan yang byang chub sems dpa' sems dpa' chen pos 'di ltar
112a5(khri pa): shes te/ byang chub sems dpa' 'di ni de bzhin gshegs pas bla na med pa yang dag par rdzogs pa'i byang chub tu lung bstan to/ /'di ni lung ma bstan to/ /byang chub sems dpa' 'di dag ni rang gi don byed par 'gyur ro/ /'di dag ni byed par mi 'gyur ro/ /byang
112a6(khri pa): chub sems dpa' 'di dag ni phyir ldog pa'o/ /'di dag ni phyir mi ldog pa'o/ /byang chub sems dpa' 'di'i mngon par shes pa ni yongs su rdzogs so/ /'di'i ni yongs su ma rdzogs so/ /byang chub sems dpa' 'di ni mngon par shes pa yongs su rdzogs pa dag gis
112a7(khri pa): shar phyogs kyi 'jig rten gyi khams gang gA'i klung gi bye ma snyed dag tu de bzhin gshegs pa dgra bcom pa yang dag par rdzogs pa'i sangs rgyas rnams la bsnyen bkur bya ba'i phyir dang / bkur stir bya ba'i phyir dang / bla mar bya ba'i phyir dang / ri mor bya ba'i phyir dang / mchod
112b1(khri pa): par bya ba'i phyir 'gro'o/ /byang chub sems dpa' 'di ni mngon par shes pa thob po/ /'di ni 'thob par mi 'gyur ro/ /byang chub sems dpa' 'di byang chub thob pa'i sangs rgyas kyi zhing ni yongs su dag par 'gyur ro/ /'di'i sangs rgyas kyi zhing ni yongs su dag par mi 'gyur
112b2(khri pa): ro/ /byang chub sems dpa' 'dis ni sems can rnams yongs su smin par byas so/ /'dis ni yongs su smin par ma byas so/ /byang chub sems dpa' 'di la ni phyogs bcu'i 'jig rten gyi khams gang gA'i klung gi bye ma snyed dag na sangs rgyas bcom ldan 'das rnams bsngags
112b3(khri pa): pa rjod pa mdzad do/ /'di la ni rjod pa mi mdzad do/ /byang chub sems dpa' 'di dag ni sangs rgyas bcom ldan 'das rnams dang nye bar gnas so/ /gnas par 'gyur ro/ /'di dag ni nye bar mi gnas so/ /nye bar gnas par mi 'gyur ro/ /byang chub sems dpa' 'di
112b4(khri pa): byang chub thob pa'i tshe ni dpag tu yod par 'gyur ro/ /byang chub sems dpa' 'di byang chub thob pa'i tshe ni dpag tu med par 'gyur ro/ /byang chub sems dpa' 'di byang chub thob pa'i dge slong gi dge 'dun ni dpag tu yod par 'gyur ro/ /'di'i ni dpag tu med par 'gyur ro/ /byang
112b5(khri pa): chub sems dpa' 'di byang chub thob pa'i byang chub sems dpa'i dge 'dun ni dpag tu yod par 'gyur ro/ /'di'i ni dpag tu med par 'gyur ro/ /byang chub sems dpa' 'di ni dka' ba spyad pa spyod par 'gyur ro/ /'di ni spyod par mi 'gyur ro/ /byang chub sems dpa' 'di ni
112b6(khri pa): srid pa tha ma pa yin no/ /'di ni srid pa tha ma pa ma yin no/ /byang chub sems dpa' 'di ni byang chub kyi snying po la 'dug par 'gyur ro/ /'di ni 'dug par mi 'gyur ro/ /byang chub sems dpa' 'di la ni bdud 'byung bar 'gyur ro/ /'di la ni bdud 'byung bar mi 'gyur bar shes
112b7(khri pa): pa ste/ rab 'byor de ltar na byang chub sems dpa' sems dpa' chen po'i chos kyi mig yongs su dag pa yin no/ /de skad ces bka' stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das byang chub sems
113a1(khri pa): dpa' sems dpa' chen po'i sangs rgyas kyi mig yongs su dag pa gang lags/ bcom ldan 'das kyis bka' stsal pa/ rab 'byor byang chub sems dpa' sems dpa' chen po gang gis byang chub kyi sems kyi mjug thogs su rdo rje lta bu'i ting nge 'dzin
113a2(khri pa): la snyoms par zhugs nas rnam pa thams cad mkhyen pa nyid rjes su thob la/ de yang de bzhin gshegs pa'i stobs bcu dang ldan/ mi 'jigs pa bzhi dang ldan/ so so yang dag par rig pa bzhi dang / byams pa chen po dang / snying rje chen po dang / sangs rgyas kyi
113a3(khri pa): chos ma 'dres pa brgyad dang ldan zhing / byang chub sems dpa' sems dpa' chen po'i sangs rgyas kyi mig gang gis kyang rnam pa thams cad du chos thams cad la ma mthong ba'am/ ma thos pa'am/ mi dran pa'am/ mngon par mi shes pa gang yang med pa ste/ rab
113a4(khri pa): 'byor byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par sangs rgyas pa'i mig yongs su dag pa ni de lta bu ste/ rab 'byor de dag ni byang chub sems dpa' sems dpa' chen po rnams kyi shin tu yongs su dag
113a5(khri pa): pa'i mig lnga po dag yin no/ /rab 'byor byang chub sems dpa' sems dpa' chen po mig lnga po de dag yongs su dag par byed pa ni go cha chen po bgos par rig par bya'o/ /de nas bcom ldan 'das la/ tshe dang ldan pa rab 'byor gyis 'di skad ces gsol to/ /btsun
113a6(khri pa): bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pas chos gang dag la gnas par bgyi lags/ bcom ldan 'das kyis bka' stsal pa/ rab 'byor byang chub sems dpa' sems dpa' chen po shes rab kyi pha rol tu phyin
113a7(khri pa): pa la spyod pas chos gang la yang gnas par mi bya'o/ /de ci'i phyir zhe na/ gnas dang / gnas pa po dang / gnas par bya ba dmigs su med pa'i phyir ro/ /de skad ces bka' stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /
113b1(khri pa): btsun pa bcom ldan 'das bdag gis bcom ldan 'das kyis gsungs pa'i don 'tshal ba ltar na/ btsun pa bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pas/ gzugs la gnas par mi bgyi lags so/ /de bzhin
113b2(khri pa): du tshor ba dang / 'du shes dang / 'du byed rnams dang / rnam par shes pa dag la gnas par mi bgyi lags so/ /mig la gnas par mi bgyi lags so/ /de bzhin du rna ba dang / sna dang / lce dang / lus dang / yid la gnas par mi bgyi lags so/ /
113b3(khri pa): de bzhin du gzugs rnams la gnas par mi bgyi lags so/ /de bzhin du sgra dang / dri dang / ro dang / reg pa dang / chos rnams la gnas par mi bgyi lags so/ /mig gi rnam par shes pa la gnas par mi bgyi ba nas/ yid kyi rnam par shes pa'i bar la gnas
113b4(khri pa): par mi bgyi lags so/ /de bzhin du sbyar te/ chos kyi khams kyi bar la gnas par mi bgyi lags so/ /mig gi 'dus te reg pa la gnas par mi bgyi lags so/ /mig gi 'dus te reg pa'i rkyen gyis tshor ba la gnas par mi bgyi ba nas/ yid kyi 'dus te reg
113b5(khri pa): pa'i rkyen gyis tshor ba'i bar la gnas par mi bgyi zhing / sa'i khams la gnas par mi bgyi/ chu'i khams dang / me'i khams dang / rlung gi khams la gnas par mi bgyi/ nam mkha'i khams la gnas par mi bgyi/ rnam par shes pa'i khams la gnas par
113b6(khri pa): mi bgyi/ ma rig pa la gnas par mi bgyi ba nas/ rga shi'i bar la gnas par mi bgyi lags so/ /de ci'i slad du zhe na/ 'di ltar btsun pa bcom ldan 'das gzugs ni gzugs kyis stong / de bzhin du tshor ba dang / 'du shes dang / 'du byed rnams dang / rnam
113b7(khri pa): par shes pa ni rnam par shes pas stong ste/ btsun pa bcom ldan 'das gzugs kyi stong pa nyid gang lags pa de gzugs ma lags la/ gzugs kyi stong pa nyid las gud na yang gzugs ma mchis te/ gzugs nyid kyang stong pa nyid lags la/ stong pa nyid kyang gzugs
114a1(khri pa): lags pa'i slad du ste/ btsun pa bcom ldan 'das rnam grangs des na/ byang chub sems dpa' sems dpa' chen po shes rab kyi pha rol tu phyin pa la spyod pas gzugs la gnas par mi bgyi lags so/ /de bzhin du tshor ba'i stong pa nyid gang lags pa
114a2(khri pa): dang / 'du shes kyi stong pa nyid gang lags pa dang / 'du byed kyi stong pa nyid gang lags pa dang / rnam par shes pa'i stong pa nyid gang lags pa de rnam par shes pa ma lags la/ rnam par shes pa'i stong pa nyid las gud na yang rnam par shes pa ma mchis te/ rnam par
114a3(khri pa): shes pa nyid kyang stong pa nyid lags la/ stong pa nyid kyang rnam par shes pa lags so/ /btsun pa bcom ldan 'das rnam grangs des na/ byang chub sems dpa' sems dpa' chen po shes rab kyi pha rol tu phyin pa la spyod pas/ tshor ba la gnas par mi bgyi ba nas/
114a4(khri pa): rnam par shes pa'i bar la gnas par mi bgyi lags so/ /de bzhin du sbyar te/ ma rig pa la gnas par mi bgyi ba nas/ rga shi'i bar la gnas par mi bgyi lags so/ /de ci'i slad du zhe na/ 'di ltar rga shi'i bar gyi stong pa nyid gang lags pa de rga shi ma lags la/
114a5(khri pa): rga shi'i stong pa nyid las gud na yang rga shi ma mchis te/ rga shi nyid kyang stong pa nyid lags la/ stong pa nyid kyang rga shi lags pa'i slad du ste/ btsun pa bcom ldan 'das rnam grangs des na byang chub sems dpa' sems dpa' chen po shes rab kyi pha rol tu phyin pa la spyod pas rga
114a6(khri pa): shi'i bar la gnas par mi bgyi lags so/ /btsun pa bcom ldan 'das gzhan yang byang chub sems dpa' sems dpa' chen po shes rab kyi pha rol tu phyin pa la spyod pas/ dran pa nye bar gzhag pa bzhi la gnas par mi bgyi lags so/ /de ci'i slad du zhe na/ 'di ltar dran pa nye
114a7(khri pa): bar gzhag pa rnams ni dran pa nye bar gzhag pa rnams kyis stong ste/ dran pa nye bar gzhag pa rnams las gud na yang stong pa nyid ma mchis la/ stong pa nyid las gud na yang dran pa nye bar gzhag pa rnams ma mchis te/ dran pa nye bar gzhag pa rnams nyid kyang stong pa nyid lags la/
114b1(khri pa): stong pa nyid kyang dran pa nye bar gzhag pa rnams lags pa'i slad du'o/ /de bzhin du sbyar te/ sangs rgyas kyi chos ma 'dres pa brgyad kyi bar la gnas par mi bgyi lags so/ /de ci'i slad du zhe na/ 'di ltar sangs rgyas kyi chos ma 'dres pa brgyad ni sangs rgyas kyi chos ma
114b2(khri pa): 'dres pa brgyad kyis stong ste/ sangs rgyas kyi chos ma 'dres pa brgyad las gud na yang stong pa nyid ma mchis la/ stong pa nyid las gud na yang sangs rgyas kyi chos ma 'dres pa brgyad ma mchis te/ sangs rgyas kyi chos ma 'dres pa brgyad nyid kyang stong pa nyid lags
114b3(khri pa): la/ stong pa nyid kyang sangs rgyas kyi chos ma 'dres pa brgyad lags pa'i slad du'o/ /btsun pa bcom ldan 'das rnam grangs des na byang chub sems dpa' sems dpa' chen po shes rab kyi pha rol tu phyin pa la spyod pas/ sangs rgyas kyi chos ma 'dres pa brgyad la gnas
114b4(khri pa): par mi bgyi lags so/ / //shes rab kyi pha rol tu phyin pa khri pa/ bam po bcu gcig pa/ btsun pa bcom ldan 'das gzhan yang byang chub sems dpa' sems dpa' chen po shes rab kyi pha rol tu phyin pa la spyod pas/ sbyin pa'i pha rol tu phyin pa la gnas
114b5(khri pa): par mi bgyi lags/ de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la gnas par mi bgyi lags so/ /de ci'i slad
114b6(khri pa): du zhe na/ 'di ltar shes rab kyi pha rol tu phyin pa'i bar ni/ shes rab kyi pha rol tu phyin pas stong ste/ shes rab kyi pha rol tu phyin pa las gud na stong pa nyid ma mchis la/ stong pa nyid las gud na yang shes rab kyi pha rol tu phyin pa ma mchis te/ shes rab kyi pha rol tu phyin
114b7(khri pa): pa nyid kyang stong pa nyid lags la/ stong pa nyid kyang shes rab kyi pha rol tu phyin pa lags pa'i slad du ste/ btsun pa bcom ldan 'das rnam grangs des na byang chub sems dpa' sems dpa' chen po shes rab kyi pha rol tu phyin pa la spyod pas/ sbyin pa'i pha rol tu phyin pa la
115a1(khri pa): gnas par mi bgyi ba nas/ shes rab kyi pha rol tu phyin pa'i bar la gnas par mi bgyi lags so/ /btsun pa bcom ldan 'das gzhan yang byang chub sems dpa' sems dpa' chen po shes rab kyi pha rol tu phyin pa la spyod pas/ yig 'bru rnams la gnas
115a2(khri pa): par mi bgyi/ yi ge bsgrub pa rnams la gnas par mi bgyi/ gcig brjod pa dang / gnyis brjod pa dang / mang po brjod pa'i bar dag la gnas par mi bgyi lags so/ /de ci'i slad du zhe na/ 'di ltar yig 'bru rnams ni yig 'bru rnams kyis stong pa'i slad du'o/ /
115a3(khri pa): de bzhin du sbyar te/ le'u gong mar ji skad bstan pa de kho na bzhin du sbyar bar bgyi'o/ /btsun pa bcom ldan 'das gzhan yang byang chub sems dpa' sems dpa' chen po shes rab kyi pha rol tu phyin pa la spyod pas mngon par shes pa rnams la gnas par mi bgyi lags so/ /de
115a4(khri pa): ci'i slad du zhe na/ 'di ltar mngon par shes pa rnams ni mngon par shes pa rnams kyis stong ste/ mngon par shes pa gang lags pa de ni stong pa nyid ma lags/ stong pa nyid gang lags pa de yang mngon par shes pa rnams ma lags shing / mngon par shes pa rnams las gud
115a5(khri pa): na yang stong pa nyid ma mchis la/ stong pa nyid las gud na yang mngon par shes pa rnams ma mchis te/ mngon par shes pa rnams nyid kyang stong pa nyid lags la/ stong pa nyid kyang mngon par shes pa rnams lags pa'i slad du ste/ btsun pa bcom ldan 'das rnam grangs
115a6(khri pa): des na byang chub sems dpa' sems dpa' chen po shes rab kyi pha rol tu phyin pa la spyod pas/ mngon par shes pa rnams la gnas par mi bgyi lags so/ /btsun pa bcom ldan 'das gzhan yang byang chub sems dpa' sems dpa' chen po shes rab kyi pha rol tu phyin pa la spyod
115a7(khri pa): pas/ gzugs mi rtag ces bgyi bar gnas par mi bgyi lags so/ /de bzhin du tshor ba dang / 'du shes dang / 'du byed rnams dang / rnam par shes pa mi rtag ces bgyi bar gnas par mi bgyi lags so/ /de ci'i slad du zhe na/ 'di ltar gzugs mi rtag pa nyid gzugs mi
115b1(khri pa): rtag pa nyid kyis stong ste/ gzugs mi rtag pa nyid gang lags pa de stong pa nyid ma lags/ stong pa nyid gang lags pa de yang gzugs mi rtag pa nyid ma lags/ gzugs mi rtag pa nyid las gud na yang stong pa nyid ma mchis la/ stong pa nyid las gud na yang gzugs mi rtag pa
115b2(khri pa): nyid ma mchis te/ gzugs mi rtag pa nyid kyang stong pa nyid lags la/ stong pa nyid kyang gzugs mi rtag pa nyid lags pa'i slad du'o/ /de bzhin du tshor ba dang / 'du shes dang / 'du byed rnams dang / rnam par shes pa dag la yang rgya cher sbyar bar bgyi ste/
115b3(khri pa): btsun pa bcom ldan 'das rnam grangs des na byang chub sems dpa' sems dpa' chen po shes rab kyi pha rol tu phyin pa la spyod pas/ gzugs mi rtag pa nyid nas rnam par shes pa mi rtag pa nyid kyi bar la gnas par mi bgyi lags so/ /de bzhin du sbyar te/ gzugs
115b4(khri pa): nas rnam par shes pa'i bar la bde zhes bgyi bar gnas par mi bgyi lags so/ /gzugs nas rnam par shes pa'i bar la sdug bsngal zhes bgyi bar gnas par mi bgyi lags so/ /gzugs nas rnam par shes pa'i bar la stong zhes bgyi bar gnas par mi bgyi lags
115b5(khri pa): so/ /gzugs nas rnam par shes pa'i bar la mtshan ma ma mchis zhes bgyi bar gnas par mi bgyi lags so/ /gzugs nas rnam par shes pa'i bar la smon pa ma mchis zhes bgyi bar gnas par mi bgyi lags so/ /gzugs nas rnam par shes pa'i bar la zhi zhes bgyi bar
115b6(khri pa): gnas par mi bgyi lags so/ /gzugs nas rnam par shes pa'i bar la dben zhes bgyi bar gnas par mi bgyi lags so/ /gzugs nas rnam par shes pa'i bar la kun nas nyon mongs zhes bgyi bar gnas par mi bgyi lags so/ /gzugs nas rnam par shes
115b7(khri pa): pa'i bar la skye ba ma mchis zhes bgyi bar gnas par mi bgyi lags so/ /gzugs nas rnam par shes pa'i bar la 'gag pa ma mchis zhes bgyi bar gnas par mi bgyi lags so/ /gzugs nas rnam par shes pa'i bar la dngos po ma mchis zhes bgyi bar gnas par mi
116a1(khri pa): bgyi lags so/ /de ci'i slad du zhe na/ gzugs kyi phung por ji skad bstan pa de bzhin du sbyar bar bgyi ba'i slad du'o/ /btsun pa bcom ldan 'das gzhan yang byang chub sems dpa' sems dpa' chen po shes rab kyi pha rol tu phyin pa la spyod pas/
116a2(khri pa): chos kyi de bzhin nyid la gnas par mi bgyi lags so/ /de ci'i slad du zhe na/ 'di ltar chos kyi de bzhin nyid ni chos kyi de bzhin nyid kyis stong ste/ chos kyi de bzhin nyid las gud na yang stong pa nyid ma mchis la/ stong pa nyid las gud na yang chos kyi de bzhin nyid ma mchis
116a3(khri pa): te/ chos kyi de bzhin nyid kyang stong pa nyid lags/ stong pa nyid kyang chos kyi de bzhin nyid lags pa'i slad du'o/ /btsun pa bcom ldan 'das rnam grangs des na byang chub sems dpa' sems dpa' chen po shes rab kyi pha rol tu phyin pa la spyod pas/ chos kyi de bzhin
116a4(khri pa): nyid la gnas par mi bgyi ba nas/ de bzhin du sbyar te/ chos nyid dang / chos kyi dbyings dang / chos skyon med pa nyid dang / yang dag pa'i mtha' la gnas par mi bgyi lags so/ /de ci'i slad du zhe na/ snga ma ji lta ba de bzhin du sbyar bar bgyi ba'i slad du'o/ /btsun
116a5(khri pa): pa bcom ldan 'das gzhan yang byang chub sems dpa' sems dpa' chen po shes rab kyi pha rol tu phyin pa la spyod pas gzungs kyi sgo thams cad dang / ting nge 'dzin gyi sgo thams cad la gnas par mi bgyi lags so/ /de ci'i slad du zhe na/ 'di ltar gzungs kyi sgo rnams dang /
116a6(khri pa): ting nge 'dzin gyi sgo rnams ni gzungs kyi sgo rnams dang / ting nge 'dzin gyi sgo rnams kyis stong ste/ snga ma bzhin du rgya cher sbyar bar bgyi'o/ /btsun pa bcom ldan 'das 'di lta ste/ byang chub sems dpa' thabs la mi mkhas pas shes rab kyi pha rol tu phyin pa la spyod pa ni
116a7(khri pa): bdag tu 'dzin pa dang / bdag gir 'dzin par gyur pa'i yid kyis gzugs la spyod cing / de bzhin du tshor ba dang / 'du shes dang / 'du byed rnams dang / rnam par shes pa la spyod na/ de lta na gzugs mngon par 'du bgyid pa la spyod pa lags shing / de bzhin du tshor
116b1(khri pa): ba mngon par 'du bgyid pa dang / 'du shes mngon par 'du bgyid pa dang / 'du byed mngon par 'du bgyid pa dang / rnam par shes pa mngon par 'du bgyid pa la spyod pa lags te/ mngon par 'du bgyid pa la spyod pa ni shes rab kyi pha rol tu phyin pa yongs su mi 'dzin cing /
116b2(khri pa): shes rab kyi pha rol tu phyin pa la rnal 'byor du bgyid pa ma lags te/ shes rab kyi pha rol tu phyin pa yongs su ma rdzogs par ni rnam pa thams cad mkhyen pa nyid du nges par 'byung bar mi 'gyur lags so/ /btsun pa bcom ldan 'das 'di lta ste/ byang chub sems dpa' shes
116b3(khri pa): rab kyi pha rol tu phyin pa la spyod pa na/ thabs la mi mkhas pas bdag tu 'dzin pa dang / bdag gir 'dzin par gyur pa'i yid kyis de gzugs la spyod cing / de bzhin du tshor ba dang / 'du shes dang / 'du byed rnams dang / rnam par shes pa la spyod na/ de lta na
116b4(khri pa): gzugs mngon par 'du bgyid pa la spyod pa lags shing / de bzhin du tshor ba mngon par 'du bgyid pa dang / 'du shes mngon par 'du bgyid pa dang / 'du byed mngon par 'du bgyid pa dang / rnam par shes pa mngon par 'du bgyid pa la spyod pa lags la/ mngon par
116b5(khri pa): 'du bgyid pa la spyod pa ni shes rab kyi pha rol tu phyin pa yongs su 'dzin pa ma lags/ shes rab kyi pha rol tu phyin pa la rnal 'byor du bgyid pa ma lags te/ shes rab kyi pha rol tu phyin pa yongs su ma rdzogs par ni rnam pa thams cad mkhyen pa nyid du nges par 'byung bar mi
116b6(khri pa): 'gyur lags so/ /btsun pa bcom ldan 'das 'di lta ste/ byang chub sems dpa' shes rab kyi pha rol tu phyin pa la spyod pa thabs la mi mkhas pas bdag tu 'dzin pa dang / bdag gir 'dzin pa'i yid kyis de bzhin du sbyar te/ gzungs kyi sgo rnams dang / ting nge
116b7(khri pa): 'dzin gyi sgo rnams kyi bar la spyod na gzungs kyi sgo dang / ting nge 'dzin gyi sgo mngon par 'du bgyid pa la spyod pa lags te/ mngon par 'du bgyid pa la spyod pa ni shes rab kyi pha rol tu phyin pa yongs su 'dzin pa ma lags/ shes rab kyi pha rol tu phyin pa la rnal 'byor du bgyid pa ma
117a1(khri pa): lags te/ shes rab kyi pha rol tu phyin pa yongs su ma rdzogs par ni/ rnam pa thams cad mkhyen pa nyid du nges par 'byung bar mi 'gyur lags so/ /de ci'i slad du zhe na/ 'di ltar gzugs ni yongs su gzung ba ma mchis/ de bzhin du tshor ba
117a2(khri pa): dang / 'du shes dang / 'du byed rnams dang / rnam par shes pa ni yongs su gzung ba ma mchis pa'i slad du'o/ /gzugs kyi gzung ba ma mchis pa/ de ni rang bzhin gyis stong pa nyid kyi slad du gzugs ma lags so/ /de bzhin du tshor ba gang lags pa dang /
117a3(khri pa): 'du shes gang lags pa dang / 'du byed rnams gang lags pa dang / rnam par shes pa'i yongs su gzung ba ma mchis pa gang lags pa de ni rang bzhin gyis stong pa nyid kyi slad du rnam par shes pa ma lags so/ /de bzhin du sbyar te/ gzungs kyi sgo rnams dang / ting nge
117a4(khri pa): 'dzin gyi sgo rnams ni yongs su gzung ba ma mchis pa lags so/ /gzungs kyi sgo rnams dang / ting nge 'dzin gyi sgo rnams kyi yongs su gzung ba ma mchis pa gang lags pa de ni rang bzhin gyis stong pa nyid kyi slad du/ gzungs kyi sgo rnams dang / ting nge 'dzin gyi sgo rnams ma
117a5(khri pa): lags so/ /shes rab kyi pha rol tu phyin pa de yang rang bzhin gyis stong pa nyid kyi slad du yongs su gzung ba ma mchis pa lags so/ /byang chub sems dpa' sems dpa' chen po shes rab kyi pha rol tu phyin pa la de ltar spyod pas/ chos thams cad rang bzhin gyis stong par
117a6(khri pa): nye bar brtag par bgyi ste/ ci nas kyang chos gang la yang yid rnam par rgyu bar mi 'gyur ba de ltar nye bar brtag par bgyi ste/ de ni byang chub sems dpa' sems dpa' chen po'i yongs su gzung ba ma mchis pa'i ting nge 'dzin gyi dkyil 'khor gyi yo byad yangs pa/ tshad ma mchis pa
117a7(khri pa): tshad ma nges pa nyan thos dang / rang sangs rgyas thams cad dang thun mong ma lags pa'o/ /rnam pa thams cad mkhyen pa nyid de yang nang stong pa nyid kyi slad du dang / phyi stong pa nyid kyi slad du dang / de bzhin du phyi nang stong pa nyid kyi slad du dang / stong pa nyid stong pa nyid kyi slad du dang /
117b1(khri pa): chen po stong pa nyid dang / don dam pa stong pa nyid dang / 'dus byas stong pa nyid dang / 'dus ma byas stong pa nyid dang / mtha' las 'das pa stong pa nyid dang / thog ma dang tha ma med pa stong pa nyid dang / dor ba med pa stong pa nyid dang / rang bzhin gyis stong pa nyid dang /
117b2(khri pa): rang gi mtshan nyid stong pa nyid dang / chos thams cad stong pa nyid dang / mi dmigs pa stong pa nyid dang / dngos po med pa stong pa nyid dang / ngo bo nyid stong pa nyid dang / dngos po med pa'i ngo bo nyid stong pa nyid kyi slad du yongs su gzung ba ma mchis pa lags so/ /de ci'i slad
117b3(khri pa): du zhe na/ de ni mtshan mas bsgrub par bgyi ba ma lags pa'i slad du'o/ /de ci'i slad du zhe na/ mtshan ma ni nyon mongs pa lags pa'i slad du'o/ /mtshan ma yang gang lags she na/ 'di lta ste gzugs ni mtshan ma lags so/ /sgra dang / dri dang / ro dang reg
117b4(khri pa): bya dang / chos ni mtshan ma lags so/ /de bzhin du sbyar te/ gzungs kyi sgo rnams ni mtshan ma lags so/ /ting nge 'dzin gyi sgo rnams kyi bar du ni mtshan ma lags te/ de ni mtshan ma zhes bgyi'o/ /nyon mongs pa yang de lags te de ni gzung bar mi bgyi/ goms
117b5(khri pa): par mi bgyi lags so/ /de lta ma lags na ni kun tu rgyu bzo sbyangs kyang thams cad mkhyen pa'i ye shes 'di la dad par mi 'gyur lags so/ /dad pa de yang gang zhe na/ shes rab kyi pha rol tu phyin pa 'di la yid ches pa dang / rtog pa dang mos pa dang rten pa dang sems pa dang
117b6(khri pa): 'jal ba dang dpyod pa ste/ de yang mtshan ma'i tshul du ma lags te/ de ltar na mtshan ma de gzung bar mi bgyi lags so/ /kun tu rgyu bzo sbyangs kyang mos nas dad pas rjes su 'brang zhing rang bzhin gyis stong pa nyid du shes pas zhugs nas/ gzugs yongs su ma bzung /
117b7(khri pa): tshor ba dang / 'du shes dang / 'du byed rnams dang / rnam par shes pa mtshan mar yongs su ma bzung ba lags so/ /de ci'i slad du zhe na/ 'di ltar de la rang gi mtshan nyid kyis stong pa'i chos rnams la yongs su gzung ba mi skye ba'i slad du'o/ /de ci'i slad du zhe na/ 'di
118a1(khri pa): ltar des shes pa de nang gi mngon par rtogs pa thob pas yang dag par rjes su ma mthong / phyi'i mngon par rtogs pa thob pa dang / phyi nang gi mngon par rtogs pa thob pas shes pa de yang dag par rjes su ma mthong la/ nang stong pa nyid kyi slad du shes pa
118a2(khri pa): de shes pa dang / mngon par rtogs pa las gzhan du yang dag par rjes su ma mthong ba'i slad du'o/ /de ci'i slad du zhe na/ 'di ltar des gang gis shes par bgyid pa dang / gang shes par bgyid pa dang / gang las shes par bgyi ba'i chos de yang dag par rjes su ma mthong ste/ shes pa de gzugs
118a3(khri pa): nas tshor ba dang / 'du shes dang / 'du byed rnams dang / rnam par shes pa'i bar gyi nang du yang dag par rjes su ma mthong / shes pa de gzugs nas rnam par shes pa'i bar gyi phyi rol du yang dag par rjes su ma mthong / shes pa de gzugs nas rnam par shes pa'i bar gyi nang
118a4(khri pa): dang / phyi rol du yang dag par rjes su ma mthong / gzugs las gzhan du shes pa de yang dag par rjes su ma mthong / tshor ba dang / 'du shes dang / 'du byed rnams las gzhan du yang dag par rjes su ma mthong / shes pa de rnam par shes pa las gzhan du yang dag par
118a5(khri pa): rjes su ma mthong ba'i slad du'o/ /rnam grangs 'di la kun tu rgyu bzo sbyangs mos par gyur te/ de chos 'di la mos nas thams cad mkhyen pa nyid la dad pas rjes su 'brang bar gyur to/ /de lta bas na chos thams cad mi dmigs pa'i slad du chos nyid tshad mar bgyis nas/ mtshan ma
118a6(khri pa): yid la mi bgyid pas ci nas kyang des chos gang yang yongs su gzung ba ma mchis pa de ltar mos lags so/ /chos thams cad yongs su gzung ba ma mchis pa'i slad du des gang gzung bar bgyi ba'am/ gtang bar bgyi ba'i chos gang yang ma dmigs te/ chos thams cad rlom
118a7(khri pa): sems ma mchis pa'i slad du/ de mya ngan las 'das pas kyang rlom sems su mi bgyid lags so/ /btsun pa bcom ldan 'das chos thams cad yongs su gzung ba ma mchis pa'i slad du/ gang gzugs yongs su mi 'dzin cing / de bzhin du tshor ba dang / 'du shes dang /
118b1(khri pa): 'du byed rnams dang / rnam par shes pa yongs su mi 'dzin pa dang / de bzhin du sbyar te/ chos thams cad yongs su gzung ba ma mchis pa'i slad du gzungs kyi sgo thams cad dang / ting nge 'dzin gyi sgo thams cad kyi bar du yongs su mi 'dzin pa ni/ pha rol nas pha rol
118b2(khri pa): du 'chi ba ma mchis pa'i slad du shes rab kyi pha rol tu phyin pa 'dis kyang rlom sems su mi bgyid lags so/ /de ni dran pa nye bar gzhag pa bzhi nas/ 'phags pa'i lam yan lag brgyad pa'i bar dang / de bzhin du de bzhin gshegs pa'i stobs bcu nas/ sangs rgyas
118b3(khri pa): kyi chos sam 'dres pa brgyad kyi bar dag yongs su ma rdzogs par bar ma dor yongs su mya ngan las mi 'da' lags so/ /de ci'i slad du zhe na/ 'di ltar dran pa nye bar gzhag pa de dag dran pa nye bar gzhag pa ma lags par yang dag par rjes su mthong ba nas/ de bzhin du
118b4(khri pa): sbyar te/ sangs rgyas kyi chos ma 'dres pa brgyad kyi bar dag sangs rgyas kyi chos rnams ma lags par yang dag par rjes su mthong ba'i slad du ste/ 'di ni byang chub sems dpa' sems dpa' chen po'i gang gzugs yongs su mi 'dzin pa dang / de bzhin du tshor ba dang /
118b5(khri pa): 'du shes dang / 'du byed rnams dang / rnam par shes pa yongs su mi 'dzin pa nas de bzhin du sbyar te/ gzungs kyi sgo thams cad dang / ting nge 'dzin gyi sgo thams cad kyi bar du yongs su mi 'dzin pa dang / dran pa nye bar gzhag pa rnams nas/ 'phags pa'i lam
118b6(khri pa): yan lag brgyad pa'i bar dang / de bzhin gshegs pa'i stobs bcu dang de bzhin du sbyar te/ sangs rgyas kyi chos ma 'dres pa brgyad kyi bar dag yongs su mi 'dzin pa'i shes rab kyi pha rol tu phyin pa lags so/ /btsun pa bcom ldan 'das gzhan yang byang chub sems dpa'
118b7(khri pa): sems dpa' chen po shes rab kyi pha rol tu phyin pa la spyod pas 'di ltar nye bar brtag par bgyi ste/ kye shes rab kyi pha rol tu phyin pa 'di ni gang / gang gis na 'di shes rab kyi pha rol tu phyin pa yin/ 'di gang gi shes rab kyi pha rol tu phyin pa yin/ de ci'i phyir shes rab kyi pha
119a1(khri pa): rol tu phyin pa zhes brtag par bgyi ste/ byang chub sems dpa' sems dpa' chen po shes rab kyi pha rol tu phyin pa la spyod pa na yang 'di snyam du chos gang yang med cing mi dmigs pa de ni/ shes rab kyi pha rol tu phyin pa'o snyam du nges par sems par bgyid do/ /
119a2(khri pa): de nas tshe dang ldan pa sha ra dwa ti'i bus/ tshe dang ldan pa rab 'byor la 'di skad ces smras so/ /tshe dang ldan pa rab 'byor chos med cing mi dmigs pa gang yin/ smras pa/ nang stong pa nyid kyi phyir dang / phyi stong pa nyid kyi phyir dang / phyi nang stong pa nyid kyi phyir dang / stong
119a3(khri pa): pa nyid stong pa nyid kyi phyir dang / chen po stong pa nyid kyi phyir dang / don dam pa stong pa nyid kyi phyir dang / 'dus byas stong pa nyid kyi phyir dang / 'dus ma byas stong pa nyid kyi phyir dang / mtha' las 'das pa stong pa nyid kyi phyir dang / thog ma dang tha ma med pa stong pa nyid kyi phyir dang /
119a4(khri pa): dor ba med pa stong pa nyid kyi phyir dang / rang bzhin gyis stong pa nyid kyi phyir dang / rang gi mtshan nyid stong pa nyid kyi phyir dang / chos thams cad stong pa nyid kyi phyir dang / mi dmigs pa stong pa nyid kyi phyir dang / dngos po med pa stong pa nyid kyi phyir dang / ngo bo nyid stong pa nyid kyi
119a5(khri pa): phyir dang / dngos po med pa'i ngo bo nyid stong pa nyid kyi phyir/ tshe dang ldan pa sha ra dwa ti'i bu shes rab kyi pha rol tu phyin pa'i chos ni med cing mi dmigs so/ /de bzhin du sbyar te/ bsam gtan gyi pha rol tu phyin pa'i chos dang / brtson 'grus kyi pha rol tu phyin pa'i chos dang / tshe
119a6(khri pa): dang ldan pa sha ra dwa ti'i bu de bzhin du bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa'i chos ni med cing mi dmigs so/ /tshe dang ldan pa sha ra dwa ti'i bu gzhan yang nang stong pa nyid kyi phyir dang / de bzhin du sbyar te/ dngos po med
119a7(khri pa): pa'i ngo bo nyid stong pa nyid kyi bar gyi phyir gzugs med cing mi dmigs so/ /tshe dang ldan pa sha ra dwa ti'i bu de bzhin du tshor ba dang / 'du shes dang / 'du byed rnams dang / rnam par shes pa med cing mi dmigs so/ /tshe dang ldan pa sha ra dwa ti'i bu nang stong pa nyid kyang med cing mi dmigs
119b1(khri pa): so/ /tshe dang ldan pa sha ra dwa ti'i bu de bzhin du sbyar te/ dngos po med pa'i ngo bo nyid stong pa nyid kyi bar du med cing mi dmigs so/ /tshe dang ldan pa sha ra dwa ti'i bu dran pa nye bar gzhag pa rnams med cing mi dmigs so/ /de bzhin du sbyar te/ 'phags pa'i lam yan lag
119b2(khri pa): brgyad pa'i bar dang / de bzhin gshegs pa'i stobs bcu nas sangs rgyas kyi chos ma 'dres pa brgyad kyi bar du med cing mi dmigs so/ /tshe dang ldan pa sha ra dwa ti'i bu mngon par shes pa drug med cing mi dmigs so/ /de bzhin nyid med cing mi dmigs so/ /tshe dang ldan
119b3(khri pa): pa sha ra dwa ti'i bu chos rnams kyi chos nyid dang / chos gnas pa nyid dang / chos skyon med pa nyid dang / yang dag pa'i mtha'i bar du med cing mi dmigs so/ /rgyun du zhugs pa med cing mi dmigs pa nas/ dgra bcom pa'i bar du med cing mi dmigs so/ /rang sangs
119b4(khri pa): rgyas med cing mi dmigs so/ /byang chub sems dpa' med cing mi dmigs so/ /tshe dang ldan pa sha ra dwa ti'i bu sangs rgyas zhes bya ba med cing mi dmigs so/ /tshe dang ldan pa sha ra dwa ti'i bu rnam pa thams cad mkhyen pa nyid kyang med cing mi dmigs so/ /sha ra dwa ti'i bu
119b5(khri pa): byang chub sems dpa' sems dpa' chen po shes rab kyi pha rol tu phyin pa la spyod pa na/ de ltar nye bar rtog par byed cing nges par sems par byed la/ de ltar nye bar rtog par byed cing / de ltar nges par sems pa na/ gal te sems mi zhum mi 'gong la mi skrag mi dngang zhing dngang
119b6(khri pa): bar mi 'gyur na/ byang chub sems dpa' sems dpa' chen po de ni shes rab kyi pha rol tu phyin pa dang ma bral bar rig par bya'o/ /de nas tshe dang ldan pa sha ra dwa ti'i bus/ tshe dang ldan pa rab 'byor la 'di skad ces smras so/ /tshe dang ldan pa rab 'byor ci'i phyir na byang chub sems
119b7(khri pa): dpa' sems dpa' chen po shes rab kyi pha rol tu phyin pa dang ma bral bar rig par bya'o/ /de skad ces smras pa dang / tshe dang ldan pa rab 'byor gyis tshe dang ldan pa sha ra dwa ti'i bu la 'di skad ces smras so/ /tshe dang ldan pa sha ra dwa ti'i bu gzugs ni gzugs kyi rang bzhin dang bral ba ste/
120a1(khri pa): de ni byang chub sems dpa' sems dpa' chen po shes rab kyi pha rol tu phyin pa la spyod pa na/ yang dag pa ji lta ba bzhin du rab tu shes so/ /tshe dang ldan pa sha ra dwa ti'i bu de bzhin du tshor ba dang / 'du shes dang / 'du byed rnams dang / rnam par shes pa
120a2(khri pa): ni rnam par shes pa'i rang bzhin dang bral ba ste/ de ni byang chub sems dpa' sems dpa' chen po shes rab kyi pha rol tu phyin pa la spyod pa na/ yang dag pa ji lta ba bzhin du rab tu shes so/ /tshe dang ldan pa sha ra dwa ti'i bu de bzhin du sbyin pa'i pha rol tu phyin pa dang / tshul khrims
120a3(khri pa): kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa ni shes rab kyi pha rol tu phyin pa'i rang bzhin dang bral ba ste/ de ni byang chub sems dpa' sems dpa' chen
120a4(khri pa): pos yang dag pa ji lta ba bzhin du rab tu shes so/ /de bzhin du sbyar te/ sangs rgyas kyi chos ma 'dres pa brgyad kyi bar dang / yang dag pa'i mtha'i bar ni yang dag pa'i mtha'i rang bzhin dang bral ba ste/ de ni byang chub sems dpa' sems dpa' chen po shes rab kyi pha rol tu phyin pa
120a5(khri pa): la spyod pa na yang dag pa ji lta ba bzhin du rab tu shes so/ /tshe dang ldan pa sha ra dwa ti'i bu rgyu des na/ byang chub sems dpa' sems dpa' chen po shes rab kyi pha rol tu phyin pa dang ma bral bar rig par bya'o/ /de skad ces smras pa dang / tshe dang ldan pa sha ra dwa ti'i bus tshe dang ldan pa rab
120a6(khri pa): 'byor la 'di skad ces smras so/ /tshe dang ldan pa rab 'byor gzugs kyi rang bzhin gang yin/ tshor ba dang / 'du shes dang / 'du byed rnams kyi rang bzhin gang yin/ rnam par shes pa'i rang bzhin gang yin/ tshe dang ldan pa rab 'byor de bzhin du sbyar te/ yang dag
120a7(khri pa): pa'i mtha'i bar gyi rang bzhin gang yin/ de skad ces smras pa dang / tshe dang ldan pa rab 'byor gyis/ tshe dang ldan pa sha ra dwa ti'i bu la 'di skad ces smras so/ /tshe dang ldan pa sha ra dwa ti'i bu gzugs kyi rang bzhin ni dngos po med pa'o/ /de bzhin du tshor ba dang / 'du shes
120b1(khri pa): dang / 'du byed rnams dang / rnam par shes pa'i rang bzhin ni dngos po med pa'o/ /de bzhin du sbyar te/ yang dag pa'i mtha'i bar gyi rang bzhin ni dngos po med pa'o/ /tshe dang ldan pa sha ra dwa ti'i bu rnam grangs des na 'di ltar rig par bya ste/ ji ltar gzugs gzugs kyi rang
120b2(khri pa): bzhin dang bral ba de bzhin du tshor ba dang / 'du shes dang / 'du byed rnams dang / rnam par shes pa ni rnam par shes pa'i rang bzhin dang bral ba nas/ de bzhin du sbyar te/ yang dag pa'i mtha'i bar ni yang dag pa'i mtha'i mtshan nyid dang bral ba/ mtshan nyid kyang rang bzhin dang
120b3(khri pa): bral ba yin la/ rang bzhin yang mtshan nyid dang bral bar rig par bya'o/ /de skad ces smras pa dang / tshe dang ldan pa sha ra dwa ti'i bus/ tshe dang ldan pa rab 'byor la 'di skad ces smras so/ /tshe dang ldan pa rab 'byor byang chub sems dpa' sems dpa' chen po gang bslab pa 'di
120b4(khri pa): la slob pa de rnam pa thams cad mkhyen pa nyid du nges par 'byung bar 'gyur ram/ smras pa/ tshe dang ldan pa sha ra dwa ti'i bu de de bzhin no/ /ji skad smras pa de bzhin te/ byang chub sems dpa' sems dpa' chen po gang bslab pa 'di la slob pa de ni rnam pa thams cad mkhyen pa nyid du
120b5(khri pa): nges par 'byung bar 'gyur ro/ /de ci'i phyir zhe na/ tshe dang ldan pa sha ra dwa ti'i bu chos thams cad ni ma skyes shing nges par 'byung ba med pa'i phyir ro/ /smras pa/ tshe dang ldan pa rab 'byor ci'i phyir chos thams cad ma skyes shing nges par 'byung ba med pa yin/ smras pa/ tshe dang
120b6(khri pa): ldan pa sha ra dwa ti'i bu gzugs ni gzugs kyis stong ste/ de la ni skyes pa yang med cing 'byung ba yang dmigs su med do/ /de bzhin du tshor ba dang / 'du shes dang / 'du byed rnams dang / rnam par shes pa ni rnam par shes pa'i rang bzhin gyis stong ste/ de la ni skyes pa
120b7(khri pa): yang med cing 'byung ba yang dmigs su med do/ /de bzhin du sbyar te/ yang dag pa'i mtha'i bar ni yang dag pa'i mtha'i rang bzhin gyis stong ste/ de la ni skyes pa yang med cing 'byung ba yang dmigs su med do/ /shes rab kyi pha rol tu phyin pa khri pa las mi gnas pa'i le'u zhes bya ste/
121a1(khri pa): bcu gcig pa'o// //de nas bcom ldan 'das la/ tshe dang ldan pa rab 'byor gyis 'di skad ces gsol to/ /btsun pa bcom ldan 'das gal te byang chub sems dpa' sems dpa' chen po shes rab kyi pha rol tu phyin pa la spyod pa na/ thabs la
121a2(khri pa): mi mkhas pas gzugs la spyod na/ de ni mtshan ma la spyod pa lags so/ /de bzhin du tshor ba dang / 'du shes dang / 'du byed rnams dang / rnam par shes pa la spyod na/ de ni mtshan ma la spyod pa lags so/ /yang gal te gzugs la rtag ces bgyi ba'am/ mi rtag ces
121a3(khri pa): bgyi bar spyod na/ de ni mtshan ma la spyod pa lags so/ /de bzhin du gal te tshor ba dang / 'du shes dang / 'du byed rnams dang / rnam par shes pa la rtag ces bgyi ba'am/ mi rtag ces bgyi bar spyod na/ de ni mtshan ma la spyod pa lags so/ /de bzhin du gal te
121a4(khri pa): gzugs la bde zhes bgyi ba'am/ sdug bsngal zhes bgyi bar spyod na/ de ni mtshan ma la spyod pa lags so/ /de bzhin du gal te tshor ba dang / 'du shes dang / 'du byed rnams dang / rnam par shes pa la bde zhes bgyi ba'am/ sdug bsngal zhes bgyi bar spyod na/ de ni
121a5(khri pa): mtshan ma la spyod pa lags so/ /gal te gzugs la bdag mchis zhes bgyi ba'am/ bdag ma mchis zhes bgyi bar spyod na/ de ni mtshan ma la spyod pa lags so/ /de bzhin du gal te tshor ba dang / 'du shes dang / 'du byed rnams dang / rnam par shes pa la bdag
121a6(khri pa): mchis zhes bgyi ba'am/ bdag ma mchis zhes bgyi bar spyod na/ de ni mtshan ma la spyod pa lags so/ /gal te gzugs la stong zhes bgyi ba'am/ mi stong zhes bgyi bar spyod na/ de ni mtshan ma la spyod pa lags so/ /de bzhin du gal te tshor ba dang / 'du shes dang /
121a7(khri pa): 'du byed rnams dang / rnam par shes pa la stong zhes bgyi ba'am/ mi stong zhes bgyi bar spyod na/ de ni mtshan ma la spyod pa lags so/ /gal te gzugs la mtshan ma mchis zhes bgyi ba'am/ mtshan ma ma mchis zhes bgyi bar spyod na de ni mtshan ma la spyod pa lags so/ /de bzhin
121b1(khri pa): du gal te tshor ba dang / 'du shes dang / 'du byed rnams dang / rnam par shes pa la mtshan ma mchis zhes bgyi ba'am/ mtshan ma ma mchis zhes bgyi bar spyod na/ de ni mtshan ma la spyod pa lags so/ /gal te gzugs la smon pa mchis zhes bgyi ba'am/ smon pa ma mchis
121b2(khri pa): zhes bgyi bar spyod na/ de ni mtshan ma la spyod pa lags so/ /de bzhin du gal te tshor ba dang / 'du shes dang / 'du byed rnams dang / rnam par shes pa la smon pa mchis zhes bgyi ba'am/ smon pa ma mchis zhes bgyi bar spyod na/ de ni mtshan ma la spyod pa lags so/ /
121b3(khri pa): gal te gzugs la zhi zhes bgyi ba'am/ ma zhi zhes bgyi bar spyod na/ de ni mtshan ma la spyod pa lags so/ /de bzhin du gal te tshor ba dang / 'du shes dang / 'du byed rnams dang / rnam par shes pa la zhi zhes bgyi ba'am/ ma zhi zhes bgyi bar spyod na/
121b4(khri pa): de ni mtshan ma la spyod pa lags so/ /gal te gzugs la dben zhes bgyi ba'am/ mi dben zhes bgyi bar spyod na/ de ni mtshan ma la spyod pa lags so/ /de bzhin du gal te tshor ba dang / 'du shes dang / 'du byed rnams dang / rnam par shes pa la dben zhes
121b5(khri pa): bgyi ba'am/ mi dben zhes bgyi bar spyod na/ de ni mtshan ma la spyod pa lags so/ /gal te gzugs la kun nas nyon mongs zhes bgyi ba'am/ rnam par byang zhes bgyi bar spyod na/ de ni mtshan ma la spyod pa lags so/ /de bzhin du gal te tshor ba dang / 'du
121b6(khri pa): shes dang / 'du byed rnams dang / rnam par shes pa la kun nas nyon mongs zhes bgyi ba'am/ rnam par byang zhes bgyi bar spyod na/ de ni mtshan ma la spyod pa lags so/ /gal te gzugs la skye zhes bgyi ba'am/ mi skye zhes bgyi bar spyod na/ de ni mtshan ma la
121b7(khri pa): spyod pa lags so/ /de bzhin du gal te tshor ba dang / 'du shes dang / 'du byed rnams dang / rnam par shes pa la skye zhes bgyi ba'am/ mi skye zhes bgyi bar spyod na/ de ni mtshan ma la spyod pa lags so/ /gal te gzugs la 'gag ces bgyi ba'am/ mi 'gag
122a1(khri pa): ces bgyi bar spyod na/ de ni mtshan ma la spyod pa lags so/ /de bzhin du gal te tshor ba dang / 'du shes dang / 'du byed rnams dang / rnam par shes pa la 'gag ces bgyi ba'am/ mi 'gag ces bgyi bar spyod na/ de ni mtshan ma la spyod
122a2(khri pa): pa lags so/ /gal te gzugs la dngos po mchis zhes bgyi ba'am/ dngos po ma mchis zhes bgyi bar spyod na/ de ni mtshan ma la spyod pa lags so/ /de bzhin du gal te tshor ba dang / 'du shes dang / 'du byed rnams dang / rnam par shes pa la dngos po
122a3(khri pa): mchis zhes bgyi ba'am/ dngos po ma mchis zhes bgyi bar spyod na/ de ni mtshan ma la spyod pa lags so/ /btsun pa bcom ldan 'das gal te byang chub sems dpa' sems dpa' chen po shes rab kyi pha rol tu phyin pa la spyod pa na/ thabs la mi mkhas pas dran pa nye
122a4(khri pa): bar gzhag pa rnams la spyod na/ de ni mtshan ma la spyod pa lags so/ /de bzhin du sbyar te/ 'phags pa'i lam yan lag brgyad pa'i bar la spyod na/ de ni mtshan ma la spyod pa lags so/ /gal te de bzhin gshegs pa'i stobs bcu la spyod na/ de ni mtshan ma la spyod pa
122a5(khri pa): lags so/ /de bzhin du sbyar te/ sangs rgyas kyi chos ma 'dres pa brgyad kyi bar la spyod na/ de ni mtshan ma la spyod pa lags so/ /btsun pa bcom ldan 'das gal te byang chub sems dpa' sems dpa' chen po shes rab kyi pha rol tu phyin pa la spyod pa 'di snyam du sems
122a6(khri pa): te/ bdag ni shes rab kyi pha rol tu phyin pa la spyod pa ste/ de bsgom par bya'o snyam na/ de ni mtshan ma la spyod pa lags so/ /gal te 'di snyam du sems te/ bdag ni byang chub sems dpa'o/ /'di ni byang chub sems dpa'o snyam na/ de ni mtshan ma la spyod pa lags
122a7(khri pa): so/ /gal te byang chub sems dpa' de 'di snyam du sems te/ gang de ltar spyod pa de ni shes rab kyi pha rol tu phyin pa sgom pa'o snyam na/ de ni mtshan ma la spyod pa lags te/ de ni byang chub sems dpa' sems dpa' chen po'i thabs la mi mkhas pa lags par rig par
122b1(khri pa): bgyi lags so/ /de nas tshe dang ldan pa rab 'byor gyis/ tshe dang ldan pa sha ra dwa ti'i bu la 'di skad ces smras so/ /tshe dang ldan pa sha ra dwa ti'i bu byang chub sems dpa' shes rab kyi pha rol tu phyin pa la spyod pa na/ gal te gzugs la gnas shing kun tu shes te mos/ de
122b2(khri pa): bzhin du tshor ba dang / 'du shes dang / 'du byed rnams dang / rnam par shes pa la gnas shing kun tu shes te mos la/ de gzugs la gnas shing kun tu shes te mos pa dang / de bzhin du tshor ba dang / 'du shes dang / 'du byed rnams dang / rnam par shes
122b3(khri pa): pa la gnas shing kun tu shes te mos par byed pa na/ gzugs kyi mngon par 'du byed pa la spyod pa yin/ de bzhin du tshor ba dang / 'du shes dang / 'du byed rnams dang / rnam par shes pa'i mngon par 'du byed pa la spyod pa yin no/ /gzugs kyi mngon par
122b4(khri pa): 'du byed pa la spyod pa nas rnam par shes pa'i mngon par 'du byed pa'i bar la spyod na de ni tshe rabs phyi ma la skye ba las yongs su mi thar zhing / de ni rga ba nas 'khrug pa dang / sdug bsngal gyi bar las yongs su mi thar bar kho bo smra'o/ /sha ra dwa ti'i bu gzhan yang byang chub
122b5(khri pa): sems dpa' shes rab kyi pha rol tu phyin pa la spyod pa na thabs la mi mkhas pas mig la gnas shing kun tu shes te mos par byed pa nas/ de bzhin du sbyar te/ yid kyi bar la gnas shing kun tu shes te mngon par zhen la mos par byed na/ de ni tshe rabs phyi ma la sdug bsngal gyi
122b6(khri pa): bar las yongs su mi thar bar kho bo smra'o/ /de bzhin du gal te gzugs la gnas shing kun tu shes te mos par byed pa nas/ de bzhin du sbyar te/ gal te chos kyi bar la gnas shing kun tu shes te mos par byed na/ de ni tshe rabs phyi ma la sdug bsngal gyi bar las yongs
122b7(khri pa): su mi thar bar kho bo smra'o/ /gal te mig gi 'dus te reg pa'i rkyen gyis tshor ba'i bar dang / yid kyi 'dus te reg pa'i rkyen gyis tshor ba'i bar la gnas shing kun tu shes te mos par byed na/ de ni tshe rabs phyi ma la sdug bsngal gyi bar las yongs su mi thar bar kho bo smra'o/ /gal
123a1(khri pa): te dran pa nye bar gzhag pa rnams la gnas shing kun tu shes te mos par byed pa nas/ de bzhin du 'phags pa'i lam yan lag brgyad pa'i bar dang / de bzhin gshegs pa'i stobs bcu nas sangs rgyas kyi chos ma 'dres pa brgyad kyi bar la gnas shing
123a2(khri pa): kun tu shes te mos par byed na/ de ni tshe rabs phyi ma la sdug bsngal gyi bar las yongs su mi thar bar kho bo smra'o/ /de ni nyan thos kyi sa'am/ rang sangs rgyas kyi sa yang mngon sum du bya ba'i skal ba yang med na/ bla na med pa yang dag par rdzogs pa'i byang chub mngon par
123a3(khri pa): rdzogs par 'tshang rgya bar lta smos kyang ci dgos te de ni gnas med do/ /tshe dang ldan pa sha ra dwa ti'i bu byang chub sems dpa' shes rab kyi pha rol tu phyin pa la de ltar spyod na/ thabs la mi mkhas pa dang ldan zhing / thabs la mi mkhas par rig par bya'o/ /de skad ces
123a4(khri pa): smras pa dang / tshe dang ldan pa sha ra dwa ti'i bus tshe dang ldan pa rab 'byor la 'di skad ces smras so/ /tshe dang ldan pa rab 'byor ji ltar na byang chub sems dpa' sems dpa' chen po shes rab kyi pha rol tu phyin pa la spyod pa na/ thabs la mkhas par rig par bya de skad ces smras
123a5(khri pa): pa dang / tshe dang ldan pa rab 'byor gyis tshe dang ldan pa sha ra dwa ti'i bu la 'di skad ces smras so/ /tshe dang ldan pa sha ra dwa ti'i bu gang gi tshe byang chub sems dpa' sems dpa' chen po shes rab kyi pha rol tu phyin pa la spyod pa na/ gzugs la mi spyod/ tshor ba dang / 'du
123a6(khri pa): shes dang / 'du byed rnams dang / rnam par shes pa la mi spyod/ gzugs kyi mtshan ma la mi spyod/ tshor ba dang / 'du shes dang / 'du byed rnams dang / rnam par shes pa'i mtshan ma la mi spyod/ gzugs rtag ces bya ba'am/ mi rtag ces bya bar mi spyod/ de bzhin
123a7(khri pa): du tshor ba dang / 'du shes dang / 'du byed rnams dang / rnam par shes pa rtag ces bya ba'am/ mi rtag ces bya bar mi spyod/ gzugs bde zhes bya ba'am/ sdug bsngal zhes bya bar mi spyod/ de bzhin du tshor ba dang / 'du shes dang / 'du byed rnams dang / rnam
123b1(khri pa): par shes pa bde zhes bya ba'am/ sdug bsngal zhes bya bar mi spyod/ gzugs bdag yod ces bya ba'am/ bdag med ces bya bar mi spyod/ de bzhin du tshor ba dang / 'du shes dang / 'du byed rnams dang / rnam par shes pa bdag yod ces bya ba'am/ bdag med
123b2(khri pa): ces bya bar mi spyod/ gzugs stong zhes bya ba'am/ mi stong zhes bya bar mi spyod/ de bzhin du tshor ba dang / 'du shes dang / 'du byed rnams dang / rnam par shes pa stong zhes bya ba'am/ mi stong zhes bya bar mi spyod/ gzugs mtshan ma yod ces bya ba'am/ mtshan
123b3(khri pa): ma med ces bya bar mi spyod/ de bzhin du tshor ba dang / 'du shes dang / 'du byed rnams dang / rnam par shes pa mtshan ma yod ces bya ba'am/ mtshan ma med ces bya bar mi spyod/ gzugs smon pa yod ces bya ba'am/ smon pa med ces bya bar mi spyod/ de bzhin
123b4(khri pa): du tshor ba dang / 'du shes dang / 'du byed rnams dang / rnam par shes pa smon pa yod ces bya ba'am/ smon pa med ces bya bar mi spyod/ gzugs zhi zhes bya ba'am/ ma zhi zhes bya bar mi spyod/ de bzhin du tshor ba dang / 'du shes dang / 'du byed rnams dang / rnam par
123b5(khri pa): shes pa zhi zhes bya ba'am/ ma zhi zhes bya bar mi spyod/ gzugs dben zhes bya ba'am/ mi dben zhes bya bar mi spyod/ de bzhin du tshor ba dang / 'du shes dang / 'du byed rnams dang / rnam par shes pa dben zhes bya ba'am/ mi dben zhes bya bar mi spyod/ gzugs
123b6(khri pa): kun nas nyon mongs zhes bya ba'am/ rnam par byang zhes bya bar mi spyod/ de bzhin du tshor ba dang / 'du shes dang / 'du byed rnams dang / rnam par shes pa kun nas nyon mongs zhes bya ba'am/ rnam par byang zhes bya bar mi spyod/ gzugs skye zhes bya ba'am/ mi skye
123b7(khri pa): zhes bya bar mi spyod/ de bzhin du tshor ba dang / 'du shes dang / 'du byed rnams dang / rnam par shes pa skye zhes bya ba'am/ mi skye zhes bya bar mi spyod/ gzugs 'gag ces bya ba'am/ mi 'gag ces bya bar mi spyod/ de bzhin du tshor ba dang / 'du shes dang / 'du
124a1(khri pa): byed rnams dang / rnam par shes pa 'gag ces bya ba'am/ mi 'gag ces bya bar mi spyod/ gzugs dngos po yod ces bya ba'am/ dngos po med ces bya bar mi spyod/ de bzhin du tshor ba dang / 'du shes dang / 'du byed rnams dang / rnam par
124a2(khri pa): shes pa dngos po yod ces bya ba'am/ dngos po med ces bya bar mi spyod pa ste/ tshe dang ldan pa sha ra dwa ti'i bu byang chub sems dpa' sems dpa' chen po shes rab kyi pha rol tu phyin pa la de ltar spyod na/ thabs la mkhas par rig par bya'o/ /de ci'i phyir zhe na/ tshe dang
124a3(khri pa): ldan pa sha ra dwa ti'i bu 'di ltar gzugs kyi stong pa nyid gang yin pa de gzugs ma yin/ gzugs las gud na yang stong pa nyid med/ stong pa nyid las gud na yang gzugs med de/ gzugs nyid kyang stong pa nyid yin la/ stong pa nyid kyang gzugs yin pa dang / de
124a4(khri pa): bzhin du tshor ba dang / 'du shes dang / 'du byed rnams dang / rnam par shes pa'i stong pa nyid gang yin pa de yang rnam par shes pa ma yin/ rnam par shes pa las gud na yang stong pa nyid med/ stong pa nyid las gud na yang rnam par shes pa med de/ stong pa nyid kyang rnam par
124a5(khri pa): shes pa yin la/ rnam par shes pa nyid kyang stong pa nyid yin pa'i phyir ro/ de bzhin du sbyar te/ dran pa nye bar gzhag pa rnams kyi bar gyi stong pa nyid gang yin pa de dag ni dran pa nye bar gzhag pa rnams ma yin/ dran pa nye bar gzhag pa rnams las gud na yang stong pa nyid med/
124a6(khri pa): stong pa nyid las gud na yang dran pa nye bar gzhag pa rnams med de/ dran pa nye bar gzhag pa rnams nyid kyang stong pa nyid yin la/ stong pa nyid kyang dran pa nye bar gzhag pa rnams yin no/ /de bzhin du sbyar te/ 'phags pa'i lam yan lag brgyad pa'i bar gyi stong pa nyid
124a7(khri pa): gang yin pa de/ 'phags pa'i lam yan lag brgyad pa ma yin/ 'phags pa'i lam yan lag brgyad pa las gud na yang stong pa nyid med/ stong pa nyid las gud na yang 'phags pa'i lam yan lag brgyad pa med de/ 'phags pa'i lam yan lag brgyad pa nyid kyang stong
124b1(khri pa): pa nyid yin la/ stong pa nyid kyang 'phags pa'i lam yan lag brgyad pa yin no/ /de bzhin du de bzhin gshegs pa'i stobs bcu'i bar yang gzhan ma yin/ stong pa nyid kyang gzhan ma yin/ de bzhin gshegs pa'i stobs bcu las gud na yang stong pa nyid med stong pa nyid
124b2(khri pa): las gud na yang de bzhin gshegs pa'i stobs bcu med de/ de bzhin gshegs pa'i stobs bcu nyid stong pa nyid yin la/ stong pa nyid kyang de bzhin gshegs pa'i stobs bcu yin no/ /de bzhin du sbyar te/ sangs rgyas kyi chos ma 'dres pa brgyad kyi bar gyi stong pa nyid
124b3(khri pa): gang yin pa de dag ni sangs rgyas kyi chos ma 'dres pa brgyad ma yin/ sangs rgyas kyi chos ma 'dres pa brgyad las gud na yang stong pa nyid med/ stong pa nyid las gud na yang sangs rgyas kyi chos ma 'dres pa brgyad med de/ sangs rgyas kyi chos ma 'dres pa
124b4(khri pa): brgyad nyid kyang stong pa nyid yin la/ stong pa nyid kyang sangs rgyas kyi chos ma 'dres pa brgyad yin no/ /tshe dang ldan pa sha ra dwa ti'i bu gal te byang chub sems dpa' sems dpa' chen po shes rab kyi pha rol tu phyin pa la spyod pa na spyod do zhes bya bar khas mi len/ mi spyod do/ /
124b5(khri pa): zhes bya bar khas mi len/ spyod kyang spyod la/ mi spyod kyang mi spyod ces bya bar khas mi len/ spyod pa yang ma yin mi spyod pa yang ma yin zhes bya bar khas mi len na/ byang chub sems dpa' sems dpa' chen po de ltar shes rab kyi pha rol tu phyin pa la spyod pa ni bla na med pa yang
124b6(khri pa): dag par rdzogs pa'i byang chub mngon par rdzogs par 'tshang rgya ba'i skal ba dang ldan pa yin no/ /de skad ces smras pa dang / tshe dang ldan pa sha ra dwa ti'i bus/ tshe dang ldan pa rab 'byor la 'di skad ces smras so/ /tshe dang ldan pa rab 'byor ci'i phyir byang chub sems dpa' sems dpa'
124b7(khri pa): chen po shes rab kyi pha rol tu phyin pa la spyod pa na thams cad du khas mi len/ smras pa/ tshe dang ldan pa sha ra dwa ti'i bu 'di ltar shes rab kyi pha rol tu phyin pa de'i ngo bo nyid dmigs su med do/ /de ci'i phyir zhe na/ 'di ltar shes rab kyi pha rol tu phyin pa ni dngos po med pa'i ngo bo
125a1(khri pa): nyid yin pa'i phyir te/ sha ra dwa ti'i bu rnam grangs des na byang chub sems dpa' sems dpa' chen po shes rab kyi pha rol tu phyin pa la spyod pa na khas mi len to/ /de bzhin du sbyar te/ spyod pa yang ma yin/ mi spyod pa yang ma yin zhes bya ba de lta bur yang
125a2(khri pa): khas mi len to/ /de ci'i phyir zhe na/ 'di ltar chos thams cad dngos po med pa'i ngo bo nyid kyi rjes su zhugs pa dang / gzung ba med pa'i phyir te/ 'di ni byang chub sems dpa' sems dpa' chen po rnams kyi ting nge 'dzin/ chos thams cad nye bar len pa med pa rgya che ba'i yo
125a3(khri pa): byad tshad med par gtogs pa nyan thos dang / rang sangs rgyas thams cad dang thun mong ma yin pa ste/ ting nge 'dzin 'di nyid dang ma bral ba'i byang chub sems dpa' sems dpa' chen po ni myur du bla na med pa yang dag par rdzogs pa'i byang chub mngon par rdzogs par 'tshang
125a4(khri pa): rgya'o/ / //shes rab kyi pha rol tu phyin pa khri pa/ bam po bcu gnyis pa/ de nas tshe dang ldan pa sha ra dwa ti'i bus/ tshe dang ldan pa rab 'byor la 'di skad ces smras so/ /tshe dang ldan pa rab 'byor byang chub sems dpa' sems dpa' chen po ting nge 'dzin 'di
125a5(khri pa): kho na dang ma bral zhing ldan pa/ myur du bla na med pa yang dag par rdzogs pa'i byang chub mngon par rdzogs par 'tshang rgya'am/ 'on te ting nge 'dzin gzhan dag gis kyang 'tshang rgya/ tshe dang ldan pa rab 'byor gyis de la smras pa/ tshe dang ldan pa sha ra dwa ti'i bu ting nge 'dzin gzhan dag
125a6(khri pa): la gnas pa'i byang chub sems dpa' sems dpa' chen po yang myur du bla na med pa yang dag par rdzogs pa'i byang chub mngon par rdzogs par 'tshang rgya'o/ /smras pa/ tshe dang ldan pa rab 'byor ting nge 'dzin gang dag la gnas na/ byang chub sems dpa' sems dpa' chen po
125a7(khri pa): myur du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur/ smras pa/ tshe dang ldan pa sha ra dwa ti'i bu byang chub sems dpa' sems dpa' chen po rnams kyi ting nge 'dzin dpa' bar 'gro ba zhes bya ba yod de/ de la gnas na byang chub sems dpa'
125b1(khri pa): sems dpa' chen po myur du bla na med pa yang dag par rdzogs pa'i byang chub mngon par rdzogs par 'tshang rgya'o/ /de bzhin du sbyar te/ rin chen phyag rgya zhes bya ba'i ting nge 'dzin yod do/ /seng ge rnam par rtse ba zhes bya ba'i ting nge 'dzin yod do/ /zla ba bzang po zhes bya ba'i ting nge 'dzin
125b2(khri pa): yod do/ /zla ba'i rgyal mtshan tog ces bya ba'i ting nge 'dzin yod do/ /chos thams cad las shin tu 'phags pa zhes bya ba'i ting nge 'dzin dang / spyi gtsug bltar mi mthong ba zhes bya ba'i ting nge 'dzin dang / chos kyi dbyings su nges pa zhes bya ba'i ting nge 'dzin dang / nges pa'i rgyal
125b3(khri pa): mtshan tog ces bya ba'i ting nge 'dzin dang / nges pa'i tog ces bya ba'i ting nge 'dzin dang / rdo rje lta bu zhes bya ba'i ting nge 'dzin dang / chos la 'jug pa'i phyag rgya zhes bya ba'i ting nge 'dzin dang / ting nge 'dzin gyi rgyal po ltar rab tu gnas pa zhes bya ba'i ting nge 'dzin dang / rgyal
125b4(khri pa): po'i phyag rgya zhes bya ba'i ting nge 'dzin dang / brtson 'grus kyi stobs zhes bya ba'i ting nge 'dzin dang / yang dag par 'phags pa zhes bya ba'i ting nge 'dzin dang / nges pa'i tshig la gdon mi za bar 'jug pa zhes bya ba'i ting nge 'dzin dang / tshig la 'jug cing phyogs la
125b5(khri pa): rnam par lta ba zhes bya ba'i ting nge 'dzin dang / gzungs kyi phyag rgya zhes bya ba'i ting nge 'dzin dang / brjed pa med pa zhes bya ba'i ting nge 'dzin dang / chos thams cad yang dag par 'du ba rgya mtsho'i phyag rgya zhes bya ba'i ting nge 'dzin dang / nam mkha' khyab par byed pa zhes bya ba'i ting
125b6(khri pa): nge 'dzin dang / rdo rje'i dkyil 'khor zhes bya ba'i ting nge 'dzin dang / rgyal mtshan gyi rtse mo'i tog ces bya ba'i ting nge 'dzin dang / dbang po'i tog ces bya ba'i ting nge 'dzin dang / rgyun gyi rjes su song ba zhes bya ba'i ting nge 'dzin dang / seng ge rnam par bsgyings pa zhes bya ba'i ting nge 'dzin
125b7(khri pa): dang / bkod pa bsgrub pa zhes bya ba'i ting nge 'dzin dang / rin chen 'byung gnas zhes bya ba'i ting nge 'dzin dang / rnam par snang ba zhes bya ba'i ting nge 'dzin dang / tshol ba med pa zhes bya ba'i ting nge 'dzin dang / gnas la rten pa med pa zhes bya ba'i ting nge 'dzin dang / sems
126a1(khri pa): med pa zhes bya ba'i ting nge 'dzin dang / dri ma med pa'i sgron ma zhes bya ba'i ting nge 'dzin dang / snang ba mtha' yas pa zhes bya ba'i ting nge 'dzin dang / snang ba byed pa zhes bya ba'i ting nge 'dzin dang / dag pa dam pa zhes bya ba'i ting nge 'dzin dang / 'od dri ma
126a2(khri pa): med pa zhes bya ba'i ting nge 'dzin dang / dga' ba byed pa zhes bya ba'i ting nge 'dzin dang / glog gi sgron ma zhes bya ba'i ting nge 'dzin dang / zad mi shes pa zhes bya ba'i ting nge 'dzin dang / gzi brjid yod pa zhes bya ba'i ting nge 'dzin dang / zad pa dang bral ba zhes bya ba'i ting nge
126a3(khri pa): 'dzin dang / nges par rgyal ba zhes bya ba'i ting nge 'dzin dang / rnam par 'joms pa zhes bya ba'i ting nge 'dzin dang / nyi ma'i sgron ma zhes bya ba'i ting nge 'dzin dang / zla ba'i sgron ma zhes bya ba'i ting nge 'dzin dang / snang ba dag pa zhes bya ba'i ting nge 'dzin dang / snang ba byed pa zhes
126a4(khri pa): bya ba'i ting nge 'dzin dang / mchog gi 'byung gnas zhes bya ba'i ting nge 'dzin dang / ye shes tog ces bya ba'i ting nge 'dzin dang / sems gnas pa zhes bya ba'i ting nge 'dzin dang / kun tu snang ba zhes bya ba'i ting nge 'dzin dang / rab tu gnas pa zhes bya ba'i ting nge 'dzin dang /
126a5(khri pa): rin chen mtha' yas zhes bya ba'i ting nge 'dzin dang / chos dam pa'i phyag rgya zhes bya ba'i ting nge 'dzin dang / chos thams cad mnyam pa nyid ces bya ba'i ting nge 'dzin dang / dga' ba spong ba zhes bya ba'i ting nge 'dzin dang / chos kyis gnas pa'i spyi gtsug ces bya ba'i ting nge
126a6(khri pa): 'dzin dang / rnam par 'thor ba zhes bya ba'i ting nge 'dzin dang / tshig thams cad rab tu 'byed pa zhes bya ba'i ting nge 'dzin dang / yi ge mnyam par 'god pa zhes bya ba'i ting nge 'dzin dang / yi ge dang bral ba zhes bya ba'i ting nge 'dzin dang / dmigs pa gcod pa zhes bya ba'i
126a7(khri pa): ting nge 'dzin dang / rnam pa med pa zhes bya ba'i ting nge 'dzin dang / ming nges par 'jug pa zhes bya ba'i ting nge 'dzin dang / gnas med par spyod pa zhes bya ba'i ting nge 'dzin dang / rab rib med pa zhes bya ba'i ting nge 'dzin dang / spyod pa dang ldan pa zhes bya ba'i ting nge 'dzin dang /
126b1(khri pa): g.yo ba med pa zhes bya ba'i ting nge 'dzin dang / yul las rgal ba zhes bya ba'i ting nge 'dzin dang / yon tan thams cad kyi tshogs su gyur pa zhes bya ba'i ting nge 'dzin dang / sems med par gnas pa zhes bya ba'i ting nge 'dzin dang / dge ba'i me tog rgyas shing dag pa zhes bya
126b2(khri pa): ba'i ting nge 'dzin dang / byang chub kyi yan lag yod pa zhes bya ba'i ting nge 'dzin dang / spobs pa mtha' yas pa zhes bya ba'i ting nge 'dzin dang / mi mnyam pa dang mnyam pa zhes bya ba'i ting nge 'dzin dang / thams cad las 'da' ba zhes bya ba'i ting nge 'dzin dang /
126b3(khri pa): shin tu brtags pa med pa zhes bya ba'i ting nge 'dzin dang / nem nur rnam par sel ba zhes bya ba'i ting nge 'dzin dang / gnas su bya ba med pa zhes bya ba'i ting nge 'dzin dang / bkod pa gcig pa zhes bya ba'i ting nge 'dzin dang / rnam pa mngon par bsgrub pa zhes bya ba'i ting
126b4(khri pa): nge 'dzin dang / rnam pa gcig tu gyur pa zhes bya ba'i ting nge 'dzin dang / rnam pa dor ba med pa zhes bya ba'i ting nge 'dzin dang / srid pa'i 'dam bu thams cad phung po med par rnam par 'thor ba zhes bya ba'i ting nge 'dzin dang / brda dang sgra la 'jug pa zhes bya ba'i ting nge
126b5(khri pa): 'dzin dang / sgra dbyangs kyi yi ge dang bral ba zhes bya ba'i ting nge 'dzin dang / sgron ma 'bar ba zhes bya ba'i ting nge 'dzin dang / mtshan nyid yongs su dag pa zhes bya ba'i ting nge 'dzin dang / mngon par mi dmigs pa zhes bya ba'i ting nge 'dzin dang / rnam pa thams cad kyi
126b6(khri pa): mchog dang ldan pa zhes bya ba'i ting nge 'dzin dang / bde ba dang sdug bsngal thams cad la mngon par dga' ba med pa zhes bya ba'i ting nge 'dzin dang / rnam pa zad mi shes pa zhes bya ba'i ting nge 'dzin dang / gzungs kyi blo gros zhes bya ba'i ting nge 'dzin dang / yang dag pa
126b7(khri pa): dang log pa thams cad yang dag par sel ba zhes bya ba'i ting nge 'dzin dang / sgra bsgrags pa la 'jug pa zhes bya ba'i ting nge 'dzin dang / 'gal ba dang 'gog pa med pa zhes bya ba'i ting nge 'dzin dang / 'od dri ma med pa zhes bya ba'i ting nge 'dzin dang / snying po dang ldan pa zhes bya
127a1(khri pa): ba'i ting nge 'dzin dang / zla ba nya ba'i 'od dri ma med pa zhes bya ba'i ting nge 'dzin dang / bkod pa chen po zhes bya ba'i ting nge 'dzin dang / 'jig rten thams cad la 'od byed pa zhes bya ba'i ting nge 'dzin dang / ting nge 'dzin mnyam pa nyid ces bya ba'i
127a2(khri pa): ting nge 'dzin dang / rdul med cing rdul dang bral ba dang ldan pa zhes bya ba'i ting nge 'dzin dang / nyon mongs pa med pa dang / nyon mongs pa dang bcas pa thams cad yang dag par 'du ba zhes bya ba'i ting nge 'dzin dang / g.yo ba med cing gnas pa med la dga' ba zhes bya
127a3(khri pa): ba'i ting nge 'dzin dang / de bzhin nyid la gnas shing sems med pa zhes bya ba'i ting nge 'dzin dang / lus kyi skyon yang dag par sel ba zhes bya ba'i ting nge 'dzin dang / ngag gi skyon rnam par 'jig pas nam mkha' ltar gyur pa zhes bya ba'i ting nge 'dzin dang / nam mkha' ltar
127a4(khri pa): chags pa med la rnam par grol ba las rnam par grol zhing gos pa med pa zhes bya ba'i ting nge 'dzin yod de/ tshe dang ldan pa sha ra dwa ti'i bu byang chub sems dpa' sems dpa' chen po rnams kyi ting nge 'dzin gang dag la gnas na myur du bla na med pa yang dag par rdzogs pa'i byang chub
127a5(khri pa): mngon par rdzogs par 'tshang rgya bar 'gyur ba'i byang chub sems dpa' sems dpa' chen po rnams kyi ting nge 'dzin ni de dag yin no/ /de nas tshe dang ldan pa rab 'byor gyis/ tshe dang ldan pa sha ra dwa ti'i bu la 'di skad ces smras so/ /a la la de ltar na byang chub
127a6(khri pa): sems dpa' sems dpa' chen po gang ting nge 'dzin 'di dag la gnas pa de ni/ sngon gyi de bzhin gshegs pa dgra bcom pa yang dag par rdzogs pa'i sangs rgyas rnams kyis bla na med pa yang dag par rdzogs pa'i byang chub tu lung bstan pa yin la/ da ltar phyogs bcu'i
127a7(khri pa): 'jig rten gyi khams gang gA'i klung gi bye ma snyed dag na de bzhin gshegs pa dgra bcom pa yang dag par rdzogs pa'i sangs rgyas gang dag 'tsho zhing bzhugs pa'i de bzhin gshegs pa de dag kyang / byang chub sems dpa' sems dpa' chen po de la lung ston par rig par
127b1(khri pa): bya ste/ ting nge 'dzin gang yang yang dag par rjes su mi mthong zhing / byang chub sems dpa' 'di dag ni snyoms par ma zhugs pa dag go/ /bdag ni snyoms par zhugs pa'o/ /snyoms par 'jug go/ /snyoms par 'jug par 'gyur ro snyam du ting nge 'dzin de dag gis rlom
127b2(khri pa): sems su yang mi byed la/ rnam par rtog pa de dag thams cad de la med cing mi 'byung ngo / /de skad ces smras pa dang / tshe dang ldan pa sha ra dwa ti'i bus/ tshe dang ldan pa rab 'byor la 'di skad ces smras so/ /tshe dang ldan pa rab 'byor ci ting nge 'dzin 'di la gnas pa'i
127b3(khri pa): byang chub sems dpa' sems dpa' chen po de ni sngon gyi de bzhin gshegs pa rnams dang / da ltar na phyogs bcu'i 'jig rten gyi khams gang gA'i klung gi bye ma snyed dag na/ de bzhin gshegs pa gang dag 'tsho zhing bzhugs pa dag gis lung bstan par rig par bya'am/
127b4(khri pa): smras pa/ tshe dang ldan pa sha ra dwa ti'i bu ma yin no/ /de ci'i phyir zhe na/ tshe dang ldan pa sha ra dwa ti'i bu shes rab kyi pha rol tu phyin pa yang gzhan zhing / ting nge 'dzin rnams kyang gzhan la/ byang chub sems dpa' sems dpa' chen po yang gzhan ma yin gyi/ byang
127b5(khri pa): chub sems dpa' nyid kyang ting nge 'dzin yin la/ ting nge 'dzin nyid kyang byang chub sems dpa' yin te/ byang chub sems dpa' dang / ting nge 'dzin dang / shes rab kyi pha rol tu phyin pa 'di ni gnyis su med cing gnyis su dbyer med pa'i phyir ro/ /smras pa/ tshe dang
127b6(khri pa): ldan pa rab 'byor gal te ting nge 'dzin kyang gzhan la/ byang chub sems dpa' yang gzhan ma yin te/ ting nge 'dzin nyid kyang byang chub sems dpa' yin/ byang chub sems dpa' nyid kyang ting nge 'dzin yin la/ ting nge 'dzin dang / byang chub sems dpa' gang
127b7(khri pa): yin pa de gnyis shes rab kyi pha rol tu phyin pa yin na ni/ de lta na ting nge 'dzin gyis chos thams cad mnyam pa nyid du mi shes shing / kun tu shes pa med par yang 'gyur ro/ /tshe dang ldan pa sha ra dwa ti'i bu rnam grangs 'di nyid kyis na byang chub sems dpa' sems
128a1(khri pa): dpa' chen pos ting nge 'dzin des chos thams cad mnyam pa nyid de mi shes shing / kun tu shes pa yang med do/ /de ci'i phyir zhe na/ smras pa/ byang chub sems dpa' de dang / ting nge 'dzin de dang / shes rab kyi pha rol tu phyin pa de med pa nyid
128a2(khri pa): kyi phyir mi shes shing kun tu shes pa yang med do/ /de nas bcom ldan 'das kyis tshe dang ldan pa rab 'byor la legs so zhes bya ba byin te/ rab 'byor legs so legs so/ /khyod kyis tshig 'di ni legs par smras so/ /'di ltar khyod ngas nyan thos nyon mongs pa med par
128a3(khri pa): gnas pa rnams kyi mchog tu bstan pa de la lung phog pa 'di ni khyod kyi tshul dang 'thun pa yin te/ byang chub sems dpa' sems dpa' chen pos kyang de ltar shes rab kyi pha rol tu phyin pa la bslab par bya/ bsam gtan gyi pha rol tu phyin pa dang / brtson 'grus kyi
128a4(khri pa): pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa la de ltar bslab par bya'o/ /de bzhin du dran pa nye bar gzhag pa rnams la de ltar bslab par bya ba nas/ 'phags pa'i lam yan lag
128a5(khri pa): brgyad pa'i bar dang / de bzhin gshegs pa'i stobs bcu dang / de bzhin du sbyar te/ sangs rgyas kyi chos ma 'dres pa brgyad kyi bar dag la de ltar bslab par bya'o/ /de nas bcom ldan 'das la/ tshe dang ldan pa sha ra dwa ti'i bus 'di skad ces gsol to/ /
128a6(khri pa): btsun pa bcom ldan 'das byang chub sems dpa' sems dpa' chen po de ltar slob na shes rab kyi pha rol tu phyin pa la slob pa lags sam/ bcom ldan 'das kyis bka' stsal pa/ sha ra dwa ti'i bu byang chub sems dpa' sems dpa' chen po de ltar slob na shes rab kyi pha
128a7(khri pa): rol tu phyin pa la slob pa yin te/ de yang mi dmigs pa'i tshul gyis slob bo/ /de bzhin du sbyin pa'i pha rol tu phyin pa'i bar la slob pa yin zhing / de bzhin du sbyar te/ de ltar slob na dran pa nye bar gzhag pa rnams kyi bar la slob pa yin pa nas/ de ltar slob na sangs
128b1(khri pa): rgyas kyi chos ma 'dres pa brgyad kyi bar dag la slob pa yin te/ de yang mi dmigs pa'i tshul gyis slob bo/ /de nas bcom ldan 'das la tshe dang ldan pa sha ra dwa ti'i bus 'di skad ces gsol to/ /btsun pa bcom ldan 'das byang chub sems dpa' sems dpa' chen po de ltar
128b2(khri pa): slob na shes rab kyi pha rol tu phyin pa la slob pa lags shing / de yang mi dmigs pa'i tshul gyis slob pa lags sam/ bcom ldan 'das kyis bka' stsal pa/ sha ra dwa ti'i bu byang chub sems dpa' sems dpa' chen po de ltar slob na shes rab kyi pha rol tu phyin pa la
128b3(khri pa): mi dmigs pa'i tshul gyis slob pa yin no/ /gsol pa/ btsun pa bcom ldan 'das ci zhig mi dmigs lags/ bcom ldan 'das kyis bka' stsal pa/ shin tu rnam par dag pa'i phyir bdag mi dmigs sems can mi dmigs pa nas/ shes pa po dang /
128b4(khri pa): mthong ba po'i bar du mi dmigs so/ /de bzhin du shin tu rnam par dag pa'i phyir phung po rnams mi dmigs/ khams rnams mi dmigs/ skye mched rnams mi dmigs so/ /shin tu rnam par dag pa'i phyir ma rig pa mi dmigs pa nas/ rga shi'i bar du mi dmigs
128b5(khri pa): so/ /de bzhin du shin tu rnam par dag pa'i phyir sdug bsngal mi dmigs/ kun 'byung ba dang / 'gog pa dang / lam mi dmigs so/ /de bzhin du shin tu rnam par dag pa'i phyir 'dod pa'i khams mi dmigs/ gzugs kyi khams mi dmigs/ gzugs med
128b6(khri pa): pa'i khams mi dmigs so/ /de bzhin du shin tu rnam par dag pa'i phyir dran pa nye bar gzhag pa rnams mi dmigs pa nas/ 'phags pa'i lam yan lag brgyad pa'i bar du mi dmigs so/ /de bzhin du shin tu rnam par dag pa'i phyir de bzhin gshegs pa'i stobs
128b7(khri pa): bcu mi dmigs pa nas/ sangs rgyas kyi chos ma 'dres pa brgyad kyi bar du mi dmigs so/ /shin tu rnam par dag pa'i phyir pha rol tu phyin pa drug mi dmigs so/ /shin tu rnam par dag pa'i phyir/ rgyun du zhugs pa mi dmigs so/ /de bzhin du shin tu rnam par
129a1(khri pa): dag pa'i phyir/ lan cig phyir 'ong ba dang / phyir mi 'ong ba dang / dgra bcom pa mi dmigs so/ /shin tu rnam par dag pa'i phyir rang sangs rgyas mi dmigs so/ /shin tu rnam par dag pa'i phyir/ byang chub sems dpa' mi dmigs so/ /
129a2(khri pa): shin tu rnam par dag pa'i phyir de bzhin gshegs pa mi dmigs so/ /de nas bcom ldan 'das la/ tshe dang ldan pa sha ra dwa ti'i bus 'di skad ces gsol to/ /btsun pa bcom ldan 'das rnam par dag pa de gang lags/ bcom ldan 'das kyis bka' stsal pa/
129a3(khri pa): chos thams cad skye ba med pa dang / de bzhin du 'gag pa med pa dang / kun nas nyon mongs pa med pa dang / rnam par byang ba med pa dang / 'byung ba med pa dang / dmigs su med pa dang / chos thams cad mngon par 'du byed pa med pa de ni rnam par dag pa yin no/ /
129a4(khri pa): gsol pa/ btsun pa bcom ldan 'das byang chub sems dpa' sems dpa' chen po de ltar slob pa na chos gang dag la bslabs pa lags/ bcom ldan 'das kyis bka' stsal pa/ sha ra dwa ti'i bu byang chub sems dpa' sems dpa' chen po de ltar slob pa na chos
129a5(khri pa): gang dag la yang bslabs pa med do/ /de ci'i phyir zhe na/ sha ra dwa ti'i bu ji ltar byis pa so so'i skye bo 'di dag mngon par zhen pa de ltar chos 'di dag med pa'i phyir ro/ /gsol pa/ btsun pa bcom ldan 'das ji ltar na chos 'di dag ji ltar byis pa so so'i skye bo 'di
129a6(khri pa): dag mngon par zhen pa de ltar ma mchis pa lags/ bcom ldan 'das kyis bka' stsal pa/ ji ltar med pa de ltar yod la/ de ltar med pas ma rig pa zhes bya'o/ /gsol pa/ btsun pa bcom ldan 'das ci'i slad du de dag mchis pa ma lags pa la ma rig pa zhes bgyi lags/
129a7(khri pa): bcom ldan 'das kyis bka' stsal pa/ sha ra dwa ti'i bu nang stong pa nyid kyi phyir dang / dngos po med pa'i ngo bo nyid stong pa nyid kyi bar gyi phyir gzugs med do/ /de bzhin du nang stong pa nyid kyi phyir dang / dngos po med pa'i ngo bo nyid stong pa nyid kyi bar gyi phyir tshor ba dang /
129b1(khri pa): 'du shes dang / 'du byed rnams dang / rnam par shes pa med do/ /de bzhin du nang stong pa nyid kyi phyir dang / dngos po med pa'i ngo bo nyid stong pa nyid kyi bar gyi phyir dran pa nye bar gzhag pa rnams med cing mi dmigs so/ /de bzhin du sbyar te/ nang stong pa nyid kyi phyir dang / dngos
129b2(khri pa): po med pa'i ngo bo nyid stong pa nyid kyi bar gyi phyir sangs rgyas kyi chos ma 'dres pa brgyad kyi bar du med na/ de la byis pa so so'i skye bo ma rig pa dang sred pa'i dbang gis mngon par zhen pa de dag gis mngon par zhen nas yod pa ma yin pa la yod par brtags so/ /de dag ni 'di lta ste/
129b3(khri pa): rtag pa dang chad pa'i mtha' gnyis la chags pas/ de dag ni mi shes mi mthong ba ste/ chos gang dag med pa de dag la kun tu rtog par byed do/ /brtags nas kyang ming dang gzugs la mngon par zhen pa nas/ de bzhin du sbyar te/ sangs rgyas kyi chos ma 'dres pa brgyad
129b4(khri pa): kyi bar la mngon par zhen to/ /de dag mngon par zhen pa nyid yin pas na yod pa ma yin pa'i chos rnams la yongs su rtog par byed pa'i phyir de dag ni mi shes mi mthong ba dag yin no/ /de dag ci zhig mi shes mi mthong zhe na/ gzugs mi shes mi mthong ngo / /de bzhin du tshor ba
129b5(khri pa): dang / 'du shes dang / 'du byed rnams dang / rnam par shes pa mi shes mi mthong ngo / /de bzhin du sbyar te/ sangs rgyas kyi chos ma 'dres pa brgyad kyi bar du mi shes mi mthong ngo / /gang gi phyir mi shes shing mi mthong ba de'i phyir byis pa so so'i skye bo rnams zhes bya
129b6(khri pa): ba'i grangs su 'gro'o/ /de dag ni nges par 'byung ba ma yin te/ gang nas nges par 'byung ba ma yin zhe na/ 'dod pa'i khams nas nges par 'byung ba ma yin no/ /de bzhin du gzugs kyi khams dang / gzugs med pa'i khams nas nges par 'byung ba ma yin no/ /nyan
129b7(khri pa): thos dang / rang sangs rgyas kyi chos rnams su nges par 'byung ba ma yin no/ /byang chub sems dpa'i chos rnams su nges par 'byung ba ma yin no/ /yang dag par rdzogs pa'i sangs rgyas kyi chos rnams su nges par 'byung ba ma yin no/ /de dag ni yid mi ches pa dag yin te/
130a1(khri pa): gzugs stong pa nyid du yid mi ches so/ /de bzhin du tshor ba stong pa nyid dang / 'du shes stong pa nyid dang / 'du byed rnams stong pa nyid dang / rnam par shes pa stong pa nyid du yid mi ches pa nas/ sangs rgyas kyi chos rnams kyi bar la yang yid mi ches
130a2(khri pa): so/ /yang de dag ni mi gnas pa dag yin te/ gang la mi gnas zhe na/ sbyin pa'i pha rol tu phyin pa la mi gnas pa nas/ shes rab kyi pha rol tu phyin pa'i bar la mi gnas so/ /phyir mi ldog pa'i sa la mi gnas shing / sangs rgyas kyi chos ma 'dres pa brgyad kyi bar la
130a3(khri pa): mi gnas te/ rgyu des na byis pa so so'i skye bo zhes bya/ mngon par zhen pa zhes bya'o/ /ci zhig la mngon par zhen pa yin zhing de dag gang la mngon par zhen pa yin zhe na/ gzugs la mngon par zhen pa nas rnam par shes pa'i bar la mngon par zhen to/ /de bzhin du mig la
130a4(khri pa): mngon par zhen pa nas/ de bzhin du yid kyi bar la mngon par zhen to/ /gzugs dang / sgra dang / dri dang / ro dang reg bya dang / chos rnams la mngon par zhen to/ /de bzhin du khams rnams la mngon par zhen to/ /'dod chags dang / zhe sdang dang / gti mug
130a5(khri pa): rnams la mngon par zhen to/ /lta bar gyur pa rnams la mngon par zhen to/ /dran pa nye bar gzhag pa rnams la mngon par zhen pa nas/ de bzhin du sbyar te/ sangs rgyas kyi chos ma 'dres pa brgyad kyi bar la mngon par zhen to/ /de skad ces bka' stsal pa dang / bcom
130a6(khri pa): ldan 'das la tshe dang ldan pa sha ra dwa ti'i bus 'di skad ces gsol to/ /btsun pa bcom ldan 'das byang chub sems dpa' de ltar slob na shes rab kyi pha rol tu phyin pa la slob pa ma lags shing / thams cad mkhyen pa nyid du nges par mi 'byung ba lags mod/ bcom ldan 'das
130a7(khri pa): kyis bka' stsal pa/ sha ra dwa ti'i bu byang chub sems dpa' de ltar slob pa ni shes rab kyi pha rol tu phyin pa la slob pa ma yin zhing / thams cad mkhyen pa nyid du nges par 'byung ba ma yin no/ /gsol pa/ btsun pa bcom ldan 'das 'o na ji lta bu zhig lags/ bcom ldan
130b1(khri pa): 'das kyis bka' stsal pa/ sha ra dwa ti'i bu 'di la byang chub sems dpa' sems dpa' chen po thabs la mi mkhas pas shes rab kyi pha rol tu phyin pa la rtog par byed cing mngon par zhen to/ /de bzhin du bsam gtan gyi pha rol tu phyin pa dang / brtson 'grus kyi pha rol tu phyin pa
130b2(khri pa): dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa la rtog par byed cing mngon par zhen to/ /de bzhin du sbyar te/ sangs rgyas kyi chos ma 'dres pa brgyad kyi bar dag tu rtog par byed cing mngon par zhen to/ /mngon
130b3(khri pa): par zhen nas kyang thams cad shes pa nyid dang / rnam pa thams cad mkhyen pa nyid du rtog par byed do/ /yongs su brtags nas kyang thams cad mkhyen pa nyid la mngon par zhen par byed de/ sha ra dwa ti'i bu rnam grangs des na byang chub sems dpa' shes rab kyi pha rol tu phyin pa
130b4(khri pa): la slob pa ma yin zhing / rnam pa thams cad mkhyen pa nyid du nges par 'byung ba ma yin no/ /de nas bcom ldan 'das la tshe dang ldan pa sha ra dwa ti'i bus 'di skad ces gsol to/ /btsun pa bcom ldan 'das byang chub sems dpa' de ltar slob na shes rab kyi pha rol tu phyin pa
130b5(khri pa): la slob pa ma lags shing / rnam pa thams cad mkhyen pa nyid du nges par 'byung ba ma lags mod/ bcom ldan 'das kyis bka' stsal pa/ sha ra dwa ti'i bu de ltar slob pa'i byang chub sems dpa' shes rab kyi pha rol tu phyin pa la slob pa ma yin zhing / rnam pa thams cad
130b6(khri pa): mkhyen pa nyid du nges par 'byung ba ma yin no/ /gsol pa/ btsun pa bcom ldan 'das byang chub sems dpa' sems dpa' chen pos ji ltar shes rab kyi pha rol tu phyin pa la bslab par bgyi zhing / byang chub sems dpa' sems dpa' chen po ji ltar slob na rnam pa thams cad
130b7(khri pa): mkhyen pa nyid du nges par 'byung ba lags/ bcom ldan 'das kyis bka' stsal pa/ sha ra dwa ti'i bu gang gi tshe byang chub sems dpa' sems dpa' chen po shes rab kyi pha rol tu phyin pa la spyod pa/ shes rab kyi pha rol tu phyin pa nyid yang dag par rjes su mi mthong na/ sha ra
131a1(khri pa): dwa ti'i bu de ltar na byang chub sems dpa' sems dpa' chen po shes rab kyi pha rol tu phyin pa la spyod pa na/ mi dmigs pa'i tshul gyis shes rab kyi pha rol tu phyin pa la slob cing / rnam pa thams cad mkhyen pa nyid du nges par 'byung ba yin no/ /mi dmigs pa
131a2(khri pa): yang gang zhe na/ gang sbyin pa'i pha rol tu phyin pa la spyod pa na/ sbyin pa'i pha rol tu phyin pa de nyid mi dmigs pa nas/ de bzhin du sbyar te/ shes rab kyi pha rol tu phyin pa'i bar la spyod pa na/ shes rab kyi pha rol tu phyin pa'i bar de nyid mi dmigs pa dang / byang chub kyi bar du mi
131a3(khri pa): dmigs pa dang / rnam pa thams cad mkhyen pa nyid kyi bar du mi dmigs pa ste/ sha ra dwa ti'i bu de ltar na byang chub sems dpa' sems dpa' chen po shes rab kyi pha rol tu phyin pa la spyod pa na/ mi dmigs pa'i tshul gyis shes rab kyi pha rol tu phyin pa la slob pa yin zhing / rnam
131a4(khri pa): pa thams cad mkhyen pa nyid du nges par 'byung ba yin no/ /gsol pa/ btsun pa bcom ldan 'das ci zhig mi dmigs pa'i tshul gyis nges par 'byung ba lags/ bcom ldan 'das kyis bka' stsal pa/ nang stong pa nyid mi dmigs pa'i tshul dang / de bzhin du sbyar te/ chos
131a5(khri pa): thams cad stong pa nyid kyi bar du mi dmigs pa'i tshul gyis nges par 'byung ngo / /de nas bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das theg pa des gang nas nges par 'byung bar 'gyur zhing theg pa de gang du gnas par 'gyur
131a6(khri pa): lags/ bcom ldan 'das kyis bka' stsal pa/ rab 'byor theg pa des ni khams gsum nas nges par 'byung bar 'gyur zhing rnam pa thams cad mkhyen pa nyid ga la ba der nges par 'byung bar 'gyur te/ de nyid du gnas par 'gyur la/ de yang gnyis su med pa'i tshul gyis so/ /
131a7(khri pa): de ci'i phyir zhe na/ 'di ltar theg pa chen po gang yin pa dang / rnam pa thams cad mkhyen pa nyid gang yin pa'i chos de gnyi ga ldan pa yang ma yin/ mi ldan pa yang ma yin zhing / gzugs med pa bstan du med pa/ thogs pa med pa ste/ 'di ltar mtshan nyid med par mtshan nyid
131b1(khri pa): gcig pa'i phyir ro/ /de ci'i phyir zhe na/ rab 'byor mtshan nyid med pa'i chos rnams ni nges par mi 'byung nges par 'byung bar mi 'gyur/ nges par ma byung ba'i phyir ro/ /de ci'i phyir zhe na/ gang mtshan nyid med pa'i chos rnams la nges par 'byung bar 'dod pa de ni chos kyi dbyings la
131b2(khri pa): nges par 'byung bar 'dod du zad do/ /de bzhin du gang mtshan nyid med pa'i chos rnams la nges par 'byung bar 'dod pa de ni de bzhin nyid la nges par 'byung bar 'dod du zad cing / de ni yang dag pa'i mtha' la nges par 'byung bar 'dod du zad do/ /de bzhin du gang mtshan nyid med
131b3(khri pa): pa'i chos rnams la nges par 'byung bar 'dod pa de ni bsam gyis mi khyab pa'i dbyings la nges par 'byung bar 'dod du zad do/ /gang mtshan nyid med pa'i chos rnams la nges par 'byung bar 'dod pa de ni/ grub pa dang bde ba la nges par 'byung bar 'dod du zad do/ /gang
131b4(khri pa): mtshan nyid med pa'i chos rnams la nges par 'byung bar 'dod pa de ni spong ba'i khams la nges par 'byung bar 'dod du zad do/ /de bzhin du sbyar te/ gang mtshan nyid med pa'i chos rnams la nges par 'byung bar 'dod pa de ni 'dod chags dang bral ba'i dbyings dang / 'gog pa'i
131b5(khri pa): dbyings dang / gzugs kyi stong pa nyid la nges par 'byung bar 'dod du zad pa dang / de bzhin du de ni tshor ba dang / 'du shes dang / 'du byed rnams dang / rnam par shes pa'i stong pa nyid la nges par 'byung bar 'dod du zad do/ /de ci'i phyir zhe na/ rab 'byor 'di ltar gzugs
131b6(khri pa): kyi stong pa nyid ni khams gsum nas nges par 'byung ba ma yin zhing / rnam pa thams cad mkhyen pa nyid la gnas pa ma yin pa'i phyir ro/ /de bzhin du tshor ba dang / 'du shes dang / 'du byed rnams dang / rnam par shes pa'i stong pa nyid ni khams gsum nas nges par 'byung ba ma
131b7(khri pa): yin zhing / rnam pa thams cad mkhyen pa nyid la gnas par mi 'gyur ro/ /de ci'i phyir zhe na/ 'di ltar rab 'byor gzugs ni gzugs kyis stong / de bzhin du tshor ba dang / 'du shes dang / 'du byed rnams dang / rnam par shes pa ni rnam par shes pas stong pa'i phyir ro/ /
132a1(khri pa): rab 'byor gang mtshan nyid med pa'i chos rnams la nges par 'byung bar 'dod pa de ni/ mig gi stong pa nyid la nges par 'byung bar 'dod du zad do/ /de bzhin du sbyar te/ gang mtshan nyid med pa'i chos rnams la nges par 'byung bar 'dod pa de ni mig gi 'dus te reg
132a2(khri pa): pa'i rkyen gyis tshor ba nas/ de bzhin du yid kyi 'dus te reg pa'i rkyen gyis tshor ba'i bar gyi stong pa nyid la nges par 'byung bar 'dod du zad do/ /de ci'i phyir zhe na/ rab 'byor 'di ltar mig gi stong pa nyid ni khams gsum nas nges par 'byung bar mi 'gyur zhing / rnam pa thams cad
132a3(khri pa): mkhyen pa nyid la gnas pa ma yin pa'i phyir ro/ /de bzhin du yid kyi 'dus te reg pa'i rkyen gyis tshor ba'i bar gyi stong pa nyid ni khams gsum nas nges par 'byung bar mi 'gyur zhing / rnam pa thams cad mkhyen pa nyid la yang gnas pa ma yin pa'i phyir ro/ /de ci'i phyir zhe na/
132a4(khri pa): rab 'byor 'di ltar mig ni mig gis stong pa nas de bzhin du sbyar te/ mig gi 'dus te reg pa'i rkyen gyis tshor ba'i bar du stong pa dang / de bzhin du yid kyi 'dus te reg pa'i rkyen gyis tshor ba'i bar ni yid kyi 'dus te reg pa'i rkyen gyis tshor bas stong pa'i phyir ro/ /rab 'byor de
132a5(khri pa): bzhin du mtshan nyid med pa'i chos rnams la nges par 'byung bar 'dod pa gang yin pa de ni rmi lam la nges par 'byung bar 'dod du zad do/ /de bzhin du mtshan nyid med pa'i chos rnams la nges par 'byung bar 'dod pa gang yin pa de ni sgyu ma dang / smig rgyu dang / brag ca dang / mig yor
132a6(khri pa): dang / de bzhin gshegs pa'i sprul pa la nges par 'byung bar 'dod du zad do/ /de ci'i phyir zhe na/ rab 'byor 'di ltar rmi lam gyi ngo bo nyid ni khams gsum nas nges par 'byung ba ma yin zhing / rnam pa thams cad mkhyen pa nyid la yang gnas pa ma yin pa'i phyir ro/ /de
132a7(khri pa): bzhin du sgyu ma'i ngo bo nyid dang / smig rgyu dang / brag ca dang / mig yor dang / de bzhin gshegs pa'i sprul pa'i ngo bo nyid ni khams gsum nas nges par 'byung ba ma yin zhing / rnam pa thams cad mkhyen pa nyid la yang gnas pa ma yin pa'i phyir ro/ /de ci'i phyir zhe na/ rab
132b1(khri pa): 'byor 'di ltar rmi lam gyi ngo bo nyid ni rmi lam gyi ngo bo nyid kyis stong zhing / de bzhin du sbyar te/ sgyu ma'i ngo bo nyid dang / smig rgyu dang / brag ca dang / mig yor dang / de bzhin gshegs pa'i sprul pa'i ngo bo nyid kyi bar ni/ de bzhin gshegs pa'i sprul pa'i ngo bo nyid kyi bar gyis stong pa'i
132b2(khri pa): phyir ro/ /rab 'byor de bzhin du mtshan nyid med pa'i chos rnams la nges par 'byung bar 'dod pa gang yin pa de ni sbyin pa'i pha rol tu phyin pa la nges par 'byung bar 'dod du zad do/ /rab 'byor de bzhin du gang mtshan nyid med pa'i chos rnams la nges par 'byung bar 'dod pa gang yin
132b3(khri pa): pa de ni tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la nges par 'byung bar 'dod du zad do/ /de ci'i phyir zhe na/ rab 'byor
132b4(khri pa): 'di ltar sbyin pa'i pha rol tu phyin pa'i ngo bo nyid ni khams gsum nas nges par 'byung ba ma yin zhing / rnam pa thams cad mkhyen pa nyid la yang gnas pa ma yin pa'i phyir ro/ /rab 'byor de bzhin du tshul khrims kyi pha rol tu phyin pa dang / bzod pa'i pha rol tu phyin pa dang /
132b5(khri pa): brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa'i ngo bo nyid ni khams gsum nas nges par 'byung ba ma yin zhing / rnam pa thams cad mkhyen pa nyid la yang gnas pa ma yin pa'i phyir ro/ /de ci'i phyir zhe na/
132b6(khri pa): rab 'byor 'di la sbyin pa'i pha rol tu phyin pa'i ngo bo nyid ni/ sbyin pa'i pha rol tu phyin pa'i ngo bo nyid kyis stong zhing / rab 'byor de bzhin du tshul khrims kyi pha rol tu phyin pa'i ngo bo nyid dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan
132b7(khri pa): gyi pha rol tu phyin pa dang / shes rab kyi pha rol tu phyin pa'i ngo bo nyid ni/ shes rab kyi pha rol tu phyin pa'i ngo bo nyid kyis stong pa'i phyir ro/ /rab 'byor de bzhin du mtshan nyid med pa'i chos rnams la nges par 'byung bar 'dod pa gang yin pa de ni nang stong pa nyid la nges par 'byung bar
133a1(khri pa): 'dod du zad do/ /de bzhin du sbyar te/ mtshan nyid med pa'i chos rnams la nges par 'byung bar 'dod pa gang yin pa de ni/ dngos po med pa'i ngo bo nyid stong pa nyid kyi bar dag la nges par 'byung bar 'dod du zad do/ /de ci'i phyir zhe na/ rab 'byor 'di ltar
133a2(khri pa): nang stong pa nyid kyi ngo bo nyid ni khams gsum nas nges par 'byung ba ma yin zhing / rnam pa thams cad mkhyen pa nyid la yang gnas pa ma yin/ de bzhin du sbyar te/ dngos po med pa'i ngo bo nyid stong pa nyid kyi bar ni khams gsum nas nges par 'byung ba ma yin zhing / rnam
133a3(khri pa): pa thams cad mkhyen pa nyid la yang gnas pa ma yin pa'i phyir ro/ /de ci'i phyir zhe na/ rab 'byor 'di ltar nang stong pa nyid ni/ nang stong pa nyid kyi ngo bo nyid kyis stong zhing / de ltar de bzhin du sbyar te/ dngos po med pa'i ngo bo nyid stong pa nyid kyi bar ni/ dngos po med pa'i
133a4(khri pa): ngo bo nyid stong pa nyid kyis stong pa'i phyir ro/ /de bzhin du mtshan nyid med pa'i chos rnams la nges par 'byung bar 'dod pa gang yin pa de ni dran pa nye bar gzhag pa rnams la nges par 'byung bar 'dod du zad do/ /de ci'i phyir zhe na/ rab 'byor 'di ltar dran pa nye bar gzhag pa
133a5(khri pa): rnams kyi ngo bo nyid ni khams gsum nas nges par 'byung ba ma yin zhing / rnam pa thams cad mkhyen pa nyid la yang gnas pa ma yin pa'i phyir ro/ /de ci'i phyir zhe na/ rab 'byor 'di ltar dran pa nye bar gzhag pa rnams kyi ngo bo nyid ni dran pa nye bar gzhag pa'i ngo bo nyid kyis stong pa'i phyir
133a6(khri pa): ro/ /de bzhin du mtshan nyid med pa'i chos rnams la nges par 'byung bar 'dod pa gang yin pa de ni yang dag pa'i spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam
133a7(khri pa): yan lag brgyad pa la nges par 'byung bar 'dod du zad do/ /de ci'i phyir zhe na/ 'di ltar de bzhin du sbyar te/ 'phags pa'i lam yan lag brgyad pa'i bar gyi ngo bo nyid gang yin pa de ni khams gsum nas nges par 'byung ba ma yin zhing / rnam pa thams cad mkhyen pa nyid la
133b1(khri pa): yang gnas pa ma yin pa'i phyir ro/ /de ci'i phyir zhe na/ 'di ltar de bzhin du sbyar te/ 'phags pa'i lam yan lag brgyad pa'i bar gyi ngo bo nyid ni/ 'phags pa'i lam yan lag brgyad pa'i ngo bo nyid kyis stong pa'i phyir ro/ /de bzhin du sbyar te/ de bzhin gshegs
133b2(khri pa): pa'i stobs bcu dang / mi 'jigs pa bzhi dang / so so yang dag par rig pa bzhi'i bar dang / sangs rgyas kyi chos ma 'dres pa brgyad kyi bar du 'phags pa'i lam yan lag brgyad par bstan pa kho na bzhin du rgya cher sbyar bar bya'o/ /rab 'byor de bzhin du mtshan
133b3(khri pa): nyid med pa'i chos rnams la nges par 'byung bar 'dod pa gang yin pa de ni/ dgra bcom pa zag pa zad pa skye bar 'dod du zad do/ /de bzhin du sbyar te/ rab 'byor mtshan nyid med pa'i chos rnams la nges par 'byung bar 'dod pa gang yin pa de ni rang sangs rgyas dang / de bzhin
133b4(khri pa): gshegs pa dgra bcom pa yang dag par rdzogs pa'i sangs rgyas skye bar 'dod du zad do/ /de ci'i phyir zhe na/ rab 'byor 'di ltar de bzhin du sbyar te/ de bzhin gshegs pa'i ngo bo nyid ni khams gsum nas nges par 'byung ba ma yin zhing / rnam pa thams cad mkhyen pa nyid
133b5(khri pa): la yang gnas pa ma yin pa'i phyir ro/ /de ci'i phyir zhe na/ rab 'byor 'di ltar dgra bcom pa zag pa zad pa'i ngo bo nyid ni dgra bcom pa'i ngo bo nyid kyis stong / de bzhin du rang sangs rgyas kyi ngo bo nyid ni rang sangs rgyas kyi ngo bo nyid kyis stong / de bzhin gshegs pa'i ngo bo nyid ni
133b6(khri pa): de bzhin gshegs pa'i ngo bo nyid kyis stong pa'i phyir ro/ /rab 'byor de bzhin du mtshan nyid med pa'i chos rnams la nges par 'byung bar 'dod pa gang yin pa de ni rgyun du zhugs pa'i 'bras bu la nges par 'byung bar 'dod du zad do/ /rab 'byor de bzhin du mtshan nyid med pa'i chos
133b7(khri pa): rnams la nges par 'byung bar 'dod pa gang yin pa de ni/ lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dang / rnam pa thams cad mkhyen pa nyid du nges par 'byung bar 'dod du zad do/ /de ci'i phyir zhe na/
134a1(khri pa): de bzhin du sbyar te/ 'phags pa'i lam yan lag brgyad par ji skad du bstan pa de kho na bzhin du rgya cher sbyar bar bya'o/ /rab 'byor de bzhin du mtshan nyid med pa'i chos rnams la nges par 'byung bar 'dod pa gang yin pa de ni ming la nges par 'byung bar 'dod
134a2(khri pa): du zad do/ /de bzhin du mtshan nyid med pa'i chos rnams la nges par 'byung bar 'dod pa gang yin pa de ni brda dang tha snyad dang / btags pa la nges par 'byung bar 'dod du zad do/ /de ci'i phyir zhe na/ rab 'byor 'di ltar ming gi stong pa nyid gang yin pa de ni khams gsum nas
134a3(khri pa): nges par 'byung ba ma yin zhing / rnam pa thams cad mkhyen pa nyid la gnas pa ma yin pa'i phyir ro/ /de ci'i phyir zhe na/ rab 'byor 'di ltar ming gi stong pa nyid ni ming gi stong pa nyid kyis stong pa nas/ de bzhin du sbyar te/ btags pa'i chos kyi stong pa nyid kyi bar ni btags
134a4(khri pa): pa'i chos kyi stong pa nyid kyis stong pa'i phyir ro/ /rab 'byor de bzhin du mtshan nyid med pa'i chos rnams la nges par 'byung bar 'dod pa gang yin pa de ni skye ba med pa la nges par 'byung bar 'dod du zad do/ /de ltar de bzhin du sbyar te/ rab 'byor mtshan nyid med pa'i chos rnams
134a5(khri pa): la nges par 'byung bar 'dod pa gang yin pa de ni 'gag pa med pa dang / mtshan ma med pa dang / kun nas nyon mongs pa med pa dang / rnam par byang ba med pa dang / mngon par 'du bya ba med pa la nges par 'byung bar 'dod du zad do/ /de bzhin du sbyar te/ ming gi skabs su
134a6(khri pa): ji skad du bstan pa de kho na bzhin du rgya cher sbyar bar bya ste/ rab 'byor rnam grangs des na theg pa chen po ni khams gsum nas/ rnam pa thams cad mkhyen pa nyid ga la ba der nges par 'byung bar 'gyur zhing der yang mi g.yo ba'i tshul gyis gnas so/ /shes rab kyi pha rol tu
134a7(khri pa): phyin pa khri pa las ting nge 'dzin gyi le'u zhes bya ste bcu gnyis pa'o/ / //de nas bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor khyod 'di skad du theg pa de gang du gnas par 'gyur zhes zer ba ni/ rab 'byor
134b1(khri pa): theg pa de ni gang du yang gnas par 'gyur ba med do/ /de ci'i phyir zhe na/ rab 'byor 'di ltar gnas pa dmigs su med pa'i phyir chos thams cad ni mi gnas pa ste/ 'on kyang theg pa de ni mi gnas pa'i tshul gyis gnas par 'gyur ro/ /rab 'byor dper na chos kyi dbyings
134b2(khri pa): ni gnas pa yang ma yin/ mi gnas pa yang ma yin no/ /rab 'byor de bzhin du theg pa de yang gnas pa yang ma yin/ mi gnas pa yang ma yin te/ le'u gong mar ji skad bstan pa de kho na bzhin du 'dir yang rgya cher sbyar bar bya'o/ /rab 'byor dper na skye ba med pa ni
134b3(khri pa): gnas pa yang ma yin/ mi gnas pa yang ma yin no/ /de bzhin du theg pa de ni gnas pa yang ma yin/ mi gnas pa yang ma yin no/ /de bzhin du sbyar te/ 'gag pa med pa dang mtshan ma med pa dang / kun nas nyon mongs pa med pa dang / rnam par byang ba med pa
134b4(khri pa): dang / mngon par 'du byed pa med pa ni gnas pa yang ma yin/ mi gnas pa yang ma yin no/ /rab 'byor de bzhin du theg pa de yang gnas pa yang ma yin/ mi gnas pa yang ma yin no/ /de ci'i phyir zhe na/ rab 'byor chos kyi dbyings kyi ngo bo nyid ni gnas pa yang ma
134b5(khri pa): yin mi gnas pa yang ma yin pa'i phyir ro/ /de ci'i phyir zhe na/ rab 'byor 'di ltar chos kyi dbyings kyi ngo bo nyid ni chos kyi dbyings kyi ngo bo nyid kyis stong pa nas/ de bzhin du sbyar te/ mngon par 'du byed pa med pa'i bar gyi ngo bo nyid ni/ mngon par 'du byed pa med pa'i ngo bo nyid kyis
134b6(khri pa): stong ste/ rab 'byor rnam grangs des na theg pa de ni gang du yang gnas par 'gyur ba med de/ de yang mi gnas par gnas pa med pa'i tshul gyis so/ /yang rab 'byor gang 'di skad du theg pa des su zhig nges par 'byung bar 'gyur zhes zer ba ni/ rab 'byor theg pa des su yang
134b7(khri pa): nges par 'byung bar 'gyur ba med do/ /de ci'i phyir zhe na/ rab 'byor 'di ltar theg pa gang yin pa de dang / gang nges par 'byung bar 'gyur ba dang / gang du nges par 'byung bar 'gyur ba'i chos de dag thams cad med cing mi dmigs pa'i phyir ro/ /de ltar chos thams cad med cing
135a1(khri pa): mi dmigs na/ chos gang zhig gis su zhig nges par 'byung bar 'gyur/ gang du nges par 'byung bar 'gyur/ de ci'i phyir zhe na/ rab 'byor 'di ltar bdag dang de bzhin du sbyar te/ shes pa po dang / mthong ba po'i bar du dmigs su med pa'i phyir bdag
135a2(khri pa): gtan mi dmigs so/ /de bzhin du sems can dang / skye ba po nas de bzhin du sbyar te/ shes pa po dang mthong ba po'i bar du gtan mi dmigs pa'i phyir ro/ /de bzhin du shin tu rnam par dag pa'i phyir chos kyi dbyings mi dmigs so/ /de bzhin du shin tu rnam par dag pa'i
135a3(khri pa): phyir de bzhin nyid mi dmigs so/ /yang dag pa'i mtha' mi dmigs so/ /shin tu rnam par dag pa'i phyir bsam gyis mi khyab pa'i dbyings mi dmigs so/ /shin tu rnam par dag pa'i phyir/ phung po dang khams mi dmigs so/ /shin tu rnam par dag pa'i phyir khams dang
135a4(khri pa): skye mched rnams mi dmigs so/ /de bzhin du shin tu rnam par dag pa'i phyir sbyin pa'i pha rol tu phyin pa mi dmigs so/ /de bzhin du shin tu rnam par dag pa'i phyir tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa
135a5(khri pa): dang / bsam gtan gyi pha rol tu phyin pa dang / shes rab kyi pha rol tu phyin pa mi dmigs so/ /de bzhin du shin tu rnam par dag pa'i phyir/ nang stong pa nyid mi dmigs so/ /de bzhin du sbyar te/ shin tu rnam par dag pa'i phyir dngos po med pa'i ngo bo nyid stong pa nyid kyi bar du mi dmigs
135a6(khri pa): so/ /de bzhin du shin tu rnam par dag pa'i phyir dran pa nye bar gzhag pa rnams mi dmigs so/ /de bzhin du sbyar te/ shin tu rnam par dag pa'i phyir 'phags pa'i lam yan lag brgyad pa'i bar mi dmigs so/ /shin tu rnam par dag pa'i phyir rgyun tu zhugs pa mi dmigs
135a7(khri pa): so/ /de bzhin du shin tu rnam par dag pa'i phyir lan cig phyir 'ong ba dang / phyir mi 'ong ba dang / dgra bcom pa dang / rang sangs rgyas dang / de bzhin gshegs pa dgra bcom pa yang dag par rdzogs pa'i sangs rgyas mi dmigs so/ /de bzhin du shin tu rnam
135b1(khri pa): par dag pa'i phyir/ rgyun du zhugs pa'i 'bras bu mi dmigs so/ /de bzhin du shin tu rnam par dag pa'i phyir/ lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dang / bla na med pa yang dag par rdzogs pa'i byang
135b2(khri pa): chub mi dmigs so/ /shin tu rnam par dag pa'i phyir rnam pa thams cad mkhyen pa nyid mi dmigs so/ /de bzhin du shin tu rnam par dag pa'i phyir skye ba med pa dang / 'gag pa med pa dang / kun nas nyon mongs pa med pa dang / rnam par byang ba med pa dang / mngon par
135b3(khri pa): 'du byed pa med pa mi dmigs so/ /shin tu rnam par dag pa'i phyir sngon gyi mtha' mi dmigs so/ /de bzhin du shin tu rnam par dag pa'i phyir phyi ma'i mtha' dang / da ltar mi dmigs so/ /de bzhin du shin tu rnam par dag pa'i phyir 'gro ba dang / mi 'gro ba dang / gnas pa
135b4(khri pa): dang / skye ba mi dmigs so/ /de bzhin du shin tu rnam par dag pa'i phyir/ 'grib pa dang / 'phel ba mi dmigs pa'i phyir ro/ /ci zhig dmigs su med pas mi dmigs zhe na/ chos kyi dbyings dmigs su med pas mi dmigs so/ /de ci'i phyir zhe na/ rab 'byor shin tu rnam
135b5(khri pa): par dag pa'i phyir/ chos kyi dbyings ni sus kyang ma dmigs mi dmigs gang gis kyang dmigs par mi 'gyur ba'i phyir ro/ /de bzhin du sbyar te/ chos kyi dbyings dmigs su med pa'i phyir dang / de bzhin nyid dmigs su med pa'i phyir dang / yang dag pa'i mtha' dmigs
135b6(khri pa): su med pa'i phyir dang / stong pa nyid dmigs su med pa'i phyir dang / shes rab kyi pha rol tu phyin pa dmigs su med pa'i phyir mi dmigs so/ /nang stong pa nyid dmigs su med pa'i phyir mi dmigs so/ /dngos po med pa'i ngo bo nyid stong pa nyid kyi bar du dmigs su med pas mi dmigs
135b7(khri pa): so/ /de bzhin du dran pa nye bar gzhag pa rnams dmigs su med pas mi dmigs so/ /sangs rgyas kyi chos ma 'dres pa brgyad kyi bar du dmigs su med pas mi dmigs so/ /de bzhin du rgyun du zhugs pa dmigs su med pas mi dmigs so/ /de bzhin du sbyar te/ yang
136a1(khri pa): dag par rdzogs pa'i sangs rgyas kyi bar du dmigs su med pas mi dmigs so/ /de bzhin du rgyun du zhugs pa'i 'bras bu dmigs su med pas mi dmigs so/ /de bzhin du sbyar te/ bla na med pa yang dag par rdzogs pa'i byang chub kyi bar du dmigs su med pas
136a2(khri pa): mi dmigs so/ /de bzhin du skye ba med pa dmigs su med pas mi dmigs so/ /shin du rnam par dag pa'i phyir mngon par 'du byed pa med pa'i bar du dmigs su med pas mi dmigs so/ /de ci'i phyir zhe na/ rab 'byor 'di ltar shin tu rnam par dag pa'i phyir mngon par 'du byed pa med pa
136a3(khri pa): dmigs su med pas mi dmigs so/ /de bzhin du sa dang po dmigs su med pas mi dmigs so/ /shin tu rnam par dag pa'i phyir sa bcu pa'i bar du dmigs su med pas mi dmigs so/ /de la sa bcu po dag gang zhe na/ 'di lta ste/ dkar po rnam par mthong ba'i sa dang / rigs kyi sa dang
136a4(khri pa): brgyad pa'i sa dang / mthong ba'i sa dang / bsrabs pa'i sa dang / 'dod chags dang bral ba'i sa dang / bya ba byas pa'i sa dang / rang sangs rgyas kyi sa dang / byang chub sems dpa'i sa dang / yang dag par rdzogs pa'i sangs rgyas kyi sa nyid ni bcu pa'o/ /de la nang stong pa nyid la
136a5(khri pa): sa dang po dmigs su med do/ /de bzhin du gnyis pa dang / gsum pa dang / bzhi pa dang / lnga pa dang / drug pa dang / bdun pa dang / brgyad pa dang / dgu pa dang / bcu pa dmigs su med do/ /de bzhin du sbyar te/ shin tu rnam par dag pa'i phyir dngos po med pa'i ngo bo nyid stong pa nyid kyi bar la sa
136a6(khri pa): dang po dmigs su med pa nas/ shin tu rnam par dag pa'i phyir sa bcu pa'i bar du dmigs su med do/ /de ci'i phyir zhe na/ rab 'byor sa dang po ni sus kyang ma dmigs mi dmigs te/ gang gis kyang dmigs par mi 'gyur ba dang / shin tu rnam par dag pa'i phyir sa bcu pa'i bar du sus kyang ma
136a7(khri pa): dmigs mi dmigs la/ gang gis kyang dmigs par mi 'gyur ba'i phyir ro/ /de bzhin du shin tu rnam par dag pa'i phyir nang stong pa nyid la sems can yongs su smin par bya ba mi dmigs pa dang / dngos po med pa'i ngo bo nyid stong pa nyid kyi bar la sems can yongs su smin par bya ba mi dmigs
136b1(khri pa): so/ /de bzhin du shin tu rnam par dag pa'i phyir nang stong pa nyid la sangs rgyas kyi zhing yongs su dag par bya ba mi dmigs pa nas/ dngos po med pa'i ngo bo nyid stong pa nyid kyi bar la sangs rgyas kyi zhing yongs su dag par bya ba mi dmigs so/ /de bzhin du shin tu rnam par dag pa'i phyir nang stong
136b2(khri pa): pa nyid la mig lnga mi dmigs pa nas/ dngos po med pa'i ngo bo nyid stong pa nyid kyi bar la mig lnga mi dmigs so/ /rab 'byor de ltar na byang chub sems dpa' sems dpa' chen po shes rab kyi pha rol du phyin pa la spyod pa na/ chos thams cad mi dmigs pa'i tshul gyis theg pa chen pos rnam pa
136b3(khri pa): thams cad mkhyen pa nyid du nges par 'byung bar 'gyur ro/ /de skad ces bka' stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das theg pa chen po theg pa chen po zhes bgyi ba 'di ni lha dang / mi dang lha ma yin du bcas
136b4(khri pa): pa'i 'jig rten zil gyis mnan nas nges par 'byung bar 'gyur lags so/ /btsun pa bcom ldan 'das bdag gis bcom ldan 'das kyis gsungs pa'i don 'tshal ba ltar na/ theg pa chen po de ni nam mkha' dang mnyam pa ste/ dper na nam mkha' la ni 'ong ba dang 'gro ba dang / gnas pa mi
136b5(khri pa): mngon lags so/ /de bzhin du theg pa chen po de la'ang 'ong ba dang 'gro ba dang / gnas pa mi mngon lags so/ /dper na nam mkha' la ni sngon gyi mtha' mi dmigs shing / phyi ma'i mtha' dang dbus mi dmigs lags so/ /de bzhin du theg pa de la yang sngon gyi mtha' mi dmigs/
136b6(khri pa): phyi ma'i mtha' dang / dbus mi dmigs te/ dus gsum las yang dag par 'das pas de'i slad du theg pa de ni theg pa chen po zhes bgyi'o/ /de skad ces gsol pa dang / bcom ldan 'das kyis/ tshe dang ldan pa rab 'byor la 'di skad ces bka' stsal to/ /rab 'byor de de bzhin no/ /
136b7(khri pa): ji skad smras pa bzhin te/ theg pa de ni nam mkha' dang mnyam pa ste/ des na theg pa chen pos lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/ /rab 'byor byang chub sems dpa' rnams kyi theg pa de ni 'di lta ste/ pha rol tu phyin
137a1(khri pa): pa drug go/ /drug gang zhe na 'di lta ste/ sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin
137a2(khri pa): pa ste/ rab 'byor de ni byang chub sems dpa' sems dpa' chen po rnams kyi theg pa chen po zhes bya'o/ /rab 'byor gzhan yang byang chub sems dpa' sems dpa' chen po rnams kyi theg pa chen po ni 'di lta ste/ nang stong pa nyid dang / dngos po med pa'i ngo bo nyid stong pa nyid kyi
137a3(khri pa): bar dag yin no/ /rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/ gzungs kyi sgo thams cad dang / ting nge 'dzin gyi sgo thams cad dang / ting nge 'dzin thams cad de 'di lta ste/ dpa' bar 'gro ba'i ting nge 'dzin dang / de bzhin du
137a4(khri pa): sbyar te/ nam mkha' ltar chags pa med cing rnam par grol la gos pa med pa'i ting nge 'dzin gyi bar dag yin no/ /rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/ dran pa nye bar gzhag pa bzhi dang / de bzhin du sbyar te/ 'phags
137a5(khri pa): pa'i lam yan lag brgyad pa'i bar dang / de bzhin gshegs pa'i stobs bcu dang / de bzhin du sbyar te/ sangs rgyas kyi chos ma 'dres pa brgyad kyi bar dag yin no// //shes rab kyi pha rol tu phyin pa khri pa/ bam po bcu gsum pa/ yang rab 'byor
137a6(khri pa): 'di skad du theg pa de ni lha dang mi dang lha ma yin du bcas pa'i 'jig rten zil gyis mnan nas/ nges par 'byung bar 'gyur zhes smras pa la/ lha dang mi dang lha ma yin du bcas pa'i 'jig rten de gang zhe na/ 'di lta ste/ 'dod pa'i khams dang / gzugs kyi khams dang / gzugs
137a7(khri pa): med pa'i khams so/ /rab 'byor gal te 'dod pa'i khams de bzhin du 'gyur te/ ma nor ba dang / gzhan ma yin pa dang / phyin ci ma log pa dang / yang dag pa dang / bden pa dang / ji lta ba bzhin dang / rtag pa dang / brtan pa dang / ther zug dang / mi 'gyur ba'i chos can
137b1(khri pa): yin la/ dngos po med pa ma yin na ni theg pa chen po rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/ rab 'byor gang gi phyir 'dod pa'i khams ni brtags pa/ rnam par bsgrubs pa tshig gis bstan pa ste/
137b2(khri pa): mi rtag mi brtan zhing ther zug ma yin la 'gyur ba'i chos can yin te/ dngos po med pa'i bar du yin pas de'i phyir theg pa chen po rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung ngo / /rab 'byor de bzhin du gzugs kyi khams
137b3(khri pa): dang / gzugs med pa'i khams nas de bzhin du gyur te/ ma nor ba dang / gzhan ma yin pa dang / phyin ci ma log pa dang / yang dag pa dang / bden pa dang / ji lta ba bzhin dang / rtag pa dang / brtan pa dang / ther zug dang / mi 'gyur ba'i chos can yin la/ dngos po
137b4(khri pa): med pa ma yin na ni/ theg pa chen po rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/ rab 'byor gang gi phyir gzugs kyi khams dang / gzugs med pa'i khams ni brtags pa/ rnam par bsgrubs
137b5(khri pa): pa/ tshig gis bstan pa ste/ de thams cad mi rtag mi brtan zhing ther zug ma yin la 'gyur ba'i chos can te/ dngos po med pas de'i phyir theg pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung ngo / /rab 'byor
137b6(khri pa): gal te gzugs de bzhin du 'gyur te/ ma nor ba dang / gzhan ma yin pa dang / phyin ci ma log pa dang / yang dag pa dang / bden pa dang / ji lta ba bzhin dang / thams cad rtag pa dang / brtan pa dang / ther zug dang / mi 'gyur ba'i chos can yin la/ dngos po med pa ma yin na ni/
137b7(khri pa): theg pa chen po rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/ rab 'byor gang gi phyir gzugs ni brtags pa/ rnam par bsgrubs pa/ tshig gis bstan pa ste/ de thams cad mi rtag mi brtan zhing ther zug ma
138a1(khri pa): yin la 'gyur ba'i chos can te/ dngos po med pas de'i phyir theg pa chen po rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/ /de bzhin du tshor ba dang / 'du shes dang / 'du byed rnams dang / rnam
138a2(khri pa): par shes pa la yang gzugs la ji ltar sbyar ba bzhin du bya'o/ /de bzhin du mig dang / rna ba dang / sna dang / lce dang / lus dang / yid dang / de bzhin du gzugs kyi skye mched dang / sgra'i skye mched dang / dri'i skye mched dang / ro'i skye mched dang / reg bya'i skye mched dang /
138a3(khri pa): chos kyi skye mched dang / de bzhin du mig gi rnam par shes pa dang / de bzhin du mig gi 'dus te reg pa nas yid kyi bar dang / de bzhin du mig gi 'dus te reg pa las byung ba'i tshor ba nas yid kyi 'dus te reg pa las byung ba'i tshor ba'i bar du ma nor ba dang / gzhan ma yin
138a4(khri pa): pa dang / phyin ci ma log pa dang / yang dag pa dang / bden pa dang / ji lta ba bzhin dang / rtag pa dang / brtan pa dang / ther zug dang / mi 'gyur ba'i chos can yin la dngos po med pa ma yin na ni/ theg pa chen po theg pa rab mchog 'di lha dang mi dang lha ma yin du bcas
138a5(khri pa): pa'i 'jig rten zil gyis mnan nas nges par 'byung bar mi 'gyur ba zhig na/ rab 'byor gang gi phyir yid kyi 'dus te reg pa'i rkyen gyis tshor ba'i bar ni brtags pa/ rnam par bsgrubs pa/ tshig gis bstan pa ste/ de thams cad mi rtag mi brtan zhing ther zug ma yin la 'gyur ba'i chos
138a6(khri pa): can gyi bar du yin te/ dngos po med pas de'i phyir theg pa chen po rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/ /rab 'byor gal te chos kyi dbyings dngos po yin te/ dngos po med pa ma yin na ni/ theg pa chen po theg
138a7(khri pa): pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/ rab 'byor gang gi phyir chos kyi dbyings ni dngos po med pas de'i phyir theg pa chen po theg pa rab mchog 'di lha dang mi dang lha ma yin du bcas pa'i 'jig rten
138b1(khri pa): zil gyis mnan nas nges par 'byung bar 'gyur ro/ /de bzhin du sbyar te/ rab 'byor de bzhin nyid dngos po zhig yin te/ dngos po med pa ma yin la de bzhin du yang dag pa'i mtha' dang / bsam gyis mi khyab pa'i dbyings dngos po yin te/ dngos po med pa ma yin na ni/ theg
138b2(khri pa): pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/ rab 'byor gang gi phyir de bzhin nyid dang / yang dag pa'i mtha' dang / bsam gyis mi khyab pa'i dbyings ni dngos po med pas de'i phyir theg
138b3(khri pa): pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/ /rab 'byor gal te sbyin pa'i pha rol tu phyin pa dngos po yin te/ dngos po med pa ma yin na ni theg pa chen po theg pa rab mchog 'di lha dang mi dang
138b4(khri pa): lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/ rab 'byor gang gi phyir sbyin pa'i pha rol tu phyin pa ni dngos po med pas de'i phyir theg pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan
138b5(khri pa): nas nges par 'byung bar mi 'gyur ba zhig na/ rab 'byor gang gi phyir sbyin pa'i pha rol tu phyin pa ni dngos po med pas de'i phyir theg pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/ /rab 'byor
138b6(khri pa): de bzhin du gal te tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa ni dngos po yin te/ dngos po med pa ma yin na ni/ theg pa chen po
138b7(khri pa): theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/ rab 'byor gang gi phyir sbyin pa'i pha rol du phyin pa nas/ shes rab kyi pha rol tu phyin pa'i bar du dngos po med pas de'i phyir theg pa chen po theg pa rab
139a1(khri pa): mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/ /rab 'byor gal te nang stong pa nyid nas/ dngos po med pa'i ngo bo nyid stong pa nyid kyi bar du dngos po yin te/ dngos po med pa ma yin na ni/ theg pa chen
139a2(khri pa): po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/ rab 'byor gang gi phyir nang stong pa nyid nas/ dngos po med pa ngo bo nyid stong pa nyid kyi bar du dngos po med pas de'i phyir theg pa chen po theg pa
139a3(khri pa): rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/ /rab 'byor gal te dran pa nye bar gzhag pa rnams dngos po yin te/ dngos po med pa ma yin na ni/ theg pa chen po theg pa rab mchog 'di lha dang mi dang lha ma yin
139a4(khri pa): du bcas pa'i 'jig rten zil gyis mnan nas nges par 'byung bar mi 'gyur ba zhig na/ rab 'byor gang gi phyir dran pa nye bar gzhag pa rnams dngos po med pas/ de'i phyir theg pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan
139a5(khri pa): nas nges par 'byung bar 'gyur ro/ /rab 'byor gal te yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa dang / de bzhin du sbyar te/
139a6(khri pa): de bzhin gshegs pa'i stobs bcu dang / sangs rgyas kyi chos ma 'dres pa brgyad kyi bar dag dngos po yin te/ dngos po med pa ma yin na ni theg pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar mi 'gyur
139a7(khri pa): ba zhig na/ rab 'byor gang gi phyir sangs rgyas kyi chos ma 'dres pa brgyad kyi bar dag dngos po med pas de'i phyir theg pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/ /rab 'byor gal te
139b1(khri pa): rigs kyi chos dngos po yin te/ dngos po med pa ma yin na ni theg pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/ rab 'byor gang gi phyir rigs kyi chos dngos po med pas/ de'i
139b2(khri pa): phyir theg pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/ /rab 'byor de bzhin du gal te brgyad pa'i chos rnams dang / rgyun du zhugs pa'i chos rnams dang / lan cig phyir 'ong ba'i chos rnams
139b3(khri pa): dang / phyir mi 'ong ba'i chos rnams dang / dgra bcom pa'i chos rnams dang / rang sangs rgyas kyi chos rnams dang / byang chub sems dpa'i chos rnams dang / yang dag par rdzogs pa'i sangs rgyas kyi chos rnams dngos po yin te/ dngos po med pa ma yin na ni theg pa chen
139b4(khri pa): po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/ rab 'byor gang gi phyir yang dag par rdzogs pa'i sangs rgyas kyi chos kyi bar du dngos po med pas de'i phyir theg pa chen po theg pa rab mchog
139b5(khri pa): 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/ /rab 'byor gal te rigs kyi sa'i gang zag rnams dngos po yin te/ dngos po med pa ma yin na ni theg pa chen po theg pa rab mchog 'di lha dang mi dang lha ma yin du
139b6(khri pa): bcas pa'i 'jig rten zil gyis mnan nas nges par 'byung bar mi 'gyur ba zhig na/ rab 'byor gang gi phyir rigs kyi sa'i gang zag rnams dngos po med pas de'i phyir theg pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas
139b7(khri pa): nges par 'byung bar 'gyur ro/ /de bzhin du brgyad pa'i gang zag dang / rgyun du zhugs pa dang / lan cig phyir 'ong ba dang / phyir mi 'ong ba dang / dgra bcom pa dang / rang sangs rgyas dang / byang chub sems dpa' dang / yang dag par rdzogs pa'i sangs rgyas kyi gang zag
140a1(khri pa): dngos po yin te/ dngos po med pa ma yin na ni theg pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/ rab 'byor gang gi phyir brgyad pa'i gang zag dang /
140a2(khri pa): de bzhin gshegs pa dgra bcom pa yang dag par rdzogs pa'i sangs rgyas kyi gang zag gi bar du dngos po med pas/ de'i phyir theg pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/ /rab 'byor
140a3(khri pa): gal te lha dang mi dang lha ma yin du bcas pa'i 'jig rten dngos po yin te/ dngos po med pa ma yin na ni theg pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/ rab 'byor gang gi
140a4(khri pa): phyir lha dang mi dang lha ma yin du bcas pa'i 'jig rten dngos po med pas de'i phyir theg pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/ /rab 'byor gal te byang chub sems dpa'
140a5(khri pa): sems dpa' chen po'i sems dang po bskyed pa nas bzung ste/ byang chub kyi snying po la 'dug gi bar du bar skabs der sems gang dang gang dag bskyed pa de dag thams cad dngos po yin te/ dngos po med pa ma yin na ni/ theg pa chen po theg pa rab mchog 'di lha dang mi
140a6(khri pa): dang lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/ rab 'byor gang gi phyir byang chub sems dpa' sems dpa' chen po'i sems dang po bskyed pa nas bzung ste/ byang chub kyi snying po la 'dug gi bar du bar skabs der sems gang dang
140a7(khri pa): gang dag bskyed pa de dag thams cad dngos po med pas/ de'i phyir theg pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/ /rab 'byor gal te byang chub sems dpa' sems dpa' chen po'i
140b1(khri pa): rdo rje lta bu'i ye shes dngos po yin te/ dngos po med pa ma yin na ni theg pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/ rab 'byor gang gi phyir byang chub sems dpa'i rdo rje lta
140b2(khri pa): bu'i ye shes dngos po med pas de'i phyir theg pa chen po theg pa rab mchog 'di lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/ /rab 'byor gal te byang chub sems dpa' sems dpa' chen po'i rdo rje lta bu'i ye shes dngos
140b3(khri pa): po yin te/ dngos po med pa ma yin na ni byang chub sems dpa' sems dpa' chen pos bag chags dang mtshams sbyor ba thams cad dang / nyon mongs pa thams cad dngos po med par rtogs nas/ rnam pa thams cad mkhyen pa nyid rjes su 'thob par mi 'gyur ba zhig na/
140b4(khri pa): rab 'byor gang gi phyir byang chub sems dpa' sems dpa' chen po'i rdo rje lta bu'i ye shes dngos po med pas/ de'i phyir byang chub sems dpa' sems dpa' chen pos bag chags dang mtshams sbyor ba thams cad dang / nyon mongs pa thams cad dngos po med par rtogs
140b5(khri pa): nas/ rnam pa thams cad mkhyen pa nyid rjes su 'thob cing lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/ /rab 'byor gal te de bzhin gshegs pa dgra bcom pa yang dag par rdzogs pa'i sangs rgyas rnams kyi skyes bu
140b6(khri pa): chen po'i mtshan sum cu rtsa gnyis dngos po yin te/ dngos po med pa ma yin na ni/ de bzhin gshegs pa dgra bcom pa yang dag par rdzogs pa'i sangs rgyas de dag gi gzi brjid dang / dpal gyis lha dang mi dang lha ma yin du bcas pa'i 'jig rten zil gyis mnan nas
140b7(khri pa): spa zhing mdzes par mi 'gyur ba zhig na/ rab 'byor gang gi phyir de bzhin gshegs pa dgra bcom pa yang dag par rdzogs pa'i sangs rgyas rnams kyi skyes bu chen po'i mtshan sum cu rtsa gnyis dngos po med pas/ de'i phyir de bzhin gshegs pa dgra bcom pa yang dag par rdzogs
141a1(khri pa): pa'i sangs rgyas rnams kyi gzi brjid dang dpal gyis lha dang mi dang lha ma yin du bcas pa'i 'jig rten zil gyis mnan nas lam me lhan ne lhang nge'o/ /rab 'byor gal te de bzhin gshegs pa dgra bcom pa yang dag par rdzogs pa'i sangs rgyas rnams
141a2(khri pa): kyi 'od dngos po yin te/ dngos po med pa ma yin na ni/ de ltar de bzhin gshegs pa dgra bcom pa yang dag par rdzogs pa'i sangs rgyas kyi 'od kyis 'jig rten gyi khams gang gA'i klung gi bye ma snyed dag tu khyab par mi 'gyur ba zhig na/ rab 'byor gang gi phyir de bzhin
141a3(khri pa): gshegs pa dgra bcom pa yang dag par rdzogs pa'i sangs rgyas kyi 'od dngos po med pas/ de'i phyir de bzhin gshegs pa dgra bcom pa yang dag par rdzogs pa'i sangs rgyas kyi 'od kyis 'jig rten gyi khams gang gA'i klung gi bye ma snyed dag tu khyab bo/ /rab 'byor
141a4(khri pa): gal te de bzhin gshegs pa dgra bcom pa yang dag par rdzogs pa'i sangs rgyas kyi gsung yan lag drug cu dang ldan pa dngos po yin te/ dngos po med pa ma yin na ni/ de ltar de bzhin gshegs pa dgra bcom pa yang dag par rdzogs pa'i sangs rgyas kyi gsung yan lag
141a5(khri pa): drug cu dang ldan pa'i gsung gis phyogs bcu'i 'jig rten gyi khams dpag tu med grangs med pa dag tu go bar mi 'gyur ba zhig na/ rab 'byor gang gi phyir de bzhin gshegs pa dgra bcom pa yang dag par rdzogs pa'i sangs rgyas kyi gsung yan lag drug cu dang ldan pa dngos po
141a6(khri pa): med pas de'i phyir de bzhin gshegs pa dgra bcom pa yang dag par rdzogs pa'i sangs rgyas kyi gsung yan lag drug cu dang ldan pa'i gsung gis phyogs bcu'i 'jig rten gyi khams dpag tu med grangs med pa dag tu go bar 'gyur ro/ /rab 'byor gal te de bzhin gshegs pa dgra
141a7(khri pa): bcom pa yang dag par rdzogs pa'i sangs rgyas kyi chos kyi 'khor lo dngos po yin te/ dngos po med pa ma yin na ni/ de ltar de bzhin gshegs pa dgra bcom pa yang dag par rdzogs pa'i sangs rgyas kyis sngon dge sbyong ngam/ bram ze'am/ tshangs pa dang / sus kyang
141b1(khri pa): zhes bya ba'i bar gyis 'jig rten du chos dang 'thun par ma bskor ba skor bar mi 'gyur ba zhig na/ rab 'byor gang gi phyir de bzhin gshegs pa dgra bcom pa yang dag par rdzogs pa'i sangs rgyas kyi chos kyi 'khor lo dngos po med pas de'i phyir de bzhin gshegs pa dgra bcom pa
141b2(khri pa): yang dag par rdzogs pa'i sangs rgyas kyis sngon dge sbyong ngam/ bram ze'am/ tshangs pa'am/ sus kyang zhes bya ba'i bar gyis ma bskor ba'i chos kyi 'khor lo bskor to/ /rab 'byor gal te de bzhin gshegs pas gang dag gi ched du chos kyi 'khor lo bskor ba'i
141b3(khri pa): sems can thams cad dngos po yin te/ dngos po med pa ma yin na ni/ de bzhin gshegs pas sems can de dag thams cad phung po'i lhag ma med pa'i mya ngan las 'das pa'i dbyings su yongs su mya ngan las 'das par mi 'gyur ba zhig na/ rab 'byor gang gi phyir de bzhin
141b4(khri pa): gshegs pas gang dag gi ched du chos kyi 'khor lo bskor ba'i sems can de dag thams cad dngos po med pas de'i phyir sems can de dag thams cad phung po'i lhag ma med pa'i mya ngan las 'das pa'i dbyings su yongs su mya ngan las 'das so/ /yongs su mya ngan las 'da'o/ /
141b5(khri pa): yongs su mya ngan las 'da' bar 'gyur ro/ /rab 'byor gang yang 'di skad du theg pa de ni nam mkha' dang mnyam pa lags so/ /zhes smras pa ni rab 'byor de de bzhin no/ /ji skad smras pa de bzhin te/ theg pa de ni nam mkha' dang mnyam pa yin te/ rab 'byor dper
141b6(khri pa): na nam mkha' la ni shar phyogs mngon pa med do/ /lho phyogs dang / nub phyogs dang / byang phyogs mngon pa med/ steng gi phyogs dang / 'og gi phyogs dang / phyogs mtshams bzhi yang mngon pa med do/ /rab 'byor de bzhin du theg pa chen po theg pa rab mchog
141b7(khri pa): de la yang shar phyogs mngon pa med do/ /lho phyogs dang / nub phyogs dang / byang phyogs mngon pa med/ steng gi phyogs dang / 'og gi phyogs mngon pa med do/ /phyogs mtshams mngon pa med do/ /rab 'byor dper na nam mkha' ni ring po ma yin/ thung ngu ma
142a1(khri pa): yin/ lham pa ma yin/ zlum po ma yin no/ /rab 'byor de bzhin du theg pa chen po theg pa rab mchog kyang ring po ma yin/ thung ngu ma yin/ lham pa ma yin/ zlum po ma yin no/ /rab 'byor dper na nam mkha' ni sngon po ma yin/ ser po ma
142a2(khri pa): yin/ dmar po ma yin/ dkar po ma yin/ btsod ka ma yin/ ser skya ma yin/ gser lta bu ma yin/ sre'o ma yin no/ /rab 'byor de bzhin du theg pa de yang sngon po ma yin/ ser po ma yin/ dmar po ma yin/ dkar po ma yin/ btsod ka ma yin/
142a3(khri pa): ser skya ma yin/ gser lta bu ma yin/ sre'o ma yin te/ de'i phyir theg pa de ni nam mkha' dang mnyam pa zhes bya'o/ /rab 'byor dper na nam mkha' ni 'das pa ma yin/ ma 'ongs pa ma yin/ da ltar byung ba ma yin no/ /rab 'byor de bzhin du theg pa chen po
142a4(khri pa): theg pa rab mchog de yang 'das pa ma yin/ ma 'ongs pa ma yin/ da ltar byung ba ma yin te/ de'i phyir theg pa de ni nam mkha' dang mnyam pa zhes bya'o/ /rab 'byor dper na nam mkha' la ni 'grib pa med 'phel ba med yongs su 'bri ba dmigs su med do/ /
142a5(khri pa): rab 'byor de bzhin du theg pa rab mchog de la yang 'grib pa med/ 'phel ba med yongs su 'bri ba dmigs su med de/ de'i phyir theg pa de ni nam mkha' dang mnyam pa zhes bya'o/ /rab 'byor dper na nam mkha' la ni skye ba med/ 'gag pa med/ gnas pa med/
142a6(khri pa): gzhan du 'gyur ba dmigs su med do/ /rab 'byor de bzhin du theg pa de la yang skye ba med/ 'gag pa med/ gnas pa med/ gzhan du 'gyur ba dmigs su med de/ de'i phyir theg pa de ni nam mkha' dang mnyam pa zhes bya'o/ /rab 'byor dper na nam mkha' ni dge ba ma
142a7(khri pa): yin/ mi dge ba ma yin/ lung bstan du yod pa ma yin/ lung du ma bstan pa ma yin no/ /rab 'byor de bzhin du theg pa de yang dge ba ma yin/ mi dge ba ma yin/ lung bstan du yod pa ma yin/ lung du ma bstan pa ma yin te/ de'i phyir theg pa de ni nam mkha' dang
142b1(khri pa): mnyam pa zhes bya'o/ /rab 'byor dper na nam mkha' ni mthong ba ma yin/ thos pa ma yin/ dran pa ma yin/ rnam par shes pa ma yin no/ /rab 'byor de bzhin du theg pa chen po de yang mthong ba ma yin/ thos pa ma yin/ dran pa ma yin/ rnam par shes pa ma
142b2(khri pa): yin te/ de'i phyir theg pa de ni nam mkha' dang mnyam pa zhes bya'o/ /rab 'byor dper na nam mkha' ni shes par bya ba ma yin/ mngon par shes par bya ba ma yin/ yongs su shes par bya ba ma yin/ spang bar bya ba ma yin/ mngon sum du bya ba ma yin/ bsgom par bya ba ma
142b3(khri pa): yin no/ /rab 'byor de bzhin du theg pa chen po de yang shes par bya ba ma yin/ mngon par shes par bya ba ma yin/ yongs su shes par bya ba ma yin/ spang bar bya ba ma yin/ mngon sum du bya ba ma yin/ bsgom par bya ba ma yin te/ de'i phyir theg pa de ni nam
142b4(khri pa): mkha' dang mnyam pa zhes bya'o/ /rab 'byor dper na nam mkha' ni rnam par smin pa ma yin/ rnam par smin pa'i chos can ma yin no/ /rab 'byor de bzhin du theg pa chen po de yang rnam par smin pa ma yin/ rnam par smin pa'i chos can ma yin te/ de'i phyir theg pa de ni
142b5(khri pa): nam mkha' dang mnyam pa zhes bya'o/ /rab 'byor 'di lta ste dper na nam mkha' ni 'dod pa'i khams su gtogs pa ma yin/ gzugs kyi khams su gtogs pa ma yin/ gzugs med pa'i khams su gtogs pa ma yin no/ /rab 'byor de bzhin du theg pa chen po de yang 'dod
142b6(khri pa): pa'i khams su gtogs pa ma yin/ gzugs kyi khams su gtogs pa ma yin/ gzugs med pa'i khams su gtogs pa ma yin te/ de'i phyir theg pa de ni nam mkha' dang mnyam pa zhes bya'o/ /rab 'byor 'di lta ste dper na nam mkha' ni 'dod chags kyi chos can ma
142b7(khri pa): yin/ 'dod chags dang bral ba'i chos can ma yin/ de bzhin du sbyar te/ gti mug dang bral ba'i bar gyi chos can ma yin no/ /rab 'byor de bzhin du theg pa chen po de yang 'dod chags kyi chos can ma yin/ 'dod chags dang bral ba'i chos can ma yin/
143a1(khri pa): de bzhin du sbyar te/ gti mug dang bral ba'i bar gyi chos can ma yin te/ de'i phyir theg pa de ni nam mkha' dang mnyam pa zhes bya'o/ /rab 'byor dper na nam mkha' la ni sems dang po bskyed pa dmigs su med/ gnyis pa med/ gsum pa med/
143a2(khri pa): bzhi pa med/ lnga pa med/ drug pa med/ bdun pa med/ brgyad pa med/ dgu pa med/ sems bskyed pa bcu pa dmigs su med do/ /rab 'byor de bzhin du theg pa chen po theg pa rab mchog de yang sems bskyed pa dang po dang bcu pa'i bar du dmigs su med do/ /
143a3(khri pa): de'i phyir theg pa de ni nam mkha' dang mnyam pa zhes bya'o/ /rab 'byor dper na nam mkha' la ni dkar po rnam par mthong ba'i sa med/ rigs kyi sa med/ brgyad pa'i sa med/ mthong ba'i sa med/ bsrabs pa'i sa med/ 'dod chags dang bral ba'i sa med/ byas
143a4(khri pa): pa rtogs pa can gyi sa med/ rang sangs rgyas kyi sa med do/ /rab 'byor de bzhin du theg pa chen po theg pa rab mchog de la yang dkar po rnam par mthong ba'i sa med/ rang sangs rgyas kyi sa'i bar du med de/ de'i phyir theg pa de ni nam mkha' dang mnyam pa zhes bya'o/ /
143a5(khri pa): rab 'byor dper na nam mkha' la ni rgyun du zhugs pa'i 'bras bu med pa nas/ rang byang chub kyi bar du med do/ /rab 'byor de bzhin du theg pa chen po de la yang rgyun du zhugs pa'i 'bras bu med pa nas/ rang byang chub kyi bar du med de/ de'i phyir theg pa de ni nam mkha'
143a6(khri pa): dang mnyam pa zhes bya'o/ /rab 'byor dper na nam mkha' la ni nyan thos kyi sa med/ rang sangs rgyas kyi sa med/ yang dag par rdzogs pa'i sangs rgyas kyi sa med do/ /rab 'byor de bzhin du theg pa chen po de la yang nyan thos kyi sa med/ rang sangs rgyas kyi sa med/
143a7(khri pa): yang dag par rdzogs pa'i sangs rgyas kyi sa med de/ de'i phyir theg pa de ni nam mkha' dang mnyam pa zhes bya'o/ /rab 'byor dper na nam mkha' ni gzugs can ma yin/ gzugs can ma yin pa yang ma yin/ bstan du yod pa ma yin/ bstan du med pa yang ma yin/
143b1(khri pa): thogs pa dang bcas pa ma yin/ thogs pa med pa yang ma yin zhing / chos gang dang yang lhan cig ldan pa yang ma yin/ mi ldan pa yang ma yin no/ /rab 'byor de bzhin du theg pa chen po de yang gzugs can ma yin/ gzugs can ma yin pa yang ma yin/ bstan
143b2(khri pa): du yod pa ma yin/ bstan du med pa yang ma yin/ thogs pa dang bcas pa ma yin/ thogs pa med pa yang ma yin zhing / chos gang dang yang lhan cig ldan pa yang ma yin/ mi ldan pa yang ma yin te/ de'i phyir theg pa de ni nam mkha' dang mnyam pa zhes bya'o/ /
143b3(khri pa): rab 'byor dper na nam mkha' ni rtag pa ma yin/ mi rtag pa ma yin/ bde ba ma yin/ sdug bsngal ba ma yin/ bdag yod pa ma yin/ bdag med pa yang ma yin no/ /rab 'byor de bzhin du theg pa chen po de yang rtag pa ma yin/ mi rtag pa ma yin/
143b4(khri pa): bde ba ma yin/ sdug bsngal ba ma yin/ bdag yod pa ma yin/ bdag med pa yang ma yin te/ de'i phyir theg pa de ni nam mkha' dang mnyam pa zhes bya'o/ /rab 'byor dper na nam mkha' ni stong pa ma yin/ mi stong pa ma yin/ mtshan ma yod pa ma
143b5(khri pa): yin/ mtshan ma med pa ma yin/ smon pa yod pa ma yin/ smon pa med pa yang ma yin no/ /rab 'byor de bzhin du theg pa chen po de yang stong pa ma yin/ mi stong pa ma yin/ mtshan ma yod pa ma yin/ mtshan ma med pa ma yin/ smon pa yod pa ma yin/ smon
143b6(khri pa): pa med pa yang ma yin te/ de'i phyir theg pa de ni nam mkha' dang mnyam pa zhes bya'o/ /rab 'byor dper na nam mkha' ni zhi ba ma yin/ ma zhi ba yang ma yin/ dben pa ma yin/ mi dben pa yang ma yin no/ /rab 'byor de bzhin du theg pa chen po de yang zhi ba ma yin/
143b7(khri pa): ma zhi ba yang ma yin/ dben pa ma yin/ mi dben pa yang ma yin te/ de'i phyir theg pa de ni nam mkha' dang mnyam pa zhes bya'o/ /rab 'byor dper na nam mkha' ni mun pa ma yin/ snang ba yang ma yin no/ /rab 'byor de bzhin du theg pa chen po de yang mun pa ma yin/
144a1(khri pa): snang ba yang ma yin te/ de'i phyir theg pa de ni nam mkha' dang mnyam pa zhes bya'o/ /rab 'byor dper na nam mkha' ni dmigs su med do/ /rab 'byor de bzhin du theg pa chen po de yang dmigs su med cing / dmigs su med pa yang ma yin te/ de'i
144a2(khri pa): phyir theg pa de ni nam mkha' dang mnyam pa zhes bya'o/ /rab 'byor dper na nam mkha' ni brjod du yod pa ma yin/ brjod du med pa yang ma yin no/ /rab 'byor de bzhin du theg pa chen po de yang brjod du yod pa ma yin/ brjod du med pa yang ma yin te/ de'i phyir theg pa
144a3(khri pa): de ni nam mkha' dang mnyam pa zhes bya ste/ rab 'byor rnam grangs des na 'di lta ste/ theg pa chen po zhes bya ba'i theg pa de ni nam mkha' dang mnyam pa zhes bya'o/ /rab 'byor yang 'di skad ces ji ltar nam mkha' ni sems can dpag tu ma mchis grangs ma mchis pa dag gi
144a4(khri pa): go 'byed lags so/ /de bzhin du theg pa chen po theg pa rab mchog de yang sems can dpag tu ma mchis grangs ma mchis pa'i go 'byed lags so zhes smras pa ni/ rab 'byor de de bzhin no/ /de de bzhin te/ yang dag par smras so/ /rab 'byor dper na nam mkha'
144a5(khri pa): ni sems can dpag tu med grangs med pa dag gi go 'byed do/ /rab 'byor de bzhin du theg pa chen po theg pa rab mchog de yang sems can dpag tu med grangs med pa dag gi go 'byed do/ /rab 'byor sems can med pa'i phyir nam mkha' med par rig par bya'o/ /
144a6(khri pa): nam mkha' med pa'i phyir theg pa chen po med par rig par bya'o/ /rab 'byor rnam grangs des na theg pa chen po theg pa rab mchog de yang sems can dpag tu med grangs med pa'i go 'byed do/ /de ci'i phyir zhe na/ rab 'byor 'di ltar sems can gang dag yin pa dang / theg
144a7(khri pa): pa chen po gang yin pa dang / nam mkha' gang yin pa de dag thams cad dmigs su med pa'i phyir ro/ /rab 'byor gzhan yang sems can tshad med pa'i phyir/ nam mkha' tshad med par rig par bya'o/ /nam mkha' tshad med pa'i phyir yang theg pa chen po tshad med par rig par
144b1(khri pa): bya'o/ /rab 'byor rnam grangs des na theg pa chen po theg pa rab mchog de yang sems can dpag tu med grangs med pa dag gi go 'byed do/ /de ci'i phyir zhe na/ rab 'byor sems can gang dag yin pa dang / theg pa chen po gang yin pa dang / nam mkha' gang yin pa de
144b2(khri pa): dag thams cad dmigs su med pa'i phyir ro/ /de bzhin du sbyar te/ rab 'byor dper na mya ngan las 'das pa'i dbyings kyi bar ni/ sems can dpag tu med grangs med tshad med pa dag gi go 'byed do/ /rab 'byor de bzhin du theg pa chen po theg pa rab mchog de yang
144b3(khri pa): sems can dpag tu med grangs med tshad med pa dag gi go 'byed do/ /rab 'byor rnam grangs des na/ theg pa chen po theg pa rab mchog de ni sems can dpag tu med grangs med tshad med pa dag gi go 'byed do/ /shes rab kyi pha rol tu phyin pa khri pa las/ nam mkha' lta bu
144b4(khri pa): zhes bya ba'i le'u ste bcu gsum pa'o/ / //yang bcom ldan 'das kyis tshe dang ldan pa rab 'byor la bka' stsal pa/ rab 'byor gang yang 'di skad ces theg pa chen po de la ni 'ong ba yang mi gda'/ 'gro ba yang mi gda'/ gnas pa yang mi gda' lags
144b5(khri pa): so zhes smras pa ni/ rab 'byor de de bzhin te/ yang dag par smras so/ /rab 'byor theg pa chen po theg pa rab mchog de la ni 'ong ba yang mi snang / 'gro ba dang gnas pa yang med do/ /de ci'i phyir zhe na/ rab 'byor chos thams cad ni g.yo ba med de/ de'i phyir gang
144b6(khri pa): nas kyang 'ong ba med/ gang du yang 'gro ba med/ gang na yang gnas pa med pa'i phyir ro/ /de ci'i phyir zhe na/ rab 'byor 'di ltar gzugs ni gang nas kyang 'ong ba med/ gang du yang 'gro ba med/ gang na yang gnas pa med cing / de bzhin du tshor ba dang / 'du shes
144b7(khri pa): dang / 'du byed rnams dang / rnam par shes pa ni gang nas kyang 'ong ba med gang du yang 'gro ba med/ gang na yang gnas pa med pa dang / rab 'byor gzugs kyi rang bzhin ni gang nas kyang 'ong ba med/ gang du yang 'gro ba med/ gang na yang gnas pa med pa dang / de bzhin
145a1(khri pa): du gzugs kyi de bzhin nyid dang / gzugs kyi ngo bo nyid dang / gzugs kyi ngo bo nyid kyi mtshan nyid ni gang nas kyang 'ong ba med/ gang du yang 'gro ba med/ gang na yang gnas pa med pa dang / rab 'byor de bzhin du tshor ba dang / 'du shes dang / 'du byed
145a2(khri pa): rnams dang / rnam par shes pa'i rang bzhin ni gang nas kyang 'ong ba med/ gang du yang 'gro ba med/ gang na yang gnas pa med pa dang / rab 'byor tshor ba'i de bzhin nyid dang / tshor ba'i ngo bo nyid dang / tshor ba'i ngo bo nyid kyi mtshan nyid dang / 'du shes dang / 'du byed
145a3(khri pa): rnams dang / rnam par shes pa'i de bzhin nyid dang / rnam par shes pa'i ngo bo nyid dang / rnam par shes pa'i ngo bo nyid kyi mtshan nyid ni gang nas kyang 'ong ba med/ gang du yang 'gro ba med/ gang na yang gnas pa med pa dang / rab 'byor mig dang / mig gi rang bzhin
145a4(khri pa): dang / mig gi de bzhin nyid dang / mig gi ngo bo nyid dang / mig gi ngo bo nyid kyi mtshan nyid ni gang nas kyang 'ong ba med/ gang du yang 'gro ba med/ gang na yang gnas pa med pa dang / de bzhin du rna ba dang / sna dang / lce dang / lus dang / yid dang / yid kyi rang bzhin
145a5(khri pa): dang / yid kyi de bzhin nyid dang / yid kyi ngo bo nyid dang / yid kyi ngo bo nyid kyi mtshan nyid ni gang nas kyang 'ong ba med/ gang du yang 'gro ba med/ gang na yang gnas pa med pa dang / rab 'byor sa'i khams dang / sa'i khams kyi rang bzhin dang / sa'i khams kyi de
145a6(khri pa): bzhin nyid dang / sa'i khams kyi ngo bo nyid dang / sa'i khams kyi ngo bo nyid kyi mtshan nyid ni gang nas kyang 'ong ba med/ gang du yang 'gro ba med/ gang na yang gnas pa med pa dang / de bzhin du chu'i khams dang / me'i khams dang / rlung gi khams dang / nam mkha'i
145a7(khri pa): khams dang / rnam par shes pa'i khams dang / rnam par shes pa'i khams kyi rang bzhin dang / rnam par shes pa'i khams kyi de bzhin nyid dang / rnam par shes pa'i khams kyi ngo bo nyid dang / rnam par shes pa'i khams kyi ngo bo nyid kyi mtshan nyid ni gang nas kyang 'ong ba
145b1(khri pa): med/ gang du yang 'gro ba med/ gang na yang gnas pa med pa dang / rab 'byor de bzhin nyid ni gang nas kyang 'ong ba med/ gang du yang 'gro ba med/ gang na yang gnas pa med pa dang / rab 'byor de bzhin nyid kyi rang bzhin dang / de bzhin nyid kyi de bzhin nyid dang / de bzhin
145b2(khri pa): nyid kyi ngo bo nyid dang / de bzhin nyid kyi ngo bo nyid kyi mtshan nyid ni gang nas kyang 'ong ba med/ gang du yang 'gro ba med/ gang na yang gnas pa med pa dang / rab 'byor yang dag pa'i mtha' dang / yang dag pa'i mtha'i rang bzhin dang / yang dag pa'i mtha'i de bzhin nyid dang /
145b3(khri pa): yang dag pa'i mtha'i ngo bo nyid dang / yang dag pa'i mtha'i ngo bo nyid kyi mtshan nyid ni gang nas kyang 'ong ba med/ gang du yang 'gro ba med/ gang na yang gnas pa med pa dang / rab 'byor bsam gyis mi khyab pa'i dbyings dang / bsam gyis mi khyab pa'i dbyings kyi rang bzhin
145b4(khri pa): dang / bsam gyis mi khyab pa'i dbyings kyi de bzhin nyid dang / bsam gyis mi khyab pa'i dbyings kyi ngo bo nyid dang / bsam gyis mi khyab pa'i dbyings kyi ngo bo nyid kyi mtshan nyid ni gang nas kyang 'ong ba med/ gang du yang 'gro ba med/ gang na yang gnas pa med pa dang / rab
145b5(khri pa): 'byor sbyin pa'i pha rol tu phyin pa dang / sbyin pa'i pha rol tu phyin pa'i rang bzhin dang / sbyin pa'i pha rol tu phyin pa'i de bzhin nyid dang / sbyin pa'i pha rol tu phyin pa'i ngo bo nyid dang / sbyin pa'i pha rol tu phyin pa'i ngo bo nyid kyi mtshan nyid ni gang nas kyang 'ong ba med/ gang du yang
145b6(khri pa): 'gro ba med/ gang na yang gnas pa med pa dang / de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin
145b7(khri pa): pa dang / shes rab kyi pha rol tu phyin pa'i rang bzhin dang / shes rab kyi pha rol tu phyin pa'i de bzhin nyid dang / shes rab kyi pha rol tu phyin pa'i ngo bo nyid dang / shes rab kyi pha rol tu phyin pa'i ngo bo nyid kyi mtshan nyid ni gang nas kyang 'ong ba med/ gang du yang
146a1(khri pa): 'gro ba med/ gang na yang gnas pa med pa dang / rab 'byor de bzhin du sbyar te/ dran pa nye bar gzhag pa rnams dang / dran pa nye bar gzhag pa'i rang bzhin dang / dran pa nye bar gzhag pa'i de bzhin nyid dang / dran pa nye bar gzhag pa'i ngo bo nyid dang /
146a2(khri pa): dran pa nye bar gzhag pa'i ngo bo nyid kyi mtshan nyid ni gang nas kyang 'ong ba med/ gang du yang 'gro ba med/ gang na yang gnas pa med pa dang / de bzhin du sangs rgyas kyi chos ma 'dres pa brgyad kyi bar du gong ma bzhin du rgya cher sbyar bar bya'o/ /rab 'byor byang chub dang /
146a3(khri pa): byang chub kyi rang bzhin dang / byang chub kyi de bzhin nyid dang / byang chub kyi ngo bo nyid dang / byang chub kyi ngo bo nyid kyi mtshan nyid ni gang nas kyang 'ong ba med/ gang du yang 'gro ba med/ gang na yang gnas pa med pa dang / rab 'byor sangs rgyas dang / sangs rgyas kyi rang bzhin
146a4(khri pa): dang / sangs rgyas kyi de bzhin nyid dang / sangs rgyas kyi ngo bo nyid dang / sangs rgyas kyi ngo bo nyid kyi mtshan nyid ni gang nas kyang 'ong ba med/ gang du yang 'gro ba med/ gang na yang gnas pa med pa dang / rab 'byor 'dus byas kyi khams dang / 'dus byas kyi khams
146a5(khri pa): kyi rang bzhin dang / 'dus byas kyi khams kyi de bzhin nyid dang / 'dus byas kyi khams kyi ngo bo nyid dang / 'dus byas kyi khams kyi ngo bo nyid kyi mtshan nyid ni gang nas kyang 'ong ba med/ gang du yang 'gro ba med/ gang na yang gnas pa med pa'i phyir ro/ /rab 'byor gang
146a6(khri pa): yang 'di skad du theg pa de la ni sngon gyi mtha' yang mi dmigs/ phyi ma'i mtha' yang mi dmigs/ dbus kyang mi dmigs te/ theg pa de ni dus gsum mnyam pa nyid du yang dag par gnas pas de'i phyir theg pa de ni theg pa chen po zhes bgyi'o/ /zhes smras pa ni/ rab 'byor
146a7(khri pa): de de bzhin no/ /de de bzhin te/ ji skad smras pa bzhin no/ /theg pa chen po de la ni sngon gyi mtha' yang mi dmigs/ phyi ma'i mtha' yang mi dmigs/ dbus kyang mi dmigs te/ theg pa de ni dus gsum mnyam pa nyid du rnam par gnas pas de'i phyir theg pa de ni theg pa chen
146b1(khri pa): po zhes bya'o/ /de ci'i phyir zhe na/ rab 'byor 'di ltar 'das pa'i dus ni 'das pa'i dus kyis stong / ma 'ongs pa'i dus ni ma 'ongs pa'i dus kyis stong / da ltar byung ba'i dus ni da ltar byung ba'i dus kyis stong / dus gsum mnyam pa nyid ni dus gsum mnyam pa nyid kyis
146b2(khri pa): stong / theg pa chen po ni theg pa chen pos stong / byang chub sems dpa' ni byang chub sems dpas stong pa'i phyir ro/ /rab 'byor stong pa nyid ni gcig ma yin/ gnyis ma yin/ gsum ma yin/ bzhi ma yin/ lnga ma yin zhing / tha dad pa yang med do/ /rab 'byor de ni byang
146b3(khri pa): chub sems dpa' rnams kyi dus gsum mnyam pa nyid kyi theg pa yin te/ de la ni mnyam pa dang mi mnyam pa mi dmigs so/ /'dod chags dang 'dod chags dang bral ba mi dmigs so/ /zhe sdang dang zhe sdang dang bral ba mi dmigs so/ /gti mug dang gti mug dang
146b4(khri pa): bral ba dang / nga rgyal yang mi dmigs so/ /de bzhin du sbyar te/ dge ba'i chos rnams dang / mi dge ba'i chos rnams dang / lung du bstan pa rnams dang / lung du ma bstan pa rnams kyang mi dmigs so/ /rtag pa dang mi rtag pa yang mi dmigs so/ /bde ba
146b5(khri pa): dang / sdug bsngal dang / sdug bsngal ba yang ma yin/ bde ba yang ma yin pa yang mi dmigs so/ /de la ni bdag dang bdag med pa yang mi dmigs so/ /de la ni 'dod pa'i khams mi dmigs so/ /gzugs kyi khams dang / gzugs med pa'i khams mi
146b6(khri pa): dmigs so/ /'dod pa'i khams las yang dag par 'da' ba mi dmigs so/ /gzugs kyi khams las yang dag par 'da' ba dang / gzugs med pa'i khams las yang dag par 'da' ba mi dmigs so/ /de ci'i phyir zhe na/ 'di ltar dngos po med pa ni dmigs su
146b7(khri pa): med pa'i phyir te/ rab 'byor 'das pa'i gzugs ni 'das pa'i gzugs kyis stong / ma 'ongs pa'i gzugs ni ma 'ongs pa'i gzugs kyis stong / da ltar byung ba'i gzugs ni da ltar byung ba'i gzugs kyis stong ngo / /de bzhin du 'das pa'i tshor ba dang / 'du shes dang /
147a1(khri pa): 'du byed rnams dang / 'das pa'i rnam par shes pa ni 'das pa'i rnam par shes pas stong / ma 'ongs pa'i rnam par shes pa ni ma 'ongs pa'i rnam par shes pas stong / da ltar byung ba'i rnam par shes pa ni da ltar byung ba'i rnam par shes pas stong pa'i phyir te/
147a2(khri pa): rab 'byor stong pa nyid la ni 'das pa'i gzugs dmigs su med de/ 'das pa nyid stong pa nyid yin la/ stong pa nyid kyang stong pa nyid yin pas dmigs su med na/ stong pa nyid la 'das pa'i gzugs dmigs par lta ga la 'gyur/ stong pa nyid la ni ma 'ongs pa dang / da ltar
147a3(khri pa): byung ba'i gzugs dmigs su med de/ stong pa nyid kyang stong pa nyid yin pas dmigs su med na/ stong pa nyid la ma 'ongs pa dang / da ltar byung ba'i gzugs dmigs par lta ga la 'gyur/ stong pa nyid la ni 'das pa'i tshor ba dang / 'du shes dang / 'du byed rnams
147a4(khri pa): dang / rnam par shes pa dmigs su med do/ /stong pa nyid kyang stong pa nyid yin pas dmigs su med na/ stong pa nyid la 'das pa'i tshor ba dang / 'du shes dang / 'du byed rnams dang / rnam par shes pa dmigs par lta ga la 'gyur/ stong pa nyid la ni ma 'ongs
147a5(khri pa): pa dang / da ltar byung ba'i tshor ba dang / 'du shes dang / 'du byed rnams dang / rnam par shes pa dmigs su med de/ stong pa nyid kyang stong pa nyid yin pas dmigs su med na/ stong pa nyid la ma 'ongs pa dang / da ltar byung ba'i tshor ba dang / 'du shes dang / 'du byed
147a6(khri pa): rnams dang / rnam par shes pa dmigs par lta ga la 'gyur/ rab 'byor de bzhin du sbyin pa'i pha rol tu phyin pa ni sngon gyi mthar mi dmigs so/ /de bzhin du sbyin pa'i pha rol tu phyin pa ni phyi ma'i mtha' dang / da ltar byung bar mi dmigs so/ /rab 'byor sbyin pa'i pha rol
147a7(khri pa): tu phyin pa ni dus gsum mnyam pa nyid la mi dmigs te/ rab 'byor chos mnyam pa nyid la ni 'das pa'i dus mi dmigs so/ /ma 'ongs pa dang / da ltar byung ba'i dus mi dmigs so/ /rab 'byor re zhig mnyam pa nyid la ni mnyam pa nyid kyang dmigs su med na/ mnyam pa nyid
147b1(khri pa): la 'das pa'i dus dmigs par lta ga la 'gyur/ de bzhin du ma 'ongs pa dang / da ltar byung ba'i dus dmigs par lta ga la 'gyur/ de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam
147b2(khri pa): gtan gyi pha rol tu phyin pa dang / shes rab kyi pha rol tu phyin pa la yang sbyin pa'i pha rol tu phyin par ji skad bstan pa de bzhin du rgya cher sbyar bar bya'o/ /rab 'byor gzhan yang dran pa nye bar gzhag pa rnams ni sngon gyi mthar mi dmigs so/ /de bzhin du dran pa nye bar gzhag pa
147b3(khri pa): rnams ni phyi ma'i mtha' dang / da ltar byung bar mi dmigs so/ /dran pa nye bar gzhag pa rnams ni dus gsum mnyam pa nyid la mi dmigs so/ /de bzhin du sbyar te/ 'phags pa'i lam yan lag brgyad pa'i bar ni sngon gyi mthar mi dmigs so/ /de bzhin du 'phags
147b4(khri pa): pa'i lam yan lag brgyad pa ni phyi ma'i mtha' dang / da ltar byung bar mi dmigs so/ /'phags pa'i lam yan lag brgyad pa ni dus gsum mnyam pa nyid la mi dmigs so/ /rab 'byor de bzhin du de bzhin gshegs pa'i stobs bcu ni sngon gyi mthar mi dmigs so/ /
147b5(khri pa): de bzhin du de bzhin gshegs pa'i stobs bcu ni phyi ma'i mtha' dang / da ltar byung bar mi dmigs so/ /de bzhin du sbyar te/ sangs rgyas kyi chos ma 'dres pa brgyad kyi bar du sngon gyi mthar mi dmigs so/ /de bzhin du sangs rgyas kyi chos ma 'dres pa brgyad ni phyi ma'i
147b6(khri pa): mtha' dang / da ltar byung bar mi dmigs so/ /sangs rgyas kyi chos ma 'dres pa brgyad ni dus gsum mnyam pa nyid la mi dmigs so/ /rab 'byor gzhan yang so so'i skye bo ni sngon gyi mthar mi dmigs so/ /de bzhin du so so'i skye bo ni phyi ma'i mtha' dang / da ltar byung
147b7(khri pa): bar mi dmigs so/ /so so'i skye bo ni dus gsum mnyam pa nyid la mi dmigs so/ /de ci'i phyir zhe na/ sems can dmigs su med pa nyid kyi phyir ro/ /de bzhin du sbyar te/ nyan thos ni sngon gyi mthar mi dmigs so/ /nyan thos ni phyi ma'i mthar mi dmigs so/ /nyan
148a1(khri pa): thos ni da ltar byung bar mi dmigs so/ /de bzhin du nyan thos ni dus gsum mnyam pa nyid la mi dmigs so/ /de ci'i phyir zhe na/ sems can dmigs su med pa nyid kyi phyir ro/ /de bzhin du nyan thos dang / rang sangs rgyas dang / de bzhin du byang chub
148a2(khri pa): sems dpa' dang / de bzhin gshegs pa dgra bcom pa yang dag par rdzogs pa'i sangs rgyas ni sngon gyi mthar mi dmigs so/ /de bzhin gshegs pa dgra bcom pa yang dag par rdzogs pa'i sangs rgyas kyi bar dag ni phyi ma'i mtha' dang / da ltar byung bar mi dmigs so/ /
148a3(khri pa): de bzhin du de bzhin gshegs pa'i bar ni dus gsum mnyam pa nyid la mi dmigs so/ /de ci'i phyir zhe na/ sems can dmigs su med pa nyid kyi phyir ro/ /rab 'byor de ltar na byang chub sems dpa' sems dpa' chen po shes rab kyi pha rol tu phyin pa la spyod pas/
148a4(khri pa): dus gsum po dag la bslabs la/ rnam pa thams cad mkhyen pa nyid yongs su rdzogs par bya ste/ rab 'byor de ni byang chub sems dpa' sems dpa' chen po'i dus gsum mnyam pa nyid ces bya ba'i theg pa chen po yin te/ de la gnas nas byang chub sems dpa' sems
148a5(khri pa): dpa' chen pos lha dang mi dang lha ma yin du bcas pa'i 'jig rten zil gyis mnan nas/ rnam pa thams cad mkhyen pa nyid du nges par 'byung ngo // //'phags pa shes rab kyi pha rol tu phyin pa khri pa/ bam po bcu bzhi pa/ de nas bcom ldan 'das la tshe dang
148a6(khri pa): ldan pa rab 'byor gyis 'di skad ces gsol to/ /btsun pa bcom ldan 'das bcom ldan 'das kyis byang chub sems dpa' sems dpa' chen po rnams kyi theg pa chen po yang dag par bka' stsal pa ni legs so legs so/ /btsun pa bcom ldan 'das 'das pa'i byang chub sems
148a7(khri pa): dpa' sems dpa' chen po theg pa rab mchog 'di nyid la bslabs pa rnams kyis rnam pa thams cad mkhyen pa nyid rjes su thob lags so/ /btsun pa bcom ldan 'das ma 'ongs pa'i byang chub sems dpa' rnams kyis kyang theg pa chen po theg pa rab mchog 'di nyid la bslabs
148b1(khri pa): nas rnam pa thams cad mkhyen pa nyid rjes su 'thob par 'gyur lags so/ /btsun pa bcom ldan 'das da ltar byung ba'i byang chub sems dpa' sems dpa' chen po tshad ma mchis pa gang dag da ltar phyogs bcu'i 'jig rten gyi khams dpag tu ma mchis/ grangs ma mchis tshad
148b2(khri pa): ma mchis pa dag na mchis pa de dag kyang theg pa chen po theg pa rab mchog 'di la bslabs nas/ rnam pa thams cad mkhyen pa nyid rjes su 'thob lags te/ btsun pa bcom ldan 'das de'i slad du de ni byang chub sems dpa' sems dpa' chen po rnams kyi theg pa chen po lags
148b3(khri pa): so/ /de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor de de bzhin te/ rab 'byor de de bzhin no/ /ji skad smras pa bzhin te/ rab 'byor byang chub sems dpa' sems dpa' chen po 'das pa rnams
148b4(khri pa): kyis theg pa chen po 'di nyid la bslabs nas rnam pa thams cad mkhyen pa nyid rjes su thob bo/ /gang dag ma 'ongs pa'i dus na 'byung bar 'gyur ba'i de bzhin gshegs pa dgra bcom pa yang dag par rdzogs pa'i sangs rgyas de dag kyang theg pa chen po 'di nyid la bslabs nas
148b5(khri pa): rnam pa thams cad mkhyen pa nyid rjes su 'thob par 'gyur ro/ /da ltar phyogs bcu'i 'jig rten gyi khams dpag tu med grangs med tshad med pa dag na de bzhin gshegs pa dgra bcom pa yang dag par rdzogs pa'i sangs rgyas dpag tu med pa gang dag 'tsho zhing bzhugs pa de dag
148b6(khri pa): kyang theg pa chen po 'di nyid la bslabs nas rnam pa thams cad mkhyen pa nyid rjes su thob bo/ /de nas tshe dang ldan pa sha ra dwa ti'i bus/ tshe dang ldan pa rab 'byor la 'di skad ces smras so/ /tshe dang ldan pa rab 'byor byang chub sems dpa' sems dpa' chen po shes rab kyi pha rol tu
148b7(khri pa): phyin pa la spyod pa na/ chos 'di dag la ni ji ltar nye bar rtog par byed/ tshe dang ldan pa rab 'byor byang chub sems dpa' sems dpa' chen po ni gang yin/ shes rab kyi pha rol tu phyin pa ni gang yin/ nye bar rtog pa ni gang yin/ de skad ces smras pa dang / tshe dang ldan pa rab
149a1(khri pa): 'byor gyis tshe dang ldan pa sha ra dwa ti'i bu la 'di skad ces smras so/ /tshe dang ldan pa sha ra dwa ti'i bu gang yang 'di skad du byang chub sems dpa' ni gang yin zhes zer ba ni byang chub sems dpa' gang yin pa de byang chub sems dpa' zhes bya'o/ /byang chub des
149a2(khri pa): kyang chos thams cad kyi rnam pa shes te/ chos de dag la mngon par zhen pa yang med do/ /smras pa/ chos thams cad kyi rnam pa shes te/ chos de dag la yang mngon par zhen pa med pa de dag gang yin/ smras pa/ gzugs kyi rnam pa shes te/ de la yang mngon par zhen pa med
149a3(khri pa): do/ /de bzhin du tshor ba dang / 'du shes dang / 'du byed rnams dang / rnam par shes pa'i rnam pa shes te/ de la yang mngon par zhen pa med do/ /de ltar gong ma bzhin du sbyar te/ skye mched kyi bar gyi rnam pa shes te/ de dag la yang mngon par zhen pa med do/ /de bzhin
149a4(khri pa): du khams rnams kyi rnam pa shes te/ de dag la yang mngon par zhen pa med do/ /de bzhin du dran pa nye bar gzhag pa rnams kyi rnam pa shes te/ de dag la yang mngon par zhen pa med do/ /de bzhin du sbyar te/ 'phags pa'i lam yan lag brgyad pa'i bar dang / de bzhin du
149a5(khri pa): de bzhin gshegs pa'i stobs bcu dang / de bzhin du sbyar te/ sangs rgyas kyi chos ma 'dres pa brgyad kyi bar dag gi rnam pa shes te/ de dag la yang mngon par zhen pa med do/ /smras pa/ tshe dang ldan pa rab 'byor byang chub sems dpa' sems dpa' chen pos chos thams
149a6(khri pa): cad kyi rnam pa shes te/ de dag la yang mngon par zhen pa med pa gang yin/ smras pa/ tshe dang ldan pa sha ra dwa ti'i bu rnam pa gang dag dang / rtags gang dag dang / mtshan ma gang dag gis chos rnams 'dzin pa ste/ 'di lta ste/ gzugs rnams sam/ sgra rnams sam/
149a7(khri pa): dri rnams sam/ ro rnams sam/ reg rnams sam/ chos rnams sam/ phyi dang nang gi chos rnams kyi bar dag gis 'dus byas dang / 'dus ma byas kyi chos 'dzin pa ste/ rnam pa de dag yang dag pa ji lta ba bzhin du rab tu shes so/ /tshe dang ldan pa sha ra dwa ti'i bu gang yang 'di
149b1(khri pa): skad du shes rab kyi pha rol tu phyin pa de ni gang yin zhes zer ba ni/ blo gros de ring du song ba yin te/ de'i phyir shes rab kyi pha rol tu phyin pa yin zhes bya'o/ /smras pa/ gang las ring du song ba yin/ smras pa/ sha ra dwa ti'i bu 'di lta ste/ phung po rnams dang / khams rnams
149b2(khri pa): dang / skye mched rnams las ring du song / nyon mongs pa thams cad dang / lta bar gyur pa rnams las ring du song / 'gro ba drug po dag las ring du song ste/ de'i phyir shes rab kyi pha rol tu phyin pa zhes bya'o/ /sbyin pa'i pha rol tu phyin pa dang / tshul khrims dang /
149b3(khri pa): bzod pa dang / brtson 'grus dang / bsam gtan gyi pha rol tu phyin pa las ring du song / shes rab kyi pha rol tu phyin pa las ring du song ste/ de'i phyir shes rab kyi pha rol tu phyin pa zhes bya'o/ /de bzhin du nang stong pa nyid las ring du song zhing dngos po med pa'i ngo bo nyid stong pa nyid
149b4(khri pa): kyi bar las ring du song ste/ de'i phyir shes rab kyi pha rol tu phyin pa zhes bya'o/ /dran pa nye bar gzhag pa rnams dang / 'phags pa'i lam yan lag brgyad pa'i bar dang / de bzhin gshegs pa'i stobs bcu dang / de bzhin du sangs rgyas kyi chos ma 'dres pa brgyad kyi
149b5(khri pa): bar dag las ring du song ste/ de'i phyir shes rab kyi pha rol tu phyin pa zhes bya'o/ /thams cad shes pa nyid dang / lam gyi rnam pa shes pa nyid dang / rnam pa thams cad mkhyen pa nyid las ring du song ste/ de'i phyir shes rab kyi pha rol tu phyin pa zhes bya'o/ /tshe dang ldan pa sha ra dwa ti'i
149b6(khri pa): bu rnam grangs des na/ de ni ring du song ba yin te/ de'i phyir shes rab kyi pha rol tu phyin pa zhes bya'o/ /tshe dang ldan pa sha ra dwa ti'i bu gang yang 'di skad du nye bar rtog pa de ni gang yin zhes zer ba ni/ tshe dang ldan pa sha ra dwa ti'i bu 'di la byang chub sems dpa' sems dpa' chen po shes
149b7(khri pa): rab kyi pha rol tu phyin pa la spyod pa na/ gzugs bde zhes bya bar nye bar mi rtog go/ /gzugs sdug bsngal ba dang / sdug bsngal ba yang ma yin/ bde ba yang ma yin pa dang / rtag pa dang mi rtag pa zhes bya bar nye bar mi rtog go/ /de ltar gong ma bzhin du sbyar te/ gzugs bdag
150a1(khri pa): dang / bdag med pa dang / stong pa dang / mi stong pa dang / mtshan ma yod pa dang / mtshan ma med pa dang / smon pa yod pa dang / smon pa med pa dang / zhi ba dang / ma zhi ba dang / dben pa dang / mi dben zhes bya ba'i bar du nye bar mi rtog go/ /de bzhin du
150a2(khri pa): tshor ba dang / 'du shes dang / 'du byed rnams dang / rnam par shes pa bdag tu nye bar mi rtog pa nas de bzhin du sbyar te/ dben pa dang / mi dben zhes bya ba'i bar du nye bar mi rtog go/ /de bzhin du sbyin pa'i pha rol tu phyin pa la yang sbyar bar bya ba nas/ shes rab kyi pha rol tu
150a3(khri pa): phyin pa'i bar la yang sbyar bar bya'o/ /de bzhin du nang stong pa nyid nas/ dngos po med pa'i ngo bo nyid stong pa nyid kyi bar la yang sbyar bar bya'o/ /de bzhin du dran pa nye bar gzhag pa rnams dang / 'phags pa'i lam yan lag brgyad pa'i bar dang / de bzhin gshegs pa'i
150a4(khri pa): stobs bcu dang / sangs rgyas kyi chos ma 'dres pa brgyad kyi bar dag la yang sbyar bar bya'o/ /de bzhin du chos thams cad la yang sbyar bar bya ba nas de bzhin du ting nge 'dzin gyi sgo thams cad dang / gzungs kyi sgo thams cad la yang sbyar bar bya'o/ /de bzhin du rnam
150a5(khri pa): pa thams cad mkhyen pa nyid rtag pa dang / mi rtag pa dang / de bzhin du bde ba dang / sdug bsngal ba dang / sdug bsngal ba yang ma yin/ bde ba yang ma yin pa dang / bdag dang bdag med pa dang / stong pa dang / mi stong pa dang / mtshan ma yod pa dang / mtshan ma med pa dang /
150a6(khri pa): smon pa yod pa dang / smon pa med pa dang / zhi ba dang / ma zhi ba dang / dben pa dang / mi dben pa zhes bya ba'i bar du mi rtog ste/ tshe dang ldan pa sha ra dwa ti'i bu byang chub sems dpa' sems dpa' chen po shes rab kyi pha rol tu phyin pa la spyod pa na/ de ltar chos thams cad la nye bar rtog
150a7(khri pa): par byed do/ /de skad ces smras pa dang / tshe dang ldan pa sha ra dwa ti'i bus tshe dang ldan pa rab 'byor la 'di skad ces smras so/ /tshe dang ldan pa rab 'byor ci'i phyir 'di skad du gzugs kyi skye ba ma mchis pa gang lags pa de gzugs ma lags/ tshor ba dang / 'du shes dang / 'du byed rnams
150b1(khri pa): dang / rnam par shes pa'i skye ba ma mchis pa gang lags pa de ni rnam par shes pa ma lags so/ /de bzhin du ci'i phyir rnam pa thams cad mkhyen pa nyid kyi bar gyi skye ba ma mchis pa gang lags pa de ni/ rnam pa thams cad mkhyen pa nyid ma lags zhes smra/ de skad ces smras pa dang / tshe
150b2(khri pa): dang ldan pa rab 'byor gyis/ tshe dang ldan pa sha ra dwa ti'i bu la 'di skad ces smras so/ /tshe dang ldan pa sha ra dwa ti'i bu gzugs ni gzugs kyis stong ngo / /tshe dang ldan pa sha ra dwa ti'i bu gzugs kyi stong pa nyid gang yin pa de ni gzugs ma yin te/ gzugs ni skye ba med do/ /tshe dang ldan
150b3(khri pa): pa sha ra dwa ti'i bu rnam grangs des na/ gzugs kyi skye ba med pa gang yin pa de ni gzugs ma yin no/ /de bzhin du tshor ba dang / 'du shes dang / 'du byed rnams dang / rnam par shes pa ni rnam par shes pas stong ngo / /tshe dang ldan pa sha ra dwa ti'i bu stong pa nyid gang yin pa de ni
150b4(khri pa): rnam par shes pa ma yin te/ rnam par shes pa ni skye ba med do/ /tshe dang ldan pa sha ra dwa ti'i bu rnam grangs des na tshor ba dang / 'du shes dang / 'du byed rnams dang / rnam par shes pa'i skye ba med pa gang yin pa de ni rnam par shes pa ma yin no/ /tshe dang ldan pa sha ra dwa ti'i
150b5(khri pa): bu sbyin pa'i pha rol tu phyin pa ni/ sbyin pa'i pha rol tu phyin pas stong ngo / /stong pa nyid gang yin pa de ni sbyin pa'i pha rol tu phyin pa ma yin te skye ba med do/ /de ltar gong ma bzhin du sbyar te/ tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus
150b6(khri pa): kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa ni/ shes rab kyi pha rol tu phyin pas stong ngo / /stong pa nyid gang yin pa de ni shes rab kyi pha rol tu phyin pa'i bar du ma yin te skye ba med do/ /tshe dang ldan pa sha ra dwa ti'i bu rnam grangs des
150b7(khri pa): na/ shes rab kyi pha rol tu phyin pa'i skye ba med pa gang yin pa de ni/ shes rab kyi pha rol tu phyin pa ma yin no/ /de ltar gong ma bzhin du sbyar te/ nang stong pa nyid la yang rgya cher sbyar bar bya'o/ /tshe dang ldan pa sha ra dwa ti'i bu rnam grangs des na gzugs kyi skye ba med pa gang yin pa de ni
151a1(khri pa): gzugs ma yin te skye ba yang med do/ /de bzhin du tshor ba dang / 'du shes dang / 'du byed rnams dang / rnam par shes pa'i skye ba med pa gang yin pa de ni rnam par shes pa ma yin te/ skye ba yang med do/ /de bzhin du rnam pa thams cad mkhyen pa nyid kyi
151a2(khri pa): bar gyi skye ba med pa gang yin pa de ni rnam pa thams cad mkhyen pa nyid ma yin te skye ba yang med do/ /de skad ces smras pa dang / tshe dang ldan pa sha ra dwa ti'i bus tshe dang ldan pa rab 'byor la 'di skad ces smras so/ /tshe dang ldan pa rab 'byor ci'i phyir 'di skad du gzugs kyi 'grib pa med pa
151a3(khri pa): gang yin pa de ni gzugs ma yin no/ /de bzhin du tshor ba dang / 'du shes dang / 'du byed rnams dang / rnam par shes pa'i 'grib pa med pa gang yin pa de ni/ rnam par shes pa ma yin pa nas/ de bzhin du sbyar te/ rnam pa thams cad mkhyen pa nyid kyi bar gyi 'grib pa med pa
151a4(khri pa): gang yin pa de ni rnam pa thams cad mkhyen pa nyid ma yin zhes smra/ de skad ces smras pa dang / tshe dang ldan pa rab 'byor gyis tshe dang ldan pa sha ra dwa ti'i bu la 'di skad ces smras so/ /tshe dang ldan pa sha ra dwa ti'i bu de bzhin du 'grib pa med pa gang yin pa dang / gzugs gang yin pa dang / gnyis
151a5(khri pa): su dbyer med pa gang yin pa'i chos de dag thams cad ni ldan pa yang ma yin/ mi ldan pa yang ma yin zhing / gzugs med pa/ bstan du med pa/ thogs pa med pa ste/ 'di ltar mtshan nyid med par mtshan nyid gcig pa yin no/ /de bzhin du 'grib pa med pa gang yin pa dang /
151a6(khri pa): tshor ba gang yin pa dang / 'du shes gang yin pa dang / 'du byed rnams gang yin pa dang / rnam par shes pa gang yin pa dang / gnyis su dbyer med pa gang yin pa'i chos de dag thams cad ni ldan pa yang ma yin/ mi ldan pa yang ma yin zhing / gzugs med pa bstan du med
151a7(khri pa): pa thogs pa med pa ste/ 'di ltar mtshan nyid med par mtshan nyid gcig pa yin no/ /de bzhin du sbyar te/ phung po rnams kyi skabs su ji skad bstan pa de kho na bzhin du khams dang / skye mched dag la yang sbyar bar bya'o/ /de bzhin du rnam pa thams cad mkhyen pa nyid kyi bar la
151b1(khri pa): yang rgya cher sbyar bar bya'o/ /tshe dang ldan pa sha ra dwa ti'i bu rnam grangs des na/ gzugs kyi 'grib pa med pa gang yin pa de ni gzugs ma yin no/ /de bzhin du tshor ba dang / 'du shes dang / 'du byed rnams dang / rnam par shes pa'i 'grib pa med pa gang yin pa de ni rnam par
151b2(khri pa): shes pa ma yin no/ /de bzhin du rnam pa thams cad mkhyen pa nyid kyi bar gyi 'grib pa med pa gang yin pa de ni/ rnam pa thams cad mkhyen pa nyid ma yin no/ /de skad ces smras pa dang / tshe dang ldan pa sha ra dwa ti'i bus/ tshe dang ldan pa rab 'byor la 'di skad ces smras so/ /
151b3(khri pa): tshe dang ldan pa rab 'byor ci'i phyir 'di skad du gzugs zhes bgyi ba gang lags pa de ni/ 'grib pa ma mchis pa'i grangs su bgyis pa lags so/ /de bzhin du tshor ba zhes bgyi ba gang lags pa de dang / 'du shes dang / 'du byed rnams dang / rnam par shes pa zhes bgyi ba
151b4(khri pa): gang lags pa de ni/ 'grib pa ma mchis pa'i grangs su bgyi ba lags so/ /de ltar gong ma bzhin du sbyar te/ rnam pa thams cad mkhyen pa nyid ces bgyi ba'i bar gang lags pa de ni 'grib pa ma mchis pa'i grangs su bgyis pa lags so zhes smra/ de skad ces smras pa dang /
151b5(khri pa): tshe dang ldan pa rab 'byor gyis tshe dang ldan pa sha ra dwa ti'i bu la 'di skad ces smras so/ /gzugs kyang gzhan ma yin la/ skye ba med pa yang gzhan ma yin te/ skye ba med pa nyid kyang gzugs so/ /gzugs nyid kyang skye ba med pa'o/ /de bzhin du tshor ba yang gzhan ma yin/
151b6(khri pa): 'du shes kyang gzhan ma yin/ 'du byed rnams kyang gzhan ma yin/ rnam par shes pa yang gzhan ma yin la/ skye ba med pa yang gzhan ma yin te/ rnam par shes pa nyid kyang skye ba med pa'o/ /skye ba med pa nyid kyang rnam par shes pa'o/ /tshe dang ldan pa sha ra dwa ti'i bu rnam
151b7(khri pa): grangs des na/ gang gzugs zhes bya ba de ni 'grib pa med pa'i grangs su byas pa yin no/ /de bzhin du gang tshor ba dang / 'du shes dang / 'du byed rnams zhes bya ba de dang gang rnam par shes pa zhes bya ba de ni 'grib pa med pa'i grangs su byas pa yin no/ /de ltar gong ma bzhin du
152a1(khri pa): sbyar te/ tshe dang ldan pa sha ra dwa ti'i bu de bzhin du rnam pa thams cad mkhyen pa nyid kyang gzhan ma yin la/ skye ba med pa yang gzhan ma yin te/ skye ba med pa nyid kyang rnam pa thams cad mkhyen pa nyid yin la/ rnam pa thams cad mkhyen pa nyid kyang skye ba med pa
152a2(khri pa): nyid yin no/ /tshe dang ldan pa sha ra dwa ti'i bu rnam grangs des na/ gang rnam pa thams cad mkhyen pa nyid ces bya ba de ni/ 'grib pa med pa'i grangs su byas pa yin no/ /de nas bcom ldan 'das la/ tshe dang ldan pa rab 'byor gyis 'di skad ces gsol to/ /btsun pa bcom
152a3(khri pa): ldan 'das gzhan yang gang gi tshe/ byang chub sems dpa' sems dpa' chen po shes rab kyi pha rol tu phyin pa la spyod pa na/ chos 'di dag la nye bar rtog par bgyid pa de'i tshe/ shin tu rnam par dag pa'i slad du/ gzugs skye ba ma mchis par yang dag par rjes su mthong lags
152a4(khri pa): so/ /de bzhin du shin tu rnam par dag pa'i slad du/ tshor ba dang / 'du shes dang / 'du byed rnams dang / rnam par shes pa skye ba ma mchis par yang dag par rjes su mthong lags so/ /de bzhin du shin tu rnam par dag pa'i slad du/ bdag skye ba ma mchis par yang dag par
152a5(khri pa): rjes su mthong lags so/ /de bzhin du sbyar te/ shin tu rnam par dag pa'i slad du/ shes pa po dang / mthong ba po'i bar du skye ba ma mchis par yang dag par rjes su mthong lags so/ /de bzhin du shin tu rnam par dag pa'i slad du/ sbyin pa'i pha rol tu phyin pa nas shes
152a6(khri pa): rab kyi pha rol tu phyin pa'i bar du skye ba ma mchis par yang dag par rjes su mthong lags so/ /de bzhin du shin tu rnam par dag pa'i slad du/ dran pa nye bar gzhag pa rnams skye ba ma mchis par yang dag par rjes su mthong lags so/ /de bzhin du shin tu rnam par dag pa'i slad
152a7(khri pa): du 'phags pa'i lam yan lag brgyad pa'i bar du skye ba ma mchis par yang dag par rjes su mthong lags so/ /de bzhin du shin tu rnam par dag pa'i slad du/ de bzhin gshegs pa'i stobs bcu skye ba ma mchis par yang dag par rjes su mthong lags so/ /shin tu rnam par dag
152b1(khri pa): pa'i slad du/ sangs rgyas kyi chos ma 'dres pa brgyad skye ba ma mchis par yang dag par rjes su mthong lags so/ /de bzhin du shin tu rnam par dag pa'i slad du/ ting nge 'dzin thams cad dang / gzungs kyi sgo thams cad skye ba ma mchis par yang dag par rjes su mthong lags
152b2(khri pa): so/ /shin tu rnam par dag pa'i slad du/ rnam pa thams cad mkhyen pa nyid kyi bar du skye ba ma mchis par yang dag par rjes su mthong lags so/ /de bzhin du shin tu rnam par dag pa'i slad du/ so so'i skye bo'i chos rnams skye ba ma mchis par yang dag par rjes su mthong lags
152b3(khri pa): so/ /shin tu rnam par dag pa'i slad du/ so so'i skye bo rnams skye ba ma mchis par yang dag par rjes su mthong lags so/ /de bzhin du shin tu rnam par dag pa'i slad du/ rgyun du zhugs pa'i chos rnams dang / rgyun du zhugs pa rnams dang / lan cig phyir 'ong ba'i chos
152b4(khri pa): rnams dang / lan cig phyir 'ong ba rnams dang / phyir mi 'ong ba'i chos rnams dang / phyir mi 'ong ba rnams dang / dgra bcom pa'i chos rnams dang / dgra bcom pa rnams dang / rang sangs rgyas kyi chos rnams dang / rang sangs rgyas rnams dang / byang chub sems dpa'i chos
152b5(khri pa): rnams dang / byang chub sems dpa' rnams dang / sangs rgyas kyi chos rnams dang / sangs rgyas rnams skye ba ma mchis par yang dag par rjes su mthong lags so/ /shin tu rnam par dag pa'i slad du/ yang dag par rdzogs pa'i sangs rgyas skye ba ma mchis par yang dag
152b6(khri pa): par rjes su mthong lags so/ /de nas tshe dang ldan pa sha ra dwa ti'i bus/ tshe dang ldan pa rab 'byor la 'di skad ces smras so/ /tshe dang ldan pa rab 'byor gyis smras pa'i don bdag gis shes pa ltar na/ gzugs ni ma skyes pa yin/ de bzhin du tshor ba dang / 'du shes dang /
152b7(khri pa): 'du byed rnams dang / rnam par shes pa ni ma skyes pa yin/ de bzhin du sbyar te/ byang chub kyi bar du ma skyes pa yin/ sangs rgyas kyi chos rnams kyang ma skyes pa yin no/ /de ltar gyur na ni rgyun du zhugs pa rnams kyis rgyun du zhugs pa'i 'bras bu dang / de bzhin du dgra
153a1(khri pa): bcom pa'i bar dag gis kyang dgra bcom pa nyid phyis 'thob par 'gyur ro/ /de bzhin du rang sangs rgyas kyi theg pa pa rnams kyis rang byang chub thob zin pa dang / byang chub sems dpa' sems dpa' chen po rnams kyang rnam pa thams cad mkhyen pa nyid thob
153a2(khri pa): zin pa kho nar 'gyur/ 'gro ba lnga po yang bye brag med par 'gyur/ byang chub sems dpa' sems dpa' chen pos mthong ba med par yang byang chub rnam pa lnga thob zin pa kho nar 'gyur ro/ /tshe dang ldan pa rab 'byor gal te chos thams cad skye ba med pa yin na ni/ ci'i phyir rgyun
153a3(khri pa): du zhugs pa'i 'bras bu 'dod pa rnams kyis kun tu sbyor ba gsum spang ba'i phyir lam bsgom par bya/ lan cig phyir 'ong ba'i 'bras bu 'dod pa rnams kyis 'dod chags dang / zhe sdang dang / gti mug rnams spang ba'i phyir lam bsgom par bya/ phyir mi 'ong ba'i 'bras bu 'dod
153a4(khri pa): pa rnams kyis 'og ma'i cha dang 'thun pa'i kun tu sbyor ba rnams spang ba'i phyir lam bsgom par bya/ dgra bcom pa'i 'bras bu 'dod pa rnams kyis gong ma'i cha dang 'thun pa'i kun tu sbyor ba lnga spang ba'i phyir lam bsgom par bya/ 'di lta ste/ 'du byed thams cad ni rten cing 'brel par
153a5(khri pa): 'byung ba'o zhes rang sangs rgyas kyi lam bsgom par bya/ yang ci'i phyir na/ byang chub sems dpa' sems dpa' chen po dka' ba spyad pa spyod cing / sems can rnams kyi ched du sdug bsngal 'bum dag kyang nyams su myong / ci'i phyir na/ de bzhin gshegs pas bla na med
153a6(khri pa): pa yang dag par rdzogs pa'i byang chub mngon par rdzogs par sangs rgyas/ ci'i phyir na/ de bzhin gshegs pas chos kyi 'khor lo bskor/ de skad ces smras pa dang / tshe dang ldan pa rab 'byor gyis/ tshe dang ldan pa sha ra dwa ti'i bu la 'di skad ces smras so/ /tshe dang ldan pa
153a7(khri pa): sha ra dwa ti'i bu kho bo ni ma skyes pa'i chos la btags pa mi 'dod do/ /skye ba med pa la rgyun du zhugs pa dang / rgyun du zhugs pa'i 'bras bu yod par mi 'dod do/ /de bzhin du skye ba med pa la dgra bcom pa dang / dgra bcom pa'i 'bras bu yod par mi 'dod do/ /skye ba med pa la
153b1(khri pa): rang sangs rgyas dang / rang byang chub yod par mi 'dod do/ /tshe dang ldan pa sha ra dwa ti'i bu byang chub sems dpa' ni gang dka' ba'i 'du shes kyis dka' ba spyad pa spyod par mi byed do/ /de ci'i phyir zhe na/ tshe dang ldan pa sha ra dwa ti'i bu dka' ba'i 'du shes skyed na ni sems can
153b2(khri pa): dpag tu med grangs med pa rnams kyi don byed par mi nus pa'i phyir ro/ /tshe dang ldan pa sha ra dwa ti'i bu 'on kyang byang chub sems dpa' sems dpa' chen pos sems can rnams la mi dmigs pa'i tshul gyis pha'i 'du shes dang / ma'i 'du shes dang / bu'i 'du shes dang / bdag
153b3(khri pa): gi 'du shes bskyed nas/ bla na med pa yang dag par rdzogs pa'i byang chub tu sems bskyed par bya'o/ /dper na bdag bdag ces bya ba ni thams cad kyi thams cad rnam pa thams cad kyi thams cad du med cing mi dmigs so/ /de bzhin du nang dang phyi'i chos rnams la yang
153b4(khri pa): 'du shes bskyed par bya ste/ gal te de ltar 'du shes bskyed na/ dka' ba'i 'du shes bskyed par mi 'gyur ro/ /de ci'i phyir zhe na/ 'di ltar de ni thams cad kyi thams cad rnam pa thams cad kyi thams cad du chos de dag nye bar mi len cing mi dmigs pa'i phyir ro/ /tshe dang
153b5(khri pa): ldan pa sha ra dwa ti'i bu kho bo ni skye ba med pa la de bzhin gshegs pa yod par mi 'dod do/ /bla na med pa yang dag par rdzogs pa'i sangs rgyas yod par mi 'dod do/ /de bzhin gshegs pas chos kyi 'khor lo bskor bar mi 'dod do/ /ma skyes pa'i chos kyis kyang chos gang yang
153b6(khri pa): 'thob pa med do/ /de skad ces smras pa dang / tshe dang ldan pa sha ra dwa ti'i bus/ tshe dang ldan pa rab 'byor la 'di skad ces smras so/ /tshe dang ldan pa rab 'byor ci khyod ma skyes pa'i chos kyis 'thob par 'dod dam/ 'on te skyes pa'i chos kyis chos 'ga' zhig 'thob par
153b7(khri pa): 'dod/ smras pa/ tshe dang ldan pa sha ra dwa ti'i bu kho bo ni ma skyes pa'i chos kyis kyang 'thob par mi 'dod la/ skyes pa'i chos kyis kyang chos gang yang 'thob par mi 'dod do/ /smras pa/ tshe dang ldan pa rab 'byor ci 'thob pa yang med/ mngon par rtogs pa yang med dam/
154a1(khri pa): smras pa/ tshe dang ldan pa sha ra dwa ti'i bu 'thob pa yang yod/ mngon par rtogs pa yang yod mod kyi/ gnyis kyis ni ma yin no/ /'on kyang tshe dang ldan pa sha ra dwa ti'i bu 'thob pa dang / mngon par rtogs pa ni 'jig rten gyi tha snyad du dmigs so/ /de bzhin du rgyun du zhugs pa yang 'jig
154a2(khri pa): rten gyi tha snyad kyis tha snyad du 'dogs so/ /de bzhin du dgra bcom pa'i bar dang / rang sangs rgyas kyi bar dang / bla na med pa yang dag par rdzogs pa'i sangs rgyas kyang 'jig rten gyi tha snyad du 'dogs pa yin gyi/ don dam par ni 'thob pa yang med/ mngon par rtogs pa yang med pa nas/
154a3(khri pa): yang dag par rdzogs pa'i sangs rgyas kyi bar du med do/ /smras pa/ ci tshe dang ldan pa rab 'byor ji ltar 'thob pa dang / mngon par rtogs pa 'jig rten gyi tha snyad du 'dogs pa de kho na bzhin du 'gro ba lnga po dag kyang 'jig rten gyi tha snyad kyis tha dad kyi don dam par ni ma yin nam/
154a4(khri pa): smras pa/ tshe dang ldan pa sha ra dwa ti'i bu de de bzhin te/ de ltar 'thob pa dang / mngon par rtogs pa 'jig rten gyi tha snyad du 'dogs pa de kho na bzhin du 'gro ba lnga po dag kyang 'jig rten gyi tha snyad du tha dad kyi/ don dam par ni ma yin no/ /de ci'i phyir zhe na/ tshe dang ldan pa sha ra dwa
154a5(khri pa): ti'i bu don dam pa la ni las med/ rnam par smin pa med/ kun nas nyon mongs pa med/ rnam par byang ba med pa'i phyir ro/ /de skad ces smras pa dang / tshe dang ldan pa sha ra dwa ti'i bus/ tshe dang ldan pa rab 'byor la 'di skad ces smras so/ /tshe dang ldan pa rab 'byor ci chos
154a6(khri pa): ma skyes pa skye'am/ 'on te skyes pa nyid skye/ smras pa/ tshe dang ldan pa sha ra dwa ti'i bu kho bo ni ma skyes pa'i chos la skye bar mi 'dod do/ /smras pa/ tshe dang ldan pa rab 'byor chos gang gi ma skyes pa la skye bar mi 'dod/ smras pa/ tshe dang ldan pa sha ra dwa ti'i bu gzugs ma skyes pa'i
154a7(khri pa): ngo bo nyid stong pa nyid la skye bar mi 'dod do/ /de bzhin du tshor ba dang / 'du shes dang / 'du byed rnams dang / rnam par shes pa ma skyes pa'i ngo bo nyid stong pa nyid la skye bar mi 'dod do/ /tshe dang ldan pa sha ra dwa ti'i bu de bzhin du sbyar te/ kho bo ni byang chub kyi bar du ma skyes pa'i
154b1(khri pa): stong pa nyid kyi ngo bo nyid la skye bar mi 'dod do/ /smras pa/ tshe dang ldan pa rab 'byor ci skye ba skye'am/ 'on te skye ba med pa skye/ smras pa/ tshe dang ldan pa sha ra dwa ti'i bu skye ba yang mi skye la/ skye ba med pa yang mi skye'o/ /de ci'i phyir zhe na/ tshe dang ldan pa sha ra dwa ti'i bu 'di ltar skye
154b2(khri pa): ba gang yin pa dang / skye ba med pa gang yin pa'i chos de gnyi ga ldan pa yang ma yin/ mi ldan pa yang ma yin zhing / gzugs med pa/ bstan du med pa/ thogs pa med pa ste/ 'di ltar mtshan nyid med par mtshan nyid gcig pa'i phyir ro/ /tshe dang ldan pa sha ra dwa ti'i bu rnam
154b3(khri pa): grangs des na/ skye ba yod pa yang mi skye la/ skye ba med pa yang mi skye'o/ /de nas tshe dang ldan pa sha ra dwa ti'i bus/ tshe dang ldan pa rab 'byor la 'di skad ces smras so/ /tshe dang ldan pa rab 'byor khyod chos ma skyes so/ /chos ma skyes so/ /zhes bya bar brjod par
154b4(khri pa): spobs sam/ tshe dang ldan pa rab 'byor khyod chos ma skyes so chos ma skyes so/ /zhes bya ba'i skye ba med pa brjod par spobs sam/ de skad ces smras pa dang / tshe dang ldan pa rab 'byor gyis/ tshe dang ldan pa sha ra dwa ti'i bu la 'di skad ces smras so/ /tshe dang ldan pa sha ra dwa
154b5(khri pa): ti'i bu kho bo ni chos ma skyes so chos ma skyes so/ /zhes bya bar brjod par spobs so/ /tshe dang ldan pa sha ra dwa ti'i bu chos ma skyes so chos ma skyes so/ /zhes bya ba'i skye ba med pa yang brjod par spobs so/ /de ci'i phyir zhe na/ tshe dang ldan pa sha ra dwa ti'i bu skye ba med pa gang
154b6(khri pa): yin pa dang / spobs pa gang yin pa dang / brjod pa gang dag yin pa dang / mi skye ba gang yin pa'i chos de dag thams cad ni ldan pa yang ma yin/ mi ldan pa yang ma yin zhing / gzugs med pa/ bstan du med pa/ thogs pa med pa ste/ 'di ltar mtshan nyid med par
154b7(khri pa): mtshan nyid gcig pa'i phyir ro/ /de skad ces smras pa dang / tshe dang ldan pa sha ra dwa ti'i bus/ tshe dang ldan pa rab 'byor la 'di skad ces smras so/ /tshe dang ldan pa rab 'byor chos de dag kyang ma skyes/ spobs pa yang ma skyes/ brjod pa yang ma skyes pa yin la/ gang dag
155a1(khri pa): las brtsams te/ khyod brjod pa de dag kyang ma skyes pa yin nam/ smras pa/ tshe dang ldan pa sha ra dwa ti'i bu de bzhin no/ /ji skad smras pa bzhin te/ chos de dag kyang ma skyes pa'o/ /spobs pa yang ma skyes pa'o/ /brjod pa yang ma skyes pa'o/ /gang dag
155a2(khri pa): las brtsams nas/ kho bo brjod par spobs pa'i chos de dag kyang ma skyes pa'o/ /de ci'i phyir zhe na/ tshe dang ldan pa sha ra dwa ti'i bu 'di ltar gzugs ni ma skyes pa yin/ de bzhin du tshor ba dang / 'du shes dang / 'du byed rnams dang / rnam par shes pa ni ma skyes pa yin/ de
155a3(khri pa): bzhin du mig ma skyes pa nas/ yid kyi bar du ma skyes pa yin/ de bzhin du sa'i khams ma skyes pa nas/ rnam par shes pa'i khams kyi bar du ma skyes pa yin/ lus kyi 'du byed dag ni ma skyes pa yin/ de bzhin du ngag gi 'du byed dag dang / yid kyi 'du byed dag ni ma skyes
155a4(khri pa): pa yin la/ de bzhin du sbyar te/ rnam pa thams cad mkhyen pa nyid kyi bar du ma skyes pa yin pa'i phyir te/ tshe dang ldan pa sha ra dwa ti'i bu rnam grangs des na/ rjod pa de dag kyang ma skyes pa'o/ /spobs pa yang ma skyes pa'o/ /gang dag las brtsams te/ kho bo brjod par
155a5(khri pa): spobs pa'i chos de dag kyang ma skyes pa'o/ /de nas tshe dang ldan pa sha ra dwa ti'i bus/ tshe dang ldan pa rab 'byor la 'di skad ces smras so/ /tshe dang ldan pa rab 'byor ni chos smra ba rnams kyi mchog tu bzhag par bya ba'o/ /de ci'i phyir zhe na/ 'di ltar tshe dang ldan pa rab
155a6(khri pa): 'byor ni gang dang gang kho na dris pa de dang de kho na tshul bzhin du rgyas par byed pa'i phyir ro/ /smras pa de de bzhin te/ 'di lta ste/ chos thams cad ni mi rten pa'i phyir ro/ /de nas tshe dang ldan pa sha ra dwa ti'i bus/ yang tshe dang ldan pa rab 'byor la 'di skad ces smras so/ /tshe dang
155a7(khri pa): ldan pa rab 'byor chos thams cad mi rten pa gang yin/ tshe dang ldan pa rab 'byor gyis smras pa/ tshe dang ldan pa sha ra dwa ti'i bu gzugs rang bzhin nyid kyis stong pa ni nang la yang mi rten/ phyi rol la yang mi rten/ gnyi ga'i bar la yang mi rten to/ /tshe dang ldan pa sha ra dwa ti'i bu
155b1(khri pa): de bzhin du tshor ba dang / 'du shes dang / 'du byed rnams dang / rnam par shes pa rang bzhin nyid kyis stong pa ni/ nang la yang mi rten/ phyi rol la yang mi rten/ gnyi ga'i bar la yang mi rten to/ /gong ma bzhin du sbyar te/ de bzhin du mig dang / rna ba dang / sna dang /
155b2(khri pa): lce dang / lus dang yid rang bzhin nyid kyis stong pa nyid ni nang la yang mi rten/ phyi rol la yang mi rten/ gnyi ga'i bar la yang mi rten to/ /de bzhin du gzugs rnams dang / sgra rnams dang / dri rnams dang / ro rnams dang / reg rnams dang / chos rnams rang
155b3(khri pa): bzhin nyid kyis stong pa nyid ni nang la yang mi rten/ phyi rol la yang mi rten/ gnyi ga'i bar la yang mi rten to/ /tshe dang ldan pa sha ra dwa ti'i bu de bzhin du sbyin pa'i pha rol tu phyin pa rang bzhin nyid kyis stong pa de ni nang la yang mi rten/ phyi rol la yang mi rten/ gnyi ga'i bar la
155b4(khri pa): yang mi rten to/ /de bzhin du tshul khrims dang / bzod pa dang / brtson 'grus dang / bsam gtan dang / de bzhin du shes rab kyi pha rol tu phyin pa rang bzhin nyid kyis stong pa de ni nang la yang mi rten/ phyi rol la yang mi rten/ gnyi ga'i bar la yang mi rten to/ /de
155b5(khri pa): bzhin du nang stong pa nyid nas/ dngos po med pa'i ngo bo nyid stong pa nyid kyi bar rang bzhin nyid kyis stong pa de ni nang la yang mi rten/ phyi rol la yang mi rten/ gnyi ga'i bar la yang mi rten to/ /de bzhin du dran pa nye bar gzhag pa rnams rang bzhin nyid kyis stong pa de dag ni nang la
155b6(khri pa): yang mi rten/ phyi rol la yang mi rten/ gnyi ga'i bar la yang mi rten to/ /de bzhin du sangs rgyas kyi chos ma 'dres pa brgyad kyi bar du rang bzhin nyid kyis stong pa de dag ni nang la yang mi rten/ phyi rol la yang mi rten/ gnyi ga'i bar la yang mi rten to/ /tshe dang ldan
155b7(khri pa): pa sha ra dwa ti'i bu rnam grangs des na/ chos thams cad ni mi rten pa ste/ rang bzhin gyis stong pa nyid kyi phyir ro/ /tshe dang ldan pa sha ra dwa ti'i bu byang chub sems dpa' sems dpa' chen po shes rab kyi pha rol tu phyin pa la spyod pas/ de ltar gzugs yongs su sbyang bar bya'o/ /
156a1(khri pa): de bzhin du tshor ba dang / 'du shes dang / 'du byed rnams dang / rnam par shes pa yongs su sbyang bar bya'o/ /de bzhin du sbyar te/ rnam pa thams cad mkhyen pa nyid kyi bar du yongs su sbyang bar bya'o/ /shes rab kyi pha rol tu phyin pa khri pa las/
156a2(khri pa): 'ong ba dang 'gro ba med pa'i le'u zhes bya ste bcu bzhi pa'o// //de nas stong gsum gyi stong chen po'i 'jig rten gyi khams na lha'i dbang po brgya byin dang / rgyal po chen po bzhi ji snyed yod pa de dag thams cad kyang lha'i bu bye ba khrag khrig 'bum phrag du ma dag
156a3(khri pa): dang / lhan cig tu 'khor de nyid du 'dus par gyur to/ /stong gsum gyi stong chen po'i 'jig rten gyi khams na lha'i bu rab 'thab bral rnams dang / lha'i bu yongs su dga' ldan rnams dang / lha'i bu rab 'phrul dga' rnams dang / lha'i bu dbang sgyur rnams dang / stong
156a4(khri pa): gsum gyi stong chen po'i 'jig rten gyi khams na tshangs pa ji snyed yod pa de dag thams cad kyang tshangs pa bye ba khrag khrig 'bum phrag du ma dag dang lhan cig tu 'khor de nyid du 'dus par gyur to/ /stong gsum gyi stong chen po'i 'jig rten gyi khams na gnas gtsang ma'i lha ji snyed
156a5(khri pa): pa de dag thams cad kyang gnas gtsang ma'i ris kyi lha bye ba khrag khrig 'bum phrag du ma dag dang lhan cig tu 'khor de nyid du 'dus par gyur to/ /rgyal chen bzhi'i ris kyi lha rnams kyi las kyi rnam par smin pa las byung ba'i lus kyi 'od dang / de bzhin du sum cu rtsa gsum pa rnams
156a6(khri pa): dang / 'thab bral ba rnams dang / dga' ldan pa rnams dang / 'phrul dga' ba rnams dang / gzhan 'phrul dbang byed kyi lha rnams dang / de bzhin du tshangs ris nas gnas gtsang ma'i ris kyi bar gyi lha rnams kyi las kyi rnam par smin pa las byung ba'i lus kyi 'od gang
156a7(khri pa): yin pa de ni de bzhin gshegs pa'i rang bzhin gyi 'od kyi brgya'i char yang nye bar mi 'gro'o/ /stong gi char yang nye bar mi 'gro'o/ /'bum gyi cha dang / bye ba phrag 'bum gyi cha dang / grangs dang / cha dang / bgrang ba dang / dpe dang / rgyur yang nye bar mi 'gro'o/ /
156b1(khri pa): de bzhin gshegs pa nyid kyi sku'i 'od ni 'od de dag gi gan na mchog tu snang ngo / /phul dang / rab mchog dang / gya nom pa dang / bla na med pa dang / gong na med par snang ste/ dper na 'dzam bu chu bo'i gser gyi gan na sdong du ma tshig pa ni lham me ma yin/ lhan ne ma yin/
156b2(khri pa): lhang nge ma yin no/ /de bzhin du de bzhin gshegs pa nyid kyi rang bzhin gyi sku'i 'od kyi gan na lha thams cad kyi las kyi rnam par smin pa las byung ba'i 'od ni lham me ma yin/ lhan ne ma yin/ lhang nge ma yin gyi/ de bzhin gshegs pa nyid kyi rang bzhin gyi sku'i 'od ni 'od
156b3(khri pa): de dag gi gan na mchog tu snang ngo / /phul dang / rab mchog dang / gya nom pa dang / bla na med pa dang / gong na med par snang ngo / /de nas lha'i dbang po brgya byin gyis tshe dang ldan pa rab 'byor la 'di skad ces smras so/ /btsun pa rab 'byor stong gsum gyi stong chen
156b4(khri pa): po'i 'jig rten gyi khams 'di na/ rgyal chen bzhi'i ris kyi lha rnams nas/ gnas gtsang ma'i bar gyi lha ji snyed 'khod pa de dag tshe dang ldan pa rab 'byor la chos mnyan pa'i phyir 'khor 'dir 'dus te/ shes rab kyi pha rol tu phyin pa bstan pa de yang nyan par 'dod na byang chub
156b5(khri pa): sems dpa' sems dpa' chen pos ji ltar shes rab kyi pha rol tu phyin pa la bslab par bya/ byang chub sems dpa' sems dpa' chen po'i shes rab kyi pha rol tu phyin pa ni gang yin/ byang chub sems dpa' sems dpa' chen pos ni ji ltar bslab par bya/ de skad ces
156b6(khri pa): smras pa dang / tshe dang ldan pa rab 'byor gyis lha'i dbang po brgya byin la 'di skad ces smras so/ /kau shi ka de'i phyir legs par rab tu nyon la yid la zung shig dang / sangs rgyas kyi mthu dang / sangs rgyas kyi byin gyi rlabs kyis byang chub sems dpa' sems dpa' chen pos
156b7(khri pa): ji ltar shes rab kyi pha rol tu phyin pa la bslab par bya ba dang / ji ltar bsgrub par bya ba'i byang chub sems dpa' sems dpa' chen po rnams kyi shes rab kyi pha rol tu phyin pa khyod la bshad par byas/ lha'i bu gang dag gis bla na med pa yang dag par rdzogs pa'i byang chub tu
157a1(khri pa): sems ma bskyed pa de dag gis ni bla na med pa yang dag par rdzogs pa'i byang chub tu sems bskyed par gyis shig / gang dag yang dag pa'i skyon med pa la zhugs pa de dag ni yang bla na med pa yang dag par rdzogs pa'i byang chub tu sems bskyed par mi
157a2(khri pa): nus so/ /de ci'i phyir zhe na/ de dag gis 'khor ba'i mtshams bcad pa'i phyir ro/ /'on kyang gal te de dag bla na med pa yang dag par rdzogs pa'i byang chub tu sems bskyed na/ kho bo ni de dag gi dge ba'i phyogs kyi bar chad mi byed pas de dag la yang rjes su yi rang
157a3(khri pa): ste/ 'on kyang khyad par du 'phags pa'i chos rnams las ches khyad par du 'phags pa'i chos rnams la dmigs par bya'o/ /kau shi ka de la shes rab kyi pha rol tu phyin pa de gang yin zhe na/ kau shi ka 'di la byang chub sems dpa' sems dpa' chen po rnam pa thams cad
157a4(khri pa): mkhyen pa nyid dang ldan pa'i sems bskyed pa dag gis gzugs mi rtag par yid la byed do/ /de bzhin du sdug bsngal ba dang / bdag med pa dang / nad dang / 'bras dang / zug rngu dang / gnod pa dang / 'jig pa dang / 'gyes pa dang / g.yo ba dang / rab tu 'jig
157a5(khri pa): pa dang / 'jigs pa dang / 'go ba'i nad dang / stong pa dang / yid brtan du mi rung ba dang / rnam par gnod pa byed par yid la byed de/ de yang mi dmigs pa'i tshul gyis yid la byed do/ /de bzhin du tshor ba dang / 'du shes dang / 'du byed rnams dang / rnam par shes pa mi
157a6(khri pa): rtag par yid la byed pa nas rnam par gnod pa byed pa'i bar du yid la byed do/ /de bzhin du mig dang / rna ba dang / sna dang / lce dang / lus dang / yid mi rtag par yid la byed pa nas/ lhag par gnod pa byed pa'i bar du yid la byed do/ /de bzhin du sa'i khams dang /
157a7(khri pa): chu'i khams dang / me'i khams dang / rlung gi khams dang / nam mkha'i khams dang / rnam par shes pa'i khams mi rtag par yid la byed pa nas/ lhag par gnod pa byed pa'i bar du yid la byed de/ de yang mi dmigs pa'i tshul gyis byed do/ /de bzhin du
157b1(khri pa): gzugs zhi ba dang / dben par yid la byed de/ de yang mi dmigs pa'i tshul gyis byed do/ /de bzhin du tshor ba dang / 'du shes dang / 'du byed rnams dang / rnam par shes pa zhi ba dang / dben par yid la byed de/ de yang mi dmigs pa'i tshul gyis byed
157b2(khri pa): do/ /de bzhin du mig dang / rna ba dang / sna dang / lce dang / lus dang / yid dang / de bzhin du sa'i khams dang / chu'i khams dang / me'i khams dang / rlung gi khams dang / nam mkha'i khams dang / rnam par shes pa'i khams zhi ba dang / dben
157b3(khri pa): par yid la byed de/ de yang mi dmigs pa'i tshul gyis byed do/ /de bzhin du rnam pa thams cad mkhyen pa nyid dang ldan pa'i sems bskyed pa dag gis ma rig pa'i rkyen gyis 'du byed rnams su yid la byed de/ de yang mi dmigs pa'i tshul gyis byed pa nas sdug bsngal
157b4(khri pa): gyi phung po chen po 'ba' zhig pa 'byung bar yid la byed de/ de yang mi dmigs pa'i tshul gyis byed pa nas/ sdug bsngal gyi phung po chen po 'ba' zhig pa 'gag par 'gyur ba'i bar du yid la byed de/ de yang mi dmigs pa'i tshul gyis byed do/ /kau shi ka gzhan yang
157b5(khri pa): byang chub sems dpa' sems dpa' chen po rnam pa thams cad mkhyen pa nyid dang ldan pa'i sems bskyed pa dag gis dran pa nye bar gzhag pa rnams sgom ste/ de yang mi dmigs pa'i tshul gyis sgom pa dang / de bzhin du sbyar te/ 'phags pa'i lam yan lag brgyad pa'i bar
157b6(khri pa): dang / de bzhin du de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad sgom ste/ de yang mi dmigs pa'i tshul gyis sgom
157b7(khri pa): mo/ /kau shi ka gzhan yang byang chub sems dpa' sems dpa' chen po rnam pa thams cad mkhyen pa nyid dang ldan pa'i sems bskyed pa dag gis sbyin pa'i pha rol tu phyin pa la spyod de/ de yang mi dmigs pa'i tshul gyis spyod do/ /de bzhin du tshul khrims kyi pha rol tu phyin pa dang /
158a1(khri pa): bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / de bzhin du shes rab kyi pha rol tu phyin pa la spyod de/ de yang mi dmigs pa'i tshul gyis spyod do/ /kau shi ka gzhan yang byang chub sems
158a2(khri pa): dpa' sems dpa' chen po shes rab kyi pha rol tu phyin pa la spyod pa'i tshe/ 'di ltar chos rnams kho nas chos rnams sbyong bar byed cing / yongs su sbyong bar byed/ yongs su rdzogs par byed/ yongs su khyab par byed/ yongs su rtog par byed de/ 'di la bdag gam
158a3(khri pa): bdag gi zhes bya ba 'ga' yang med do zhes so sor rtog par byed do/ /byang chub sems dpa' sems dpa' chen po'i yongs su bsngo ba'i sems gang yin pa de ni byang chub kyi sems dang 'grogs pa ma yin zhing / byang chub kyi sems gang yin pa de ni yongs su bsngo ba'i sems dang
158a4(khri pa): 'grogs pa ma yin la/ kau shi ka yongs su bsngo ba'i sems gang yin pa de ni byang chub kyi sems la med cing mi dmigs/ byang chub kyi sems gang yin pa de ni yongs su bsngo ba'i sems la med cing mi dmigs te/ kau shi ka de ni byang chub sems dpa' sems dpa' chen po
158a5(khri pa): rnams kyi chos thams cad la yang yang dag pa ji lta ba bzhin du so sor rtog par byed la/ chos 'ga' yang mi dmigs pa'i shes rab kyi pha rol tu phyin pa yin no/ /de skad ces smras pa dang / lha'i dbang po brgya byin gyis tshe dang ldan pa rab 'byor la 'di skad ces smras so/ /
158a6(khri pa): btsun pa rab 'byor ji ltar na yongs su bsngo ba'i sems byang chub kyi sems dang 'grogs pa ma yin/ ji ltar na byang chub kyi sems yongs su bsngo ba'i sems dang 'grogs pa ma yin/ ji ltar na yongs su bsngo ba'i sems byang chub kyi sems la med cing mi dmigs pa yin/ ji ltar
158a7(khri pa): na byang chub kyi sems yongs su bsngo ba'i sems la med cing mi dmigs pa yin/ de skad ces smras pa dang / tshe dang ldan pa rab 'byor gyis lha'i dbang po brgya byin la 'di skad ces smras so/ /kau shi ka yongs su bsngo ba'i sems gang yin pa de ni sems ma yin zhing / byang chub
158b1(khri pa): kyi sems gang yin pa de yang sems ma yin te/ sems ma yin pa ni sems ma yin pa la yongs su bsngo bar mi byed la/ bsam gyis mi khyab pa nyid kyang bsam gyis mi khyab pa la yongs su bsngo bar mi byed do/ /de ci'i phyir zhe na/ 'di ltar sems nyid gang yin pa de sems
158b2(khri pa): ma yin pa nyid yin zhing / bsam gyis mi khyab pa de nyid sems ma yin pa'i phyir te/ kau shi ka de ni byang chub sems dpa' sems dpa' chen po rnams kyi shes rab kyi pha rol tu phyin pa yin no/ /de nas bcom ldan 'das kyis tshe dang ldan pa rab 'byor la legs so zhes bya
158b3(khri pa): ba byin te/ rab 'byor khyod byang chub sems dpa' sems dpa' chen po rnams la shes rab kyi pha rol tu phyin pa ston pa dang / byang chub sems dpa' sems dpa' chen po rnams la spro ba skyed pa ni legs so legs so/ /de skad ces bka' stsal pa dang / bcom ldan 'das la tshe
158b4(khri pa): dang ldan pa rab 'byor gyis 'di skad ces gsol to/ /btsun pa bcom ldan 'das bdag gis ni sngon gyi de bzhin gshegs pa dgra bcom pa yang dag par rdzogs pa'i sangs rgyas de dag dang / de dag gi nyan thos gang dag gis de bzhin gshegs pa dgra bcom pa yang dag par
158b5(khri pa): rdzogs pa'i sangs rgyas sngon byang chub sems dpar gyur pa pha rol tu phyin pa drug la yang dag par dga' bar bgyis/ yang dag par 'dzin du stsal/ yang dag par gzengs bstod cing btsud de/ rab tu bkod pa dag la byas pa gzo ba dang / byas pa tshor bar bgyi lags te/
158b6(khri pa): de la btsun pa bcom ldan 'das bcom ldan 'das sngon byang chub sems dpar gyur pas pha rol tu phyin pa drug la bslabs nas bla na med pa yang dag par rdzogs pa'i byang chub mngon par rdzogs par sangs rgyas lags so/ /btsun pa bcom ldan 'das de bzhin du bdag cag gis kyang byang chub
158b7(khri pa): sems dpa' sems dpa' chen po rnams pha rol tu phyin pa drug po dag la yang dag par dga' bar bgyi/ yang dag par gzengs bstod par bgyi/ btsud nas rab tu dgod par bgyi lags so/ /bdag cag gis pha rol tu phyin pa drug la yang dag par dga' bar bgyis/ yang
159a1(khri pa): dag par 'dzin du stsal/ yang dag par gzengs bstod nas btsud de/ rab tu bkod pa de dag kyang bla na med pa yang dag par rdzogs pa'i byang chub mngon par rdzogs par 'tshang rgya bar 'gyur lags so// //shes rab kyi pha rol tu phyin
159a2(khri pa): pa khri pa/ bam po lnga pa/ de nas tshe dang ldan pa rab 'byor gyis/ lha'i dbang po brgya byin la 'di skad ces smras so/ /kau shi ka de'i phyir legs par rab tu nyon la yid la zung shig dang / byang chub sems dpa' sems dpa' chen pos ji ltar shes rab
159a3(khri pa): kyi pha rol tu phyin pa la gnas par bya ba dang / ji ltar spyad par bya ba bshad par bya'o/ /kau shi ka gzugs ni gzugs kyis stong / de bzhin du tshor ba dang / 'du shes dang / 'du byed rnams dang / rnam par shes pa ni rnam par shes pas stong / byang chub sems dpa' ni byang
159a4(khri pa): chub sems dpas stong ste/ kau shi ka 'di la gzugs kyi stong pa nyid dang / byang chub sems dpa'i stong pa nyid 'di ni gnyis su med cing gnyis su dbyer med do/ /de bzhin du tshor ba'i stong pa nyid dang / 'du shes kyi stong pa nyid dang / 'du byed kyi stong pa nyid dang / rnam
159a5(khri pa): par shes pa'i stong pa nyid dang / byang chub sems dpa'i stong pa nyid 'di ni gnyis su med cing gnyis su dbyer med de/ kau shi ka byang chub sems dpa' sems dpa' chen pos de ltar shes rab kyi pha rol tu phyin pa la bslab par bya'o/ /kau shi ka gzhan yang mig ni mig gis
159a6(khri pa): stong / de bzhin du sbyar te/ yid kyi bar ni yid kyis stong / byang chub sems dpa' ni byang chub sems dpas stong ste/ de ltar na mig gi stong pa nyid dang / yid kyi bar gyi stong pa nyid dang / byang chub sems dpa'i stong pa nyid 'di ni gnyis su med cing gnyis su dbyer
159a7(khri pa): med do/ /de ltar gong ma bzhin du sbyar te/ sa'i khams ni sa'i khams kyis stong / de bzhin du chu'i khams dang / me'i khams dang / rlung gi khams dang / nam mkha'i khams dang / rnam par shes pa'i khams ni rnam par shes pa'i khams kyis stong ste/ de ltar
159b1(khri pa): na sa'i khams kyi stong pa nyid dang / rnam par shes pa'i khams kyi bar gyi stong pa nyid dang / byang chub sems dpa'i stong pa nyid 'di ni gnyis su med cing gnyis su dbyer med de/ kau shi ka byang chub sems dpa' sems dpa' chen pos de ltar shes rab kyi pha rol tu phyin pa la
159b2(khri pa): bslab par bya'o/ /kau shi ka gzhan yang ma rig pa ni ma rig pas stong / de bzhin du rga shi'i bar ni rga shis stong / de bzhin du ma rig pa 'gag pa ni ma rig pa 'gag pas stong pa nas rga shi'i bar du 'gag pa ni rga shi'i 'gag pas stong ste/ de ltar ma rig pa 'gag pa'i stong pa
159b3(khri pa): nyid dang / rga shi'i bar du 'gag pa'i stong pa nyid dang / byang chub sems dpa'i stong pa nyid 'di ni gnyis su med cing gnyis su dbyer med de/ kau shi ka byang chub sems dpa' sems dpa' chen pos de ltar shes rab kyi pha rol tu phyin pa la bslab par bya'o/ /gong ma bzhin du
159b4(khri pa): sbyar te/ de bzhin du sbyin pa'i pha rol tu phyin pa la yang sbyar bar bya ba nas shes rab kyi pha rol tu phyin pa'i bar la yang sbyar bar bya/ de bzhin du nang stong pa nyid nas dngos po med pa'i ngo bo nyid stong pa nyid kyi bar la yang sbyar bar bya/ de bzhin du dran pa nye bar gzhag pa rnams nas
159b5(khri pa): 'phags pa'i lam yan lag brgyad pa'i bar la yang sbyar bar bya/ de bzhin du de bzhin gshegs pa'i stobs bcu nas sangs rgyas kyi chos ma 'dres pa brgyad kyi bar dang / de bzhin du ting nge 'dzin thams cad dang / gzungs kyi sgo thams cad la yang sbyar bar bya/ de bzhin
159b6(khri pa): du nyan thos kyi theg pa la yang sbyar bar bya/ rang sangs rgyas kyi theg pa la yang sbyar bar bya/ de bzhin du nyan thos la yang sbyar bar bya/ de bzhin du rang sangs rgyas dang / byang chub sems dpa' dang / de bzhin gshegs pa dgra bcom pa yang dag par rdzogs pa'i sangs rgyas
159b7(khri pa): la yang sbyar bar bya'o/ /kau shi ka gzhan yang rnam pa thams cad mkhyen pa nyid ni rnam pa thams cad mkhyen pa nyid kyis stong / byang chub sems dpa' ni byang chub sems dpas stong ste/ de ltar na rnam pa thams cad mkhyen pa nyid kyi stong pa nyid dang / byang chub sems dpa'i stong
160a1(khri pa): pa nyid 'di ni gnyis su med cing gnyis su dbyer med de/ kau shi ka byang chub sems dpa' sems dpa' chen pos de ltar shes rab kyi pha rol tu phyin pa la gnas par bya'o/ /de nas lha'i dbang po brgya byin gyis tshe dang ldan pa rab 'byor la 'di skad ces smras so/ /
160a2(khri pa): rab 'byor byang chub sems dpa' sems dpa' chen pos ji ltar shes rab kyi pha rol tu phyin pa la gnas par bya/ de skad ces smras pa dang / tshe dang ldan pa rab 'byor gyis lha'i dbang po brgya byin la 'di skad ces smras so/ /kau shi ka 'di la byang chub sems dpa' sems dpa' chen
160a3(khri pa): po shes rab kyi pha rol tu phyin pa la spyod pas gzugs la gnas par mi bya'o/ /de bzhin du tshor ba dang / 'du shes dang / 'du byed rnams dang / rnam par shes pa la gnas par mi bya'o/ /de bzhin du mig la gnas par mi bya ba nas yid kyi bar la gnas par mi bya'o/ /mig
160a4(khri pa): gi 'dus te reg pa'i rkyen gyis tshor ba la gnas par mi bya ba nas yid kyi 'dus te reg pa'i rkyen gyis tshor ba'i bar la gnas par mi bya'o/ /de bzhin du sa'i khams la gnas par mi bya ba nas rnam par shes pa'i khams kyi bar la gnas par mi bya'o/ /de bzhin du dran pa nye bar gzhag
160a5(khri pa): pa rnams la gnas par mi bya ba nas rnam pa thams cad mkhyen pa nyid kyi bar la gnas par mi bya'o/ /de bzhin du rgyun du zhugs pa'i 'bras bu la gnas par mi bya ba nas dgra bcom pa nyid kyi bar la gnas par mi bya'o/ /rang byang chub la gnas par mi bya ba nas yang dag par rdzogs
160a6(khri pa): pa'i byang chub kyi bar la gnas par mi bya'o/ /de bzhin du gzugs la gnas par mi bya ba nas yang dag par rdzogs pa'i sangs rgyas nyid kyi bar la gnas par mi bya'o/ /kau shi ka gzhan yang gzugs rtag ces bya bar gnas par mi bya'o/ /gzugs mi rtag ces bya bar
160a7(khri pa): gnas par mi bya'o/ /de bzhin du sbyar te/ gzugs bde zhes bya bar gnas par mi bya'o/ /gzugs sdug bsngal zhes bya bar gnas par mi bya'o/ /gzugs bdag yod ces bya bar gnas par mi bya'o/ /bdag med ces bya bar gnas par mi bya'o/ /gzugs
160b1(khri pa): stong zhes bya bar gnas par mi bya'o/ /mi stong zhes bya bar gnas par mi bya'o/ /gzugs mtshan ma yod ces bya bar gnas par mi bya'o/ /mtshan ma med ces bya bar gnas par mi bya'o/ /gzugs smon pa yod ces bya bar gnas par mi bya'o/ /smon pa med ces bya bar gnas
160b2(khri pa): par mi bya'o/ /gzugs zhi zhes bya bar gnas par mi bya'o/ /ma zhi zhes bya bar gnas par mi bya'o/ /gzugs dben zhes bya bar gnas par mi bya'o/ /mi dben zhes bya bar gnas par mi bya'o/ /gzugs kun nas nyon mongs zhes bya bar gnas par mi bya'o/ /rnam par
160b3(khri pa): byang zhes bya bar gnas par mi bya'o/ /gzugs kun tu skye zhes bya bar gnas par mi bya'o/ /gzugs 'gag ces bya bar gnas par mi bya'o/ /gzugs dngos po yod ces bya bar gnas par mi bya'o/ /dngos po med ces bya bar gnas par mi bya'o/ /de bzhin du tshor ba dang /
160b4(khri pa): 'du shes dang / 'du byed rnams dang / rnam par shes pa rtag ces bya bar gnas par mi bya'o/ /mi rtag ces bya bar gnas par mi bya'o/ /de bzhin du sbyar te/ rnam par shes pa dngos po yod ces bya bar gnas par mi bya'o/ /dngos po med ces bya ba'i bar du gnas par
160b5(khri pa): mi bya'o/ /de bzhin du rgyun du zhugs pa'i 'bras bu 'dus byas kyis rab tu phye ba'o zhes bya bar gnas par mi bya'o/ /'dus ma byas kyis rab tu phye ba'o zhes bya bar gnas par mi bya'o/ /de bzhin du lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom
160b6(khri pa): pa nyid kyi 'bras bu 'dus byas kyis rab tu phye ba'o zhes bya bar gnas par mi bya'o/ /'dus ma byas kyis rab tu phye ba'o zhes bya bar gnas par mi bya'o/ /de bzhin du rang byang chub dang / bla na med pa yang dag par rdzogs pa'i byang chub 'dus byas kyis rab tu phye ba'o zhes bya bar gnas par
160b7(khri pa): mi bya'o/ /'dus ma byas kyis rab tu phye ba'o zhes bya bar gnas par mi bya'o/ /kau shi ka gzhan yang rgyun du zhugs pa ni sbyin gnas so/ /zhes bya bar gnas par mi bya'o/ /de bzhin du lan cig phyir 'ong ba dang / phyir mi 'ong ba dang / dgra bcom pa dang / rang sangs rgyas dang /
161a1(khri pa): byang chub sems dpa' dang / de bzhin gshegs pa ni sbyin gnas so zhes bya bar gnas par mi bya ste/ kau shi ka byang chub sems dpa' sems dpa' chen po shes rab kyi pha rol tu phyin pa la spyod pas de ltar gnas par mi bya'o/ /kau shi ka gzhan yang byang chub
161a2(khri pa): sems dpa' sems dpa' chen po shes rab kyi pha rol tu phyin pa la spyod pas byang chub sems dpa'i sa dang po la gnas par mi bya'o/ /de bzhin du sbyar te/ sa bcu pa'i bar la dmigs pa'i tshul gyis gnas par mi bya'o/ /de ci'i phyir zhe na/ gnas pa yod na g.yo bar 'gyur
161a3(khri pa): ba'i phyir ro/ /gzhan yang bdag gis sems dang po bskyed pa la gnas te/ sbyin pa'i pha rol tu phyin pa yongs su rdzogs par bya'o snyam du gnas par mi bya'o/ /de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu
161a4(khri pa): phyin pa dang / bsam gtan gyi pha rol tu phyin pa dang / shes rab kyi pha rol tu phyin pa yongs su rdzogs par bya'o snyam du gnas par mi bya'o/ /de bzhin du sems dang po bskyed pa la gnas te/ dran pa nye bar gzhag pa rnams bsgom par bya'o snyam du dmigs pa'i tshul gyis gnas par mi
161a5(khri pa): bya'o/ /de bzhin du sbyar te/ 'phags pa'i lam yan lag brgyad pa'i bar du bsgom par bya'o snyam du dmigs pa'i tshul gyis gnas par mi bya'o/ /de bzhin du de bzhin gshegs pa'i stobs bcu bsgom par bya'o snyam du dmigs pa'i tshul gyis gnas par mi bya'o/ /sangs rgyas
161a6(khri pa): kyi chos ma 'dres pa brgyad kyi bar du bsgom par bya'o snyam du dmigs pa'i tshul gyis gnas par mi bya'o/ /byang chub sems dpa'i skyon med pa la 'jug par bya'o snyam du dmigs pa'i tshul gyis gnas par mi bya'o/ /byang chub sems dpa' sems dpa' chen pos de'i 'og tu phyir
161a7(khri pa): mi ldog pa'i sa la gnas par bya'o snyam du dmigs pa'i tshul gyis gnas par mi bya'o/ /de bzhin du byang chub sems dpa' sems dpa' chen pos byang chub sems dpa'i mngon par shes pa lnga yongs su rdzogs par bya'o snyam du dmigs pa'i tshul gyis gnas par mi bya'o/ /byang chub sems
161b1(khri pa): dpa' sems dpa' chen pos byang chub sems dpa'i mngon par shes pa lnga po de dag la gnas nas sangs rgyas bcom ldan 'das rnams la phyag bya ba'i phyir dang / mchod pa bya ba'i phyir dang / bsnyen bkur bya ba'i phyir dang / chos mnyan pa'i phyir sangs rgyas kyi zhing dpag tu med
161b2(khri pa): grangs med pa rnams su 'gro bar bya zhing / byang chub sems dpa' sems dpa' chen pos chos de thos nas kyang sangs rgyas de dag gi sangs rgyas kyi zhing de 'dra ba dag mngon par sprul par bya'o snyam du dmigs pa'i tshul gyis gnas par mi bya'o/ /de bzhin du shes rab kyi pha rol tu phyin pa la dmigs pa'i tshul
161b3(khri pa): gyis gnas par mi bya'o/ /de bzhin du 'jig rten gyi khams dpag tu med grangs med pa rnams su song nas/ de bzhin gshegs pa dgra bcom pa yang dag par rdzogs pa'i sangs rgyas rnams la 'di lta ste/ me tog dang / phreng ba dang / dri dang / byug pa dang / gdugs dang /
161b4(khri pa): rgyal mtshan dang / ras bcos bu bye ba phrag 'bum dag gis bkur sti bya'o/ /bla mar bya'o/ /ri mor bya'o/ /mchod par bya'o/ /snyam du de ltar yang gnas par mi bya'o/ /der song nas sems can dpag tu med grangs med pa dag bla na med pa yang dag par rdzogs pa'i byang chub
161b5(khri pa): la dgod par bya'o snyam du gnas par mi bya'o/ /de bzhin du mig lnga ste/ lnga gang zhe na/ 'di lta ste/ sha'i mig dang / lha'i mig dang / chos kyi mig dang / shes rab kyi mig dang / sangs rgyas kyi mig bskyed par bya'o snyam du gnas par mi bya'o/ /de bzhin du ting nge 'dzin
161b6(khri pa): thams cad bskyed par bya'o snyam du gnas par mi bya'o/ /ting nge 'dzin gang 'dod pa des brtson par bya'o snyam du gnas par mi bya'o/ /gzungs kyi sgo thams cad bsgrub par bya'o snyam du gnas par mi bya'o/ /de bzhin du de bzhin gshegs pa'i stobs bcu bsgrub par bya'o snyam du gnas
161b7(khri pa): par mi bya'o/ /de bzhin du mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad yongs su bsgrub par bya'o snyam du gnas par mi bya'o/ /de bzhin du skyes bu chen po'i mtshan sum
162a1(khri pa): cu rtsa gnyis lus la yongs su bsgrub par bya'o snyam du gnas par mi bya'o/ /dpe byad bzang po brgyad cu lus la yongs su bsgrub par bya'o snyam du dmigs pa'i tshul gyis gnas par mi bya'o/ /de bzhin du gang zag brgyad pa la gnas par mi bya ste/ dad pas rjes
162a2(khri pa): su 'brang ba dang / chos kyi rjes su 'brang ba'o snyam du gnas par mi bya'o/ /rgyun du zhugs pa ni de ltar thogs na srid pa lan bdun pa'o zhes bya bar dmigs pa'i tshul gyis gnas par mi bya'o/ /rigs nas rigs su skye ba dang / bar chad gcig pa zhes bya bar gnas par mi bya'o/ /
162a3(khri pa): tshe zad pa dang / nyon mongs pa mgo mnyam du zad pa'i gang zag ces bya bar gnas par mi bya'o/ /rgyun du zhugs pa ni log par mi ltung ba'i chos can zhes bya bar gnas par mi bya'o/ /lan cig phyir 'ong ba la lan cig 'jig rten 'dir 'ongs nas sdug bsngal mthar 'byin par 'gyur ro snyam
162a4(khri pa): du gnas par mi bya'o/ /phyir mi 'ong ba ni der yongs su mya ngan las 'da'o snyam du gnas par mi bya'o/ /dgra bcom pa zag pa zad pa ni yang srid pa med do zhes bya ba dang / 'di nyid du phung po'i lhag ma med pa'i mya ngan las 'das pa'i dbyings su yongs su mya ngan las 'da' bar 'gyur ro
162a5(khri pa): snyam du gnas par mi bya'o/ /rang sangs rgyas zhes bya bar gnas par mi bya'o/ /yang dag par rdzogs pa'i sangs rgyas zhes bya bar gnas par mi bya'o/ /nyan thos kyi sa dang / rang sangs rgyas kyi sa las yang dag par 'das nas byang chub sems dpa'i sa la gnas par bya'o
162a6(khri pa): snyam du gnas par mi bya'o/ /de bzhin du lam gyi rnam pa shes pa'i ye shes la gnas par mi bya'o/ /rnam pa thams cad du chos thams cad mngon par rdzogs par sangs rgyas nas nyon mongs pa dang / bag chags dang / mtshams sbyor ba thams cad spang bar bya'o snyam du dmigs
162a7(khri pa): pa'i tshul gyis gnas par mi bya'o/ /bla na med pa yang dag par rdzogs pa'i byang chub mngon par rdzogs par sangs rgyas te/ de bzhin gshegs pa dgra bcom pa yang dag par rdzogs pa'i sangs rgyas su gyur nas chos kyi 'khor lo bskor bar bya'o snyam du gnas par mi bya'o/ /de bzhin du
162b1(khri pa): sangs rgyas kyi mdzad pa rnams byas nas sems can dpag tu med grangs med pa dag phung po'i lhag ma med pa'i mya ngan las 'das pa'i dbyings su yongs su mya ngan las 'da' bar bya'o snyam du dmigs pa'i tshul gyis gnas par mi bya'o/ /de bzhin du rdzu 'phrul gyi rkang pa bzhi shin tu bsgoms pa
162b2(khri pa): la gnas nas/ ting nge 'dzin ji lta bu la snyoms par zhugs na bskal pa gang gA'i klung gi bye ma snyed du gnas par 'gyur ba de lta bu'i ting nge 'dzin la snyoms par 'jug par bya'o snyam du gnas par mi bya'o/ /bdag gi tshe'i tshad ni dpag tu med par 'gyur ro snyam du dmigs pa'i tshul gyis gnas
162b3(khri pa): par mi bya'o/ /de bzhin du skyes bu chen po'i mtshan sum cu rtsa gnyis dang ldan par 'gyur bar bya ste/ skyes bu chen po'i mtshan re re yang bsod nams brgyas yongs su 'grub par 'gyur ro snyam du dmigs pa'i tshul gyis gnas par mi bya'o/ /shar dang / lho dang / nub dang / byang phyogs su
162b4(khri pa): 'jig rten gyi khams gang gA'i klung gi bye ma ji snyed pa de snyed kyi 'jig rten gyi khams dag bdag gi sangs rgyas kyi zhing gcig tu gyur cig snyam du gnas par mi bya'o/ /bdag gi stong gsum gyi stong chen po'i 'jig rten gyi khams rdo rje las byas par gyur cig snyam du gnas par mi bya'o/ /bdag
162b5(khri pa): byang chub kyi shing las sems can gang dag dri snom pa de dag gi 'dod chags dang / zhe sdang dang / gti mug med par 'gyur zhing / nyan thos dang / rang sangs rgyas kyi sems dag mi skyed par sems can de dag gis dri de mnams pas bla na med pa yang dag par rdzogs pa'i byang chub tu nges pa kho
162b6(khri pa): nar gyur la/ de dag la lus kyi nad dam/ rlung nad dag 'byung bar mi 'gyur ba'i dri de lta bu dag 'byung bar gyur cig snyam du dmigs pa'i tshul gyis gnas par mi bya'o/ /bdag gi sangs rgyas kyi zhing der gzugs kyi sgra 'byung bar ma gyur cig /de bzhin du tshor ba dang / 'du shes
162b7(khri pa): dang / 'du byed rnams dang / rnam par shes pa'i sgra 'byung bar ma gyur cig snyam du de ltar yang gnas par mi bya'o/ /sbyin pa'i pha rol tu phyin pa'i sgra 'byung bar gyur cig ces pa dang / de bzhin du tshul khrims kyi pha rol tu phyin pa nas shes rab kyi pha rol tu phyin pa'i bar gyi sgra 'ba'
163a1(khri pa): zhig 'byung bar gyur cig ces bya ba de ltar yang gnas par mi bya'o/ /de bzhin du dran pa nye bar gzhag pa rnams kyi sgra 'byung bar gyur cig ces bya ba de ltar yang gnas par mi bya'o/ /de bzhin du rtag tu sangs rgyas kyi chos ma 'dres pa brgyad kyi bar gyi sgra 'byung
163a2(khri pa): bar gyur cig snyam du gnas par mi bya'o/ /bdag gi sangs rgyas kyi zhing der rgyun du zhugs pa rnams kyi sgra 'byung bar ma gyur cig ces bya ba nas dgra bcom pa dang / rang sangs rgyas rnams kyi sgra 'byung bar ma gyur cig snyam du gnas par mi bya'o/ /byang chub sems dpa'i sgra dang /
163a3(khri pa): sangs rgyas kyi sgra 'ba' zhig 'byung bar gyur cig snyam du de ltar yang gnas par mi bya'o/ /de bzhin du sbyar te/ le'u bar mar ji skad bstan pa kho na bzhin du 'dir yang de bzhin du rgya cher sbyar bar bya'o/ /de ci'i phyir zhe na/ 'di ltar de bzhin gshegs pa dgra bcom pa yang
163a4(khri pa): dag par rdzogs pa'i sangs rgyas kyis bla na med pa yang dag par rdzogs pa'i byang chub mngon par rdzogs par sangs rgyas nas chos thams cad mi dmigs pa'i phyir ro/ /kau shi ka de ltar na byang chub sems dpa' sems dpa' chen po shes rab kyi pha rol tu phyin pa la spyod pas chos
163a5(khri pa): thams cad la gnas par mi bya'o/ /de nas tshe dang ldan pa rab 'byor gyis/ tshe dang ldan pa sha ra dwa ti'i bu'i sems sems kyis shes nas tshe dang ldan pa sha ra dwa ti'i bu la 'di skad ces smras so/ /tshe dang ldan pa sha ra dwa ti'i bu 'di ji snyam du sems/ de bzhin gshegs pa dgra
163a6(khri pa): bcom pa yang dag par rdzogs pa'i sangs rgyas de ci la gnas snyam/ de skad ces smras pa dang / tshe dang ldan pa sha ra dwa ti'i bus/ tshe dang ldan pa rab 'byor la 'di skad ces smras so/ /tshe dang ldan pa rab 'byor de bzhin gshegs pa ni ci la yang mi gnas pa yin la/ de bzhin
163a7(khri pa): gshegs pa dgra bcom pa yang dag par rdzogs pa'i sangs rgyas kyi thugs kyang ci la yang gnas pa ma yin te/ de ni gzugs la mi gnas/ tshor ba dang / 'du shes dang / 'du byed rnams dang / rnam par shes pa la mi gnas/ 'dus byas kyi khams la mi gnas/
163b1(khri pa): dran pa nye bar gzhag pa rnams la mi gnas pa nas sangs rgyas kyi chos ma 'dres pa brgyad kyi bar la mi gnas/ rnam pa thams cad mkhyen pa nyid la mi gnas so/ /de skad ces smras pa dang / tshe dang ldan pa rab 'byor gyis/ tshe dang ldan pa sha ra dwa ti'i bu la 'di skad ces smras so/ /
163b2(khri pa): sha ra dwa ti'i bu ji ltar de bzhin gshegs pa dgra bcom pa yang dag par rdzogs pa'i sangs rgyas bcom ldan 'das ston pa ni gnas pa yang ma yin/ mi gnas pa yang ma yin pa de ltar byang chub sems dpa' sems dpa' chen po shes rab kyi pha rol tu phyin pa la spyod pas/ de ltar chos
163b3(khri pa): rnams la gnas par bya ste/ tshe dang ldan pa sha ra dwa ti'i bu byang chub sems dpa' sems dpa' chen pos shes rab kyi pha rol tu phyin pa la spyod pas/ de ltar chos rnams la gnas par bya'o/ /de nas 'khor de las lha'i bu kha cig 'di snyam du sems te/ gnod sbyin rnams kyis gnod
163b4(khri pa): sbyin gyi tshig dang / ngag rnams dang / gnod sbyin gyi brjod pa dang / gnod sbyin gyi skad dang / gnod sbyin gyis brjod par bya ba gang dag yin pa de dag ni bdag cag gis shes par rung gis da ltar tshe dang ldan pa rab 'byor shes rab kyi pha rol tu phyin pa 'chad pa dang / rjod pa dang /
163b5(khri pa): ston pa dang / rnam par 'grel pa dang / gsal bar byed pa dang / lung 'bogs shing tshig rjod pa gang dag yin pa de dag ni bdag cag gis mi shes so snyam mo/ /de nas tshe dang ldan pa rab 'byor gyis lha'i bu de dag gi sems sems kyis shes nas lha'i bu de dag la 'di skad ces smras
163b6(khri pa): so/ /lha'i bu dag shes rab kyi pha rol tu phyin pa shes par mi rung ngam/ de dag gis smras pa/ btsun pa rab 'byor shes rab kyi pha rol tu phyin pa bdag cag gis shes par mi rung ngo / /de nas tshe dang ldan pa rab 'byor gyis/ lha'i bu de dag la 'di skad ces smras so/ /kye lha'i
163b7(khri pa): bu dag khyed rnams kyis thos par 'gyur du yi ge gcig kyang ma brjod ma bstan to/ /de ci'i phyir zhe na/ lha'i bu dag shes rab kyi pha rol tu phyin pa ni yi ge rnams ma yin la/ 'di la gang gis thos par 'gyur ba'i nyan pa po 'ga' yang med pa'i phyir ro/ /de ci'i phyir zhe na/
164a1(khri pa): lha'i bu dag de bzhin gshegs pa dgra bcom pa yang dag par rdzogs pa'i sangs rgyas rnams kyi byang chub la ni yi ge med pa'i phyir ro/ /lha'i bu dag dper na de bzhin gshegs pa dgra bcom pa yang dag par rdzogs pa'i sangs rgyas kyis sangs rgyas zhig sprul la
164a2(khri pa): des kyang sprul pa mdzad de/ 'di lta ste/ dge slong gi 'khor dang / dge slong ma'i 'khor dang / dge bsnyen gyi 'khor dang / dge bsnyen ma'i 'khor dag cig sprul la/ des mngon par sprul nas kyang 'khor bzhi po de dag la chos bstan par gyur na/ lha'i bu dag 'di ji snyam
164a3(khri pa): du sems/ ci 'khor der sems can 'gas kyang chos ci yang bstan pa'am/ sems can 'gas kyang chos ci yang thos pa'am/ rnam par shes pa yod snyam 'am/ smras pa/ btsun pa rab 'byor ma mchis so/ /rab 'byor gyis smras pa/ lha'i bu dag de de bzhin te/ chos
164a4(khri pa): thams cad ni sprul pa lta bu ste/ de dag ni sus kyang bshad pa med cing / sems can gang gis kyang thos pa med la sus kyang shes pa yang med do/ /lha'i bu dag dper na rmi lam na de bzhin gshegs pa dgra bcom pa yang dag par rdzogs pa'i sangs rgyas chos ston pa zhig mthong
164a5(khri pa): na/ lha'i bu dag 'di ji snyam du sems/ ci de sus kyang bshad pa'am/ thos pa'am/ kun shes pa yod snyam 'am/ de dag gis smras pa/ btsun pa rab 'byor ma mchis so/ /smras pa/ lha'i bu dag de de bzhin te/ chos thams cad ni rmi lam lta bu ste/ de dag
164a6(khri pa): ni sus kyang bshad pa med la/ thos pa yang med/ kun shes pa yang med do/ /lha'i bu dag dper na mi gnyis zhig g.yang sa'i bya skyibs zhig tu 'khod nas sangs rgyas kyi bsngags pa rjod cing / de bzhin du chos dang dge 'dun gyi bsngags pa rjod la/ mi de gnyis kyi tshig gi sgra
164a7(khri pa): las brag ca gnyis shig byung na/ lha'i bu dag 'di ji snyam du sems/ ci brag ca'i sgra cig shos po des brag ca'i sgra gnyis pa thos pa'am/ rnam par shes pa yod snyam 'am/ de dag gis smras pa/ btsun pa rab 'byor ma mchis so/ /snga ma ji lta ba de kho na bzhin du rgya cher sbyar bar
164b1(khri pa): bya'o/ /lha'i bu dag dper na/ sgyu ma mkhan nam/ sgyu ma mkhan gyi slob ma mkhas pa zhig gis lam po che'i bzhi mdor 'dug nas/ de bzhin gshegs pa dgra bcom pa yang dag par rdzogs pa'i sangs rgyas zhig sprul la/ de bzhin gshegs pa'i sprul pa des kyang sprul pa'i 'khor
164b2(khri pa): bzhi po de dag la chos bstan par gyur na/ lha'i bu dag 'di ji snyam du sems/ ci de la sems can gang gis kyang chos ci yang bstan pa'am/ sems can gang gis kyang thos pa'am/ rnam par shes pa yod snyam 'am/ de dag gis smras pa/ btsun pa rab 'byor ma mchis
164b3(khri pa): so/ /sngar ji skad bstan pa de kho na bzhin du sbyar bar bya'o/ /de nas lha'i bu de dag 'di snyam du sems te/ gnas brtan rab 'byor 'di ni shes rab kyi pha rol tu phyin pa 'di gsal bar byed de/ de ni de ltar shes rab kyi pha rol tu phyin pa ches zab par 'chad cing / ches phra bar ston
164b4(khri pa): to snyam mo/ /de nas tshe dang ldan pa rab 'byor gyi sems kyis/ lha'i bu de dag gi sems la brtags nas/ lha'i bu de dag la 'di skad ces smras so/ /lha'i bu dag gzugs ni zab pa ma yin phra ba ma yin no/ /de bzhin du tshor ba dang / 'du shes dang / 'du byed rnams dang /
164b5(khri pa): rnam par shes pa ni zab pa ma yin phra ba ma yin no/ /gzugs kyi ngo bo nyid ni zab pa ma yin phra ba ma yin no/ /de bzhin du tshor ba dang / 'du shes dang / 'du byed rnams dang / rnam par shes pa'i ngo bo nyid ni zab pa ma yin phra ba ma yin no/ /de bzhin du gong ma bzhin du sbyar te/
164b6(khri pa): phung po dag tu ji skad bstan pa de bzhin du mig la sbyar bar bya ba nas yid kyi bar la yang sbyar bar bya'o/ /de bzhin du mig gi rnam par shes pa nas/ yid kyi rnam par shes pa'i bar la yang sbyar bar bya'o/ /de bzhin du sbyin pa'i pha rol tu phyin pa la sbyar bar bya ba nas shes rab kyi pha
164b7(khri pa): rol tu phyin pa'i bar la yang sbyar bar bya'o/ /de bzhin du nang stong pa nyid la sbyar bar bya ba nas dngos po med pa'i ngo bo nyid stong pa nyid kyi bar la yang sbyar bar bya'o/ /de bzhin du dran pa nye bar gzhag pa rnams la sbyar bar bya ba nas 'phags pa'i lam yan lag brgyad pa'i bar la yang
165a1(khri pa): sbyar bar bya'o/ /de bzhin du de bzhin gshegs pa'i stobs bcu la sbyar bar bya ba nas/ sangs rgyas kyi chos ma 'dres pa brgyad kyi bar la yang sbyar bar bya'o/ /de bzhin du ting nge 'dzin thams cad dang / gzungs kyi sgo thams cad la yang sbyar bar
165a2(khri pa): bya'o/ /de bzhin du rnam pa thams cad mkhyen pa nyid ni zab pa ma yin phra ba ma yin no/ /de bzhin du rnam pa thams cad mkhyen pa nyid kyi ngo bo nyid ni zab pa ma yin phra ba ma yin no/ /de nas lha'i bu de dag 'di snyam du sems te/ chos bstan pa 'di la gzugs su btags pa yang med dam/
165a3(khri pa): tshor ba dang / 'du shes dang / 'du byed rnams dang / rnam par shes par btags pa yang med dam/ sbyin pa'i pha rol tu phyin pa nas shes rab kyi pha rol tu phyin pa'i bar du btags pa yang med dam/ nang stong pa nyid du btags pa yang med cing / dngos po med pa'i ngo bo nyid stong pa
165a4(khri pa): nyid kyi bar du btags pa yang med dam/ chos bstan pa 'di la dran pa nye bar gzhag pa rnams nas 'phags pa'i lam yan lag brgyad pa'i bar du btags pa yang med dam/ de bzhin gshegs pa'i stobs bcur btags pa yang med cing / sangs rgyas kyi chos ma 'dres pa
165a5(khri pa): brgyad kyi bar du btags pa yang med dam/ chos bstan pa 'di la rgyun du zhugs par btags pa yang med dam/ rgyun du zhugs pa'i 'bras bur btags pa yang med dam/ lan cig phyir 'ong ba dang / lan cig phyir 'ong ba'i 'bras bu dang / phyir mi 'ong ba dang /
165a6(khri pa): phyir mi 'ong ba'i 'bras bu dang / dgra bcom pa nyid dang / dgra bcom pa'i 'bras bu dang / rang sangs rgyas dang / rang byang chub dang / byang chub sems dpa' dang / byang chub sems dpa'i sa rnams dang / yang dag par rdzogs pa'i byang chub dang / yang dag par rdzogs
165a7(khri pa): pa'i sangs rgyas su btags pa yang med dam/ yi ge rnams su btags pa yang med dam/ ci zhig gu snyam mo/ /de nas tshe dang ldan pa rab 'byor gyis/ lha'i bu de dag la 'di skad ces smras so/ /lha'i bu dag de de bzhin no/ /ji skad smras pa de bzhin te/ lha'i bu dag de bzhin
165b1(khri pa): gshegs pa dgra bcom pa yang dag par rdzogs pa'i sangs rgyas rnams kyi byang chub ni brjod du med cing bsnyad du med pa yin te/ de ni sus kyang shes pa med cing rnam par shes pa yang med do/ /lha'i bu dag de'i phyir gang su dag rgyun du zhugs pa'i 'bras bu la gnas par 'dod pa'am/
165b2(khri pa): rgyun du zhugs pa'i 'bras bu mngon sum du byed par 'dod pa de dag gis bzod pa 'di la ma brten par gnas pa'am/ mngon sum du bya bar mi nus so/ /de bzhin du gang su dag dgra bcom pa nyid la gnas par 'dod pa'am/ dgra bcom pa nyid la mngon sum du byed par 'dod pa dag dang /
165b3(khri pa): de bzhin du rang byang chub la gnas par 'dod pa'am/ rang byang chub mngon sum du byed par 'dod pa dang / yang dag par rdzogs pa'i byang chub la gnas par 'dod pa'am/ yang dag par rdzogs pa'i byang chub mngon sum du byed par 'dod pa de dag gis kyang bzod pa 'di la ma brten par
165b4(khri pa): gnas pa'am/ mngon sum du bya bar mi nus so/ /lha'i bu dag byang chub sems dpa' sems dpa' chen pos sems dang po bskyed phyin chad thos pa med pa dang / brjod du med pa'i phyir de ltar shes rab kyi pha rol tu phyin pa la gnas par bya'o/ /shes rab kyi pha rol tu phyin pa khri pa
165b5(khri pa): las/ bzod pa'i pha rol tu phyin pa'i le'u zhes bya ste lnga pa'o// //de nas lha'i bu de dag 'di snyam du sems te/ gnas brtan rab 'byor gyis chos bstan pa ci 'dra ba zhig tu 'dod par bya ba yin zhig gu snyam mo/ /de nas tshe dang ldan pa rab 'byor gyis/
165b6(khri pa): lha'i bu de dag gi sems sems kyis shes nas/ lha'i bu de dag la 'di skad ces smras so/ /lha'i bu dag kho bo'i chos bstan pa ni sgyu ma lta bu dag yin zhing / kho bo la chos nyan pa dag kyang sgyu ma lta bur 'dod par bya ste/ chos bstan pa de ni thos par yang mi 'gyur la/ mngon
165b7(khri pa): sum du byed par yang mi 'gyur ro/ /de nas lha'i bu de dag gis tshe dang ldan pa rab 'byor la 'di skad ces smras so/ /btsun pa rab 'byor ci sems can de dag kyang sgyu ma lta bu dag yin la/ de dag la chos bstan pa yang sgyu ma lta bu dag yin nam/ de bzhin du sems can
166a1(khri pa): rnams kyang sprul pa lta bu dag yin la/ de dag la chos bstan pa yang sprul pa lta bu dag yin nam/ tshe dang ldan pa rab 'byor gyis smras pa/ lha'i bu dag de de bzhin no/ /ji skad smras pa bzhin te/ sems can rnams ni sgyu ma lta bu dag yin la/ de dag la chos
166a2(khri pa): bstan pa yang sgyu ma lta bu dag yin no/ /sems can rnams ni sprul pa lta bu dag yin la/ de dag la chos bstan pa yang sprul pa lta bu dag yin no/ /lha'i bu dag bdag kyang rmi lam lta bu sgyu ma lta bu yin la/ lha'i bu dag gzugs kyang rmi lam lta bu sgyu ma lta bu yin no/ /de bzhin du
166a3(khri pa): tshor ba dang / 'du shes dang / 'du byed rnams dang / rnam par shes pa ni rmi lam lta bu sgyu ma lta bu yin no/ /de bzhin du mig kyang rmi lam lta bu sgyu ma lta bu yin no/ /de bzhin du rna ba dang / sna dang / lce dang / lus dang / yid kyang rmi lam lta bu sgyu ma lta bu yin no/ /lha'i bu
166a4(khri pa): dag de bzhin du gzugs kyang rmi lam lta bu sgyu ma lta bu dag yin no/ /de bzhin du sgra dang / dri dang / ro dang / reg bya dang / chos rnams kyang rmi lam lta bu sgyu ma lta bu dag yin no/ /lha'i bu dag mig gi khams kyang rmi lam lta bu sgyu ma lta bu dag yin no/ /de bzhin du gzugs kyi
166a5(khri pa): khams dang / mig gi rnam par shes pa'i khams dang / rna ba'i khams dang / sgra'i khams dang / rna ba'i rnam par shes pa'i khams dang / sna'i khams dang / dri'i khams dang / sna'i rnam par shes pa'i khams dang / lce'i khams dang / ro'i khams dang / lce'i rnam
166a6(khri pa): par shes pa'i khams dang / lus kyi khams dang / reg bya'i khams dang / lus kyi rnam par shes pa'i khams dang / yid kyi khams dang / chos kyi khams dang / yid kyi rnam par shes pa'i khams kyang rmi lam lta bu sgyu ma lta bu dag yin no/ /de bzhin du mig gi 'dus te
166a7(khri pa): reg pa nas/ yid kyi 'dus te reg pa'i bar dang / de bzhin du mig gi 'dus te reg pa'i rkyen gyis tshor ba nas/ yid kyi 'dus te reg pa'i rkyen gyis tshor ba'i bar dag kyang rmi lam lta bu sgyu ma lta bu dag yin no/ /lha'i bu dag de bzhin du nang stong pa nyid dang / phyi stong pa nyid dang /
166b1(khri pa): phyi nang stong pa nyid dang / stong pa nyid stong pa nyid dang / chen po stong pa nyid dang / don dam pa stong pa nyid dang / 'dus byas stong pa nyid dang / 'dus ma byas stong pa nyid dang / mtha' las 'das pa stong pa nyid dang / thog ma dang tha ma med pa stong pa nyid dang / dor ba med pa stong pa
166b2(khri pa): nyid dang / rang bzhin stong pa nyid dang / rang gi mtshan nyid stong pa nyid dang / chos thams cad stong pa nyid dang / mi dmigs pa stong pa nyid dang / dngos po med pa stong pa nyid dang / ngo bo nyid stong pa nyid dang / dngos po med pa'i ngo bo nyid stong pa nyid kyang rmi lam lta bu sgyu ma
166b3(khri pa): lta bu dag yin no/ /lha'i bu dag dran pa nye bar gzhag pa rnams kyang rmi lam lta bu sgyu ma lta bu dag yin no/ /de bzhin du yang dag pa'i spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang /
166b4(khri pa): 'phags pa'i lam yan lag brgyad pa yang rmi lam lta bu sgyu ma lta bu dag yin no/ /lha'i bu dag de bzhin gshegs pa'i stobs bcu yang rmi lam lta bu sgyu ma lta bu dag yin no/ /de bzhin du mi 'jigs pa bzhi dang / so so yang dag par rig pa bzhi dang / byams pa chen po dang /
166b5(khri pa): snying rje chen po dang / sangs rgyas kyi chos ma 'dres pa brgyad kyang rmi lam lta bu sgyu ma lta bu dag yin no/ /lha'i bu dag sbyin pa'i pha rol tu phyin pa yang rmi lam lta bu sgyu ma lta bu dag yin no/ /lha'i bu dag de bzhin du tshul khrims kyi pha rol tu phyin pa dang / bzod pa'i pha rol tu phyin
166b6(khri pa): pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa yang rmi lam lta bu sgyu ma lta bu dag yin no/ /de bzhin du rgyun du zhugs pa'i 'bras bu yang rmi lam lta bu sgyu ma lta bu yin pa nas/ lan cig phyir 'ong ba'i 'bras bu
166b7(khri pa): dang / phyir mi 'ong ba'i 'bras bu dang / dgra bcom pa nyid kyi bar yang rmi lam lta bu sgyu ma lta bu dag yin no/ /lha'i bu dag de bzhin du rang byang chub dang / bla na med pa yang dag par rdzogs pa'i byang chub kyang rmi lam lta bu sgyu ma lta bu dag yin no/ /de nas lha'i bu de dag gis tshe dang ldan
167a1(khri pa): pa rab 'byor la 'di skad ces smras so/ /btsun pa rab 'byor yang dag par rdzogs pa'i byang chub kyang rmi lam lta bu sgyu ma lta bu zhes smra'am/ btsun pa rab 'byor mya ngan las 'das pa yang rmi lam lta bu sgyu ma lta bu zhes smra'am/ tshe dang ldan pa rab 'byor gyis
167a2(khri pa): smras pa/ lha'i bu dag kho bo ni mya ngan las 'das pa yang rmi lam lta bu sgyu ma lta bu zhes smra ste/ lha'i bu dag gal te mya ngan las 'das pa de bas ches khyad par du 'phags pa'i chos gzhan 'ga' zhig yod na yang kho bo ni chos de yang rmi lam lta bu sgyu ma lta bu zhes smra'o/ /de ci'i phyir zhe
167a3(khri pa): na/ lha'i bu dag 'di ltar rmi lam dang / sgyu ma dang mya ngan las 'das pa de ni gnyis su med cing gnyis su dbyer med pa'i phyir ro/ /de nas tshe dang ldan pa sha ra dwa ti'i bu dang / tshe dang ldan pa maud gal gyi bu chen po dang / tshe dang ldan pa gsus po che dang / tshe dang ldan pa kA t+yA'i bu
167a4(khri pa): chen po dang / tshe dang ldan pa byams ma'i bu gang po dang / tshe dang ldan pa 'od srung chen po dang / byang chub sems dpa' 'bum phrag du ma dag gis/ tshe dang ldan pa rab 'byor la 'di skad ces smras so/ /btsun pa rab 'byor shes rab kyi pha rol tu phyin pa 'di ltar zab pa/ 'di ltar
167a5(khri pa): mthong bar dka' ba/ 'di ltar rtogs par dka' ba/ 'di ltar phra ba/ 'di ltar zhib pa/ 'di ltar zhi ba/ 'di ltar gya nom pa 'di su zhig len par 'gyur/ de nas tshe dang ldan pa rab 'byor gyis/ kun dga' bo dang / nyan thos chen po de dag dang / byang chub sems
167a6(khri pa): dpa' sems dpa' chen po de dag la 'di skad ces smras so/ /tshe dang ldan pa dag shes rab kyi pha rol tu phyin pa 'di ltar zab pa/ brtag par mi nus pa/ rtog ge'i spyod yul ma yin pa/ phra ba zhib pa mthong bar dka' ba/ rtogs par dka' ba/ 'di ltar zhi ba/ 'di ltar
167a7(khri pa): gya nom pa dri ma med pa/ 'phags pa mkhas pa dang / mdzangs pas rig par bya ba 'di phyir mi ldog pa'i byang chub sems dpa' dag len par 'gyur ro/ /bden pa mthong ba'am/ dgra bcom pa chos kyi gting rtogs pa/ brnag pa yongs su rdzogs pa dag gam/ byang chub sems
167b1(khri pa): dpa' sems dpa' chen po sngon gyi rgyal ba la lhag par bya ba byas pa/ sangs rgyas bye ba phrag mang po la dge ba'i rtsa ba bskyed pa dag gam/ rigs kyi bu'am rigs kyi bu mo dge ba'i bshes gnyen gyis yongs su zin pa de dag shes rab kyi pha rol tu phyin pa 'di ltar zab pa nas/ de
167b2(khri pa): bzhin du sbyar te/ dri ma med pa 'phags pa mkhas pa dang / mdzangs pas rig par bya ba'i bar 'di ston pa'i tshe len par 'gyur te/ de dag ni gzugs stong zhes bya ba dang / stong pa nyid gzugs so snyam du rnam par rtog par mi 'gyur ro/ /de bzhin du tshor ba dang / 'du shes
167b3(khri pa): dang / 'du byed rnams dang / rnam par shes pa stong zhes bya ba dang / stong pa nyid rnam par shes pa'o snyam du rnam par rtog par mi 'gyur ro/ /gzugs mtshan ma med ces bya ba dang / mtshan ma med pa gzugs so snyam du rnam par rtog par mi 'gyur ro/ /de bzhin du tshor ba
167b4(khri pa): dang / 'du shes dang / 'du byed rnams dang / rnam par shes pa mtshan ma med ces bya ba dang / mtshan ma med pa rnam par shes pa'o snyam du rnam par rtog par mi 'gyur ro/ /gzugs smon pa med ces bya ba dang / smon pa med pa gzugs so snyam du rnam par rtog par mi
167b5(khri pa): 'gyur ro/ /de bzhin du tshor ba dang / 'du shes dang / 'du byed rnams dang / rnam par shes pa smon pa med ces bya ba dang / smon pa med pa rnam par shes pa'o snyam du rnam par rtog par mi 'gyur ro/ /de ltar gong ma bzhin du sbyar te/ gzugs skye ba med do snyam du rnam par
167b6(khri pa): rtog par mi 'gyur zhing / 'gag pa med do snyam pa dang / dben pa'o snyam pa'i bar du rnam par rtog par mi 'gyur ro/ /de bzhin du tshor ba dang / 'du shes dang / 'du byed rnams dang / rnam par shes pa skye ba med do snyam du rnam par rtog par mi 'gyur zhing / 'gag pa med do
167b7(khri pa): snyam pa dang / dben pa'o snyam du rnam par rtog par mi 'gyur ro/ /gzugs zhi ba'o snyam du rnam par rtog par mi 'gyur ro/ /tshor ba dang / 'du shes dang / 'du byed rnams dang / rnam par shes pa zhi ba'o snyam du rnam par rtog par mi 'gyur ro/ /de bzhin du sbyar te/ mig
168a1(khri pa): gi bar dang / mig gi 'dus te reg pa'i rkyen gyis tshor ba'i bar la yang de bzhin du sbyar bar bya'o/ /yid dang / yid kyi 'dus te reg pa'i rkyen gyis tshor ba'i bar la yang de bzhin du sbyar bar bya'o/ /sbyin pa'i pha rol tu phyin pa nas shes rab kyi pha rol tu
168a2(khri pa): phyin pa'i bar la yang de bzhin du sbyar bar bya'o/ /nang stong pa nyid nas dngos po med pa'i ngo bo nyid stong pa nyid kyi bar la yang sbyar bar bya'o/ /dran pa nye bar gzhag pa rnams nas/ 'phags pa'i lam yan lag brgyad pa'i bar la yang de bzhin du sbyar bar bya'o/ /de bzhin
168a3(khri pa): gshegs pa'i stobs bcu nas/ sangs rgyas kyi chos ma 'dres pa brgyad kyi bar la yang de bzhin du sbyar bar bya'o/ /de bzhin du ting nge 'dzin gyi sgo thams cad dang / gzungs kyi sgo thams cad la yang sbyar bar bya'o/ /de bzhin du rgyun du zhugs pa'i 'bras bu nas/ dgra
168a4(khri pa): bcom pa nyid kyi bar dang / rang byang chub kyi bar la yang sbyar bar bya'o/ /de ltar na de dag ni rnam pa thams cad mkhyen pa nyid stong pa nyid do zhes bya ba dang / stong pa nyid rnam pa thams cad mkhyen pa nyid do snyam du rnam par rtog par mi 'gyur ro/ /rnam pa thams cad mkhyen pa nyid
168a5(khri pa): mtshan ma med do zhes bya ba dang / mtshan ma med pa rnam pa thams cad mkhyen pa nyid do snyam du rnam par rtog par mi 'gyur ro/ /rnam pa thams cad mkhyen pa nyid smon pa med do zhes bya ba dang / smon pa med pa rnam pa thams cad mkhyen pa nyid do snyam du rnam par rtog par mi 'gyur ro/ /
168a6(khri pa): 'dus byas kyi khams stong pa nyid do zhes bya ba dang / stong pa nyid 'dus byas kyi khams so snyam du rnam par rtog par mi 'gyur ro/ /de bzhin du 'dus byas kyi khams mtshan ma med do zhes bya ba dang / mtshan ma med pa 'dus byas kyi khams so snyam du rnam par rtog par mi 'gyur ro/ /'dus byas
168a7(khri pa): kyi khams smon pa med do zhes bya ba dang / smon pa med pa 'dus byas kyi khams so snyam du rnam par rtog par mi 'gyur ro/ /de bzhin du rnam pa thams cad mkhyen pa nyid kyi bar dang / de bzhin du 'dus byas dang / 'dus ma byas kyi bar du skye ba med pa dang / 'gag pa med pa dang / zhi ba
168b1(khri pa): dang / dben par rnam par rtog par mi 'gyur ro/ /de nas tshe dang ldan pa rab 'byor gyis/ lha'i bu de dag la 'di skad ces smras so/ /lha'i bu dag shes rab kyi pha rol tu phyin pa 'di ltar zab pa nas/ dri ma med pa 'phags pa mkhas pa dang / mdzangs pas rig par bya ba 'di la
168b2(khri pa): ni len par byed par 'gyur ba 'ga' yang med do/ /de ci'i phyir zhe na/ 'di ltar 'dir chos 'ga' yang yongs su ma brjod cing yongs su ma bstan pa'i phyir te/ ji ltar 'dir chos 'ga' yang yongs su ma brjod cing / yongs su ma bstan pa de ltar 'di sems can 'ga' yang len
168b3(khri pa): par 'gyur ba med do/ /de nas tshe dang ldan pa sha ra dwa ti'i bus/ tshe dang ldan pa rab 'byor la 'di skad ces smras so/ /tshe dang ldan pa rab 'byor shes rab kyi pha rol tu phyin pa 'dir theg pa gsum po bstan pa 'di lta ste/ nyan thos kyi theg pa dang / rang sangs rgyas kyi theg pa dang /
168b4(khri pa): yang dag par rdzogs pa'i sangs rgyas kyi theg pa dag rgya cher bstan cing / byang chub sems dpa' sems dpa' chen po rnams yongs su gzung ba yang bstan la/ sems dang po bskyed pa nas bzung ste/ sa bcu'i sems bskyed pa'i bar dang / byang chub sems dpa'i lam 'di lta ste/
168b5(khri pa): sbyin pa'i pha rol tu phyin pa nas/ shes rab kyi pha rol tu phyin pa'i bar dang / de bzhin du dran pa nye bar gzhag pa rnams nas/ 'phags pa'i lam yan lag brgyad pa'i bar dang / de bzhin du de bzhin gshegs pa'i stobs bcu nas/ sangs rgyas kyi chos ma 'dres pa brgyad kyi
168b6(khri pa): bar dag bstan cing / byang chub sems dpa' sems dpa' chen po rnams kyi rdzu 'phrul gyi mngon par shes pas rnam par rtse ba dag kyang bstan la/ de bzhin du byang chub sems dpa' sems dpa' chen po shes rab kyi pha rol tu phyin pa la spyod pa rnams rdzus te skye bar 'gyur ba dang / de bzhin
168b7(khri pa): du mngon par shes pa yongs su mi nyams pa'i chos can du 'gyur zhing / dge ba'i rtsa ba gang dag gis 'dod na sangs rgyas kyi zhing rnams su 'gro ba dang / sangs rgyas bcom ldan 'das de dag la bsti stang du bya ba dang / ri mor bya ba dang / mchod par byed par 'gyur ba'i dge ba'i
169a1(khri pa): rtsa ba de dag kyang 'grub par 'gyur ba dang / sangs rgyas bcom ldan 'das de dag las chos gang thos pa de bla na med pa yang dag par rdzogs pa'i byang chub mngon par rdzogs par sangs rgyas kyi bar du nam yang chud za bar mi 'gyur ba dang / mnyam par ma bzhag pa'i
169a2(khri pa): tshul gyis rtag tu mnyam par bzhag par 'gyur ba dang / thogs pa med pa'i spobs pa dang / rgyun mi 'chad pa'i spobs pa dang / rigs pa'i spobs pa dang / 'brel ba'i spobs pa dang / don bzang po dang ldan pa'i spobs pa dang / 'jig rten thams cad las khyad par du 'phags
169a3(khri pa): pa'i spobs pa rab mchog can du 'gyur ba dag kyang bstan pa yin nam/ de skad ces smras pa dang / tshe dang ldan pa rab 'byor gyis/ tshe dang ldan pa sha ra dwa ti'i bu la 'di skad ces smras so/ /tshe dang ldan pa sha ra dwa ti'i bu de de bzhin no/ /ji skad smras pa bzhin te/ shes rab kyi pha rol
169a4(khri pa): tu phyin pa 'dir theg pa gsum po 'di lta ste/ nyan thos kyi theg pa dang / rang sangs rgyas kyi theg pa dang / yang dag par rdzogs pa'i sangs rgyas kyi theg pa dag rgya cher bstan to/ /byang chub sems dpa' sems dpa' chen po rnams yongs su gzung ba yang bstan pa nas/ de bzhin
169a5(khri pa): du sbyar te/ ci nas byang chub sems dpa' sems dpa' chen po rnams 'jig rten thams cad las khyad par du 'phags pa'i spobs pa rab mchog can gyi bar du 'gyur zhing / de yang mi dmigs pa'i tshul gyis bstan pa nas/ shes pa po dang / mthong ba po'i bar du mi dmigs pa'i tshul
169a6(khri pa): dang / de bzhin du gzugs mi dmigs pa'i tshul dang / de bzhin du tshor ba dang / 'du shes dang / 'du byed rnams dang / rnam par shes pa mi dmigs pa'i tshul dang / de bzhin du sbyin pa'i pha rol tu phyin pa mi dmigs pa'i tshul dang / shes rab kyi pha rol tu phyin pa'i bar
169a7(khri pa): du mi dmigs pa'i tshul dang / nang stong pa nyid mi dmigs pa'i tshul dang / dngos po med pa'i ngo bo nyid stong pa nyid kyi bar du mi dmigs pa'i tshul dang / dran pa nye bar gzhag pa rnams kyi bar du mi dmigs pa'i tshul dang / 'phags pa'i lam yan lag brgyad pa'i bar du mi dmigs
169b1(khri pa): pa'i tshul dang / de bzhin du de bzhin gshegs pa'i stobs bcu mi dmigs pa'i tshul dang / sangs rgyas kyi chos ma 'dres pa brgyad kyi bar du mi dmigs pa'i tshul dang / rnam pa thams cad mkhyen pa nyid kyi bar du mi dmigs pa'i tshul gyis bstan to/ /de nas tshe dang
169b2(khri pa): ldan pa sha ra dwa ti'i bus/ tshe dang ldan pa rab 'byor la 'di skad ces smras so/ /tshe dang ldan pa rab 'byor ci'i phyir shes rab kyi pha rol tu phyin pa 'dir theg pa gsum po dag mi dmigs pa'i tshul gyis bstan cing / de bzhin du ci'i phyir byang chub sems dpa' sems dpa' chen po
169b3(khri pa): rnams yongs su gzung ba bstan pa nas/ byang chub sems dpa' sems dpa' chen po rnams 'jig rten thams cad las khyad par du 'phags pa'i spobs pa rab mchog can gyi bar du 'gyur la/ de yang mi dmigs pa'i tshul gyis bstan/ de skad ces smras pa dang / tshe dang ldan
169b4(khri pa): pa rab 'byor gyis/ tshe dang ldan pa sha ra dwa ti'i bu la 'di skad ces smras so/ /tshe dang ldan pa sha ra dwa ti'i bu nang stong pa nyid kyi phyir theg pa gsum po dag rgya cher bstan te/ de yang mi dmigs pa'i tshul gyis bstan to/ /de bzhin du nang stong pa nyid kyi phyir dang / phyi stong pa nyid kyi
169b5(khri pa): phyir dang / dngos po med pa'i ngo bo nyid stong pa nyid kyi bar gyi phyir/ theg pa gsum po dag rgya cher bstan te/ de yang mi dmigs pa'i tshul gyis bstan to/ /de bzhin du nang stong pa nyid kyi phyir/ byang chub sems dpa' sems dpa' chen po rnams kyi yongs su gzung ba bstan cing /
169b6(khri pa): de bzhin du sbyar te/ byang chub sems dpa' sems dpa' chen po rnams 'jig rten thams cad las khyad par du 'phags pa'i spobs pa rab mchog can gyi bar du 'gyur zhing / de yang mi dmigs pa'i tshul gyis bstan pa dang / de bzhin du dngos po med pa'i ngo bo nyid stong pa nyid kyi bar
169b7(khri pa): gyi phyir/ byang chub sems dpa' sems dpa' chen po rnams kyi yongs su gzung ba bstan pa nas/ byang chub sems dpa' sems dpa' chen po rnams 'jig rten thams cad las khyad par du 'phags pa'i spobs pa rab mchog can gyi bar du 'gyur zhing / de yang mi dmigs pa'i tshul gyis
170a1(khri pa): bstan to/ /de nas 'khor de na dbang po dang bcas pa'i lha rnams dang / lha mo'i tshogs dang bcas pa rnams dang / tshangs pa dang bcas pa rnams dang / skye dgu'i bdag po dang bcas pa rnams dang / sum cu rtsa gsum pa rnams kyis 'di lta ste/ de bzhin
170a2(khri pa): gshegs pa'i stobs dang / de bzhin gshegs pa'i byin gyis rlabs dang / de bzhin gshegs pa'i mthus gnas brtan rab 'byor gyis gang bshad pa dang / brjod pa dang / bstan pa'i chos 'di ni a la la legs par bshad pa'o/ /a la la chos 'di ni legs par bshad
170a3(khri pa): pa'o/ /a la la chos 'di ni legs par bshad pa'o zhes ched du brjod pa lan gsum ched du rjod do/ /byang chub sems dpa' sems dpa' chen po gang shes rab kyi pha rol tu phyin pa 'di dang mi 'bral ba 'di ni bdag cag gis de bzhin gshegs pa nyid du gzung bar bgyi'o/ /
170a4(khri pa): 'di lta ste/ gzugs sam/ tshor ba'am/ 'du shes sam/ 'du byed rnams sam/ rnam par shes pa'am/ de bzhin du sbyar te/ rnam pa thams cad mkhyen pa nyid kyi bar du chos gang yang dmigs su ma mchis kyang theg pa gsum rnam par dgod pa yang mdzad do/ /theg
170a5(khri pa): pa gsum po 'di lta ste/ nyan thos kyi theg pa dang / rang sangs rgyas kyi theg pa dang / yang dag par rdzogs pa'i sangs rgyas kyi theg pa la 'dogs pa yang mdzad do/ /de nas bcom ldan 'das kyis dbang po dang bcas pa'i lha de dag la 'di skad ces bka' stsal to/ /lha'i bu
170a6(khri pa): dag de de bzhin no/ /khyed ji skad zer ba bzhin te/ lha'i bu dag 'di lta ste/ gzugs sam/ tshor ba'am/ 'du shes sam/ 'du byed rnams sam/ rnam par shes pa'am/ rnam pa thams cad mkhyen pa nyid kyi bar du chos gang yang dmigs su med kyang theg pa gsum rnam
170a7(khri pa): par dgod pa yang mdzad de/ theg pa gsum po 'di lta ste/ nyan thos kyi theg pa dang / rang sangs rgyas kyi theg pa dang / yang dag par rdzogs pa'i sangs rgyas kyi theg pa yang 'dogs par mdzad do/ /lha'i bu dag byang chub sems dpa' gang shes rab kyi pha rol tu phyin pa 'di dang ma bral
170b1(khri pa): la/ de yang mi dmigs pa'i tshul gyis yin pa de ni/ khyed kyis de bzhin gshegs pa nyid du zung shig /de ci'i phyir zhe na/ lha'i bu dag shes rab kyi pha rol tu phyin pa 'dir theg pa gsum po 'di lta ste/ nyan thos kyi theg pa dang / rang sangs rgyas kyi theg pa dang / yang dag par
170b2(khri pa): rdzogs pa'i sangs rgyas kyi theg pa dag rgya cher bstan cing / lha'i bu dag sbyin pa'i pha rol tu phyin pa las gud na yang de bzhin gshegs pa dmigs su med la/ shes rab kyi pha rol tu phyin pa'i bar las gud na yang de bzhin gshegs pa dmigs su med/ de bzhin du nang stong pa nyid
170b3(khri pa): nas/ dngos po med pa'i ngo bo nyid stong pa nyid kyi bar las gud na yang de bzhin gshegs pa dmigs su med/ dran pa nye bar gzhag pa rnams dang / 'phags pa'i lam yan lag brgyad pa'i bar dag las gud na yang de bzhin gshegs pa dmigs su med/ de bzhin du de bzhin
170b4(khri pa): gshegs pa'i stobs bcu dang / sangs rgyas kyi chos ma 'dres pa brgyad kyi bar dag las gud na yang de bzhin gshegs pa dmigs su med/ rnam pa thams cad mkhyen pa nyid las gud na yang de bzhin gshegs pa dmigs su med la/ lha'i bu dag byang chub sems
170b5(khri pa): dpa'ang de dag thams cad la slob ste/ 'di lta ste/ sbyin pa'i pha rol tu phyin pa nas/ de bzhin du sbyar te/ rnam pa thams cad mkhyen pa nyid kyi bar la slob pa'i phyir te/ lha'i bu dag de lta bas na/ byang chub sems dpa' sems dpa' chen po gang shes rab kyi pha rol tu phyin pa 'di
170b6(khri pa): dang ma bral bar spyod pa ni de bzhin gshegs pa nyid du rig par bya'o/ /lha'i bu dag nga gang gi tshe de bzhin gshegs pa dgra bcom pa yang dag par rdzogs pa'i sangs rgyas mar me mdzad la/ rgyal po'i pho brang 'khor pad ma can du pad ma lnga gtor te tshong dus kyi dbus na 'dug pa'i tshe/
170b7(khri pa): mi dmigs pa'i tshul gyis sbyin pa'i pha rol tu phyin pa dang bral bar ma gyur/ de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa
171a1(khri pa): dang bral bar ma gyur/ de bzhin du nang stong pa nyid nas/ dngos po med pa'i ngo bo nyid stong pa nyid kyi bar dang / de bzhin du dran pa nye bar gzhag pa rnams dang / 'phags pa'i lam yan lag brgyad pa'i bar dang bral bar ma gyur/ de bzhin du tshad med pa bzhi
171a2(khri pa): dang / gzugs med pa'i snyoms par 'jug pa bzhi dang / byang chub sems dpa'i ting nge 'dzin thams cad dang / gzungs kyi sgo thams cad dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams
171a3(khri pa): pa chen po dang / snying rje chen po dang / sangs rgyas kyi chos ma 'dres pa brgyad dang bral bar ma gyur pa de'i tshe/ de bzhin gshegs pa dgra bcom pa yang dag par rdzogs pa'i sangs rgyas mar me mdzad kyis/ nga la kye rigs kyi bu khyod ma 'ongs pa'i dus na bskal pa bzang po la
171a4(khri pa): 'jig rten gyi khams 'di nyid du bskal pa grangs med pa na/ de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa 'jig rten mkhyen pa/ skyes bu 'dul ba'i kha lo sgyur ba/ bla na med pa lha dang mi rnams kyi
171a5(khri pa): ston pa/ sangs rgyas bcom ldan 'das shAkya thub pa zhes bya bar 'gyur ro zhes bla na med pa yang dag par rdzogs pa'i byang chub tu lung bstan to/ /de nas bcom ldan 'das la lha'i bu de dag gis 'di skad ces gsol to/ /btsun pa bcom ldan 'das ji tsam du shes rab kyi pha rol tu phyin
171a6(khri pa): pa 'di byang chub sems dpa' sems dpa' chen po rnams la/ rnam pa thams cad mkhyen pa nyid mi gtong ba'i tshul gyis phan 'dogs pa ni ngo mtshar lags so// //shes rab kyi pha rol tu phyin pa khri pa/ bam po bcu drug pa/ de nas bcom ldan 'das kyis 'khor
171a7(khri pa): bzhi po 'di lta ste/ dge slong dang / dge slong ma dang / dge bsnyen dang / dge bsnyen ma dang / byang chub sems dpa' sems dpa' chen po dang / rgyal chen bzhi'i ris kyi lha rnams nas/ de bzhin du sbyar te/ 'og min gyi bar gyi lha rnams 'dus par gyur te/ 'khod par thugs su
171b1(khri pa): chud nas thams cad dpang du btsugs te/ lha'i dbang po brgya byin la 'di skad ces bka' stsal to/ /kau shi ka byang chub sems dpa' sems dpa' chen po'am/ dge slong ngam/ dge slong ma'am/ dge bsnyen nam/ dge bsnyen ma'am/ lha'am/ lha'i bu'am/ lha'i
171b2(khri pa): bu mo gang la la zhig gis bcom ldan 'das ma shes rab kyi pha rol tu phyin pa 'di thos nas/ rnam pa thams cad mkhyen pa nyid kyi sems dang ma bral bar gyur pa de la bdud sdig can nam/ bdud kyi ris kyi lha glags tshol ba rnams kyis glags dang skabs rnyed par mi 'gyur ro/ /de
171b3(khri pa): ci'i phyir zhe na/ 'di ltar rigs kyi bu'am/ rigs kyi bu mo des gzugs stong pa nyid du shin tu byin gyis brlabs shing / de bzhin du tshor ba stong pa nyid dang / 'du shes stong pa nyid dang / 'du byed rnams stong pa nyid dang / rnam par shes pa stong pa nyid du shin tu byin gyis brlabs
171b4(khri pa): pa'i phyir ro/ /de ci'i phyir zhe na/ 'di ltar stong pa nyid kyis stong pa nyid la glags mi rnyed/ mtshan ma med pas mtshan ma med pa la glags mi rnyed/ smon pa med pas smon pa med pa la glags mi rnyed pa'i phyir ro/ /de ltar gong ma bzhin du sbyar te/ rigs kyi bu'am rigs kyi bu mo des
171b5(khri pa): rnam pa thams cad mkhyen pa nyid kyi bar du stong pa nyid du shin tu byin gyis brlabs pa'i phyir ro/ /de ci'i phyir zhe na/ 'di ltar stong pa nyid kyis stong pa nyid la glags mi rnyed/ mtshan ma med pas mtshan ma med pa la glags mi rnyed/ smon pa med pas smon pa med pa la glags mi rnyed pa'i phyir
171b6(khri pa): ro/ /de ci'i phyir zhe na/ 'di ltar gang gis de dag la glags rnyed par 'gyur ba dang / gang dag la glags rnyed par 'gyur ba'i chos de dag la ngo bo nyid med pa'i phyir te/ kau shi ka rigs kyi bu'am rigs kyi bu mo de la mi'am mi ma yin pa glags tshol ba rnams kyis glags mi rnyed do/ /
171b7(khri pa): de ci'i phyir zhe na/ kau shi ka 'di ltar rigs kyi bu'am rigs kyi bu mo des sems can thams cad la byams pa'i sems shin tu bsgoms shing / de bzhin du snying rje'i sems dang / dga' ba'i sems dang / btang snyoms kyi sems shin tu bsgoms te/ de yang mi dmigs pa'i tshul gyis
172a1(khri pa): bsgoms pa'i phyir ro/ /kau shi ka rigs kyi bu'am rigs kyi bu mo de dag gshis ngan du 'chi bar yang mi 'gyur ro/ /de ci'i phyir zhe na/ 'di ltar rigs kyi bu'am rigs kyi bu mo sbyin pa'i pha rol tu phyin pa la spyod pa des/ sems can thams cad la yang dag pa'i bde ba nye
172a2(khri pa): bar bsgrubs pas bsnyen bkur byas pa'i phyir ro/ /gang dag stong gsum gyi stong chen po'i 'jig rten gyi khams na 'khod pa'i rgyal chen bzhi'i ris kyi lha rnams dang / sum cu rtsa gsum pa rnams dang / 'thab bral rnams dang / dga' ldan rnams dang / 'phrul dga' rnams
172a3(khri pa): dang / gzhan 'phrul dbang byed rnams dang / tshangs pa rnams dang / 'od gsal rnams dang / dge rgyas rnams dang / 'bras bu che ba gang dag bla na med pa yang dag par rdzogs pa'i byang chub tu yang dag par zhugs pa dag dang / shes rab kyi pha rol tu phyin pa 'di ma thos nas ma
172a4(khri pa): bzung ba dang / ma bcangs pa dang / kun chub par ma byas pa'i lha rnams kyis kyang shes rab kyi pha rol tu phyin pa 'di rtag tu mnyan par bya/ gzung bar bya/ bcang bar bya/ kun chub par bya/ tshul bzhin du yid la bya zhing / rnam pa thams cad mkhyen pa nyid kyi sems dang
172a5(khri pa): yang ma bral bar bya'o/ /kau shi ka gzhan yang rigs kyi bu'am rigs kyi bu mo dag shes rab kyi pha rol tu phyin pa 'di 'dzin pa dang / 'chang ba dang / klog pa dang / kun chub par byed pa dang / tshul bzhin du yid la byed pa dang / thams cad mkhyen pa nyid kyi sems dang yang 'bral
172a6(khri pa): bar mi 'gyur na/ rigs kyi bu'am rigs kyi bu mo de dag khang stong na 'dug kyang rung / bla gab med pa na 'dug kyang rung / 'dun khang na 'dug kyang rung ste/ 'jigs pa'am/ bag tsha ba'am/ spu zing zhes byed pa dag 'byung bar mi 'gyur ro/ /de ci'i phyir zhe na/ kau shi ka 'di ltar
172a7(khri pa): rigs kyi bu'am rigs kyi bu mo de dag gis rtag tu mi dmigs pa'i tshul gyis/ nang stong pa nyid shin tu bsgoms shing de bzhin du rtag tu mi dmigs pa'i tshul gyis phyi stong pa nyid shin tu bsgoms/ de bzhin du rtag tu mi dmigs pa'i tshul gyis dngos po med pa'i ngo bo nyid stong pa nyid kyi bar du shin
172b1(khri pa): tu bsgoms pa'i phyir ro/ /de nas bcom ldan 'das la stong gsum gyi stong chen po'i 'jig rten gyi khams 'di na 'di lta ste/ rgyal chen bzhi'i ris kyi lha rnams dang / sum cu rtsa gsum pa rnams dang / 'thab bral rnams dang / dga' ldan rnams dang / 'phrul dga' rnams dang /
172b2(khri pa): gzhan 'phrul dbang byed rnams nas gnas gtsang ma'i bar gyi lha 'khod pa de dag gis 'di skad ces gsol to/ /btsun pa bcom ldan 'das rigs kyi bu'am rigs kyi bu mo gang dag shes rab kyi pha rol tu phyin pa zab mo 'di 'dzin pa dang / lung 'bogs pa dang / 'chang ba dang / klog pa dang /
172b3(khri pa): 'chad pa dang / gzhan dag la yang rgya cher yang dag par rab tu ston pa dang / tshul bzhin du yid la bgyid pa dang / rnam pa thams cad mkhyen pa nyid kyi sems dang yang bral bar mi 'gyur ba de dag la bdag cag gis rtag par rgyun du bsrung ba dang / bskyab par bgyi lags so/ /de ci'i
172b4(khri pa): phyir zhe na/ btsun pa bcom ldan 'das 'di ltar byang chub sems dpa' sems dpa' chen po la brten nas sems can dmyal ba rnams rgyun 'chad par 'gyur/ dud 'gro'i skye gnas rnams rgyun 'chad par 'gyur/ lha dbul po rnams dang / klu dbul po rnams dang / gnod sbyin
172b5(khri pa): dbul po rnams dang / mi dbul po rnams dang / yams kyi bro nad thams cad dang / gnod pa dang / bro nad 'go ba dang / 'khrug pa rnams mi skye mi 'byung zhing sel bar 'gyur la/ de bzhin du mu ge dang / 'khrug pa dang / nang 'khrug thams cad rgyun 'chad par 'gyur/
172b6(khri pa): sel bar 'gyur zhing ma mchis par 'gyur ba dang / btsun pa bcom ldan 'das de bzhin du byang chub sems dpa' sems dpa' chen po la brten nas dge ba bcu'i las kyi lam rnams 'jig rten du 'byung zhing / de bzhin du bsam gtan bzhi dang / tshad med pa bzhi dang / gzugs
172b7(khri pa): med pa'i snyoms par 'jug pa bzhi dag 'jig rten du 'byung bar 'gyur ro/ /ji ltar sbyin pa'i pha rol tu phyin pa 'jig rten du 'byung bar 'gyur ba de bzhin du/ tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam
173a1(khri pa): gtan gyi pha rol tu phyin pa dang / shes rab kyi pha rol tu phyin pa dag 'jig rten du 'byung bar 'gyur/ de bzhin du nang stong pa nyid 'jig rten du 'byung bar 'gyur/ de bzhin du dngos po med pa'i ngo bo nyid stong pa nyid kyi bar dag 'jig rten du 'byung bar 'gyur/
173a2(khri pa): de bzhin du dran pa nye bar gzhag pa bzhi 'jig rten du 'byung bar 'gyur/ de bzhin du sbyar te/ sangs rgyas kyi chos ma 'dres pa brgyad kyi bar dag 'jig rten du 'byung bar 'gyur/ de bzhin du rnam pa thams cad mkhyen pa nyid kyi bar dag 'jig rten du 'byung bar 'gyur ba'i slad du'o/ /
173a3(khri pa): btsun pa bcom ldan 'das gzhan yang byang chub sems dpa' sems dpa' chen po la brten nas rgyal rigs shing sA la chen po lta bu dag 'jig rten du 'byung bar 'gyur/ de bzhin du bram ze'i rigs shing sA la chen po lta bu dag 'jig rten du 'byung bar 'gyur/ khyim bdag gi rigs
173a4(khri pa): shing sA la chen po lta bu dag 'jig rten du 'byung bar 'gyur/ de bzhin du 'khor los sgyur ba'i rgyal po rnams 'jig rten du 'byung bar 'gyur lags so/ /btsun pa bcom ldan 'das de bzhin du byang chub sems dpa' sems dpa' chen po la brten nas rgyal chen bzhi'i ris kyi lha
173a5(khri pa): rnams mchis lags so/ /de bzhin du 'og min gyi bar gyi lha rnams mchis lags so/ /btsun pa bcom ldan 'das de bzhin du byang chub sems dpa' sems dpa' chen po la brten nas/ rgyun du zhugs pa'i 'bras bu mchis lags so/ /rgyun du zhugs pa mchis lags so/ /de
173a6(khri pa): bzhin du lan cig phyir 'ong ba'i 'bras bu dang / lan cig phyir 'ong ba dang / phyir mi 'ong ba'i 'bras bu dang / phyir mi 'ong ba dang / de bzhin du dgra bcom pa'i 'bras bu dang / dgra bcom pa nyid mchis lags so/ /rang byang chub mchis lags so/ /rang sangs rgyas mchis
173a7(khri pa): lags so/ /btsun pa bcom ldan 'das de bzhin du byang chub sems dpa' sems dpa' chen po la brten nas/ sems can thams cad yongs su smin par bgyi ba mchis lags so/ /sangs rgyas kyi zhing yongs su dag par bgyi ba mchis lags so/ /de bzhin gshegs pa
173b1(khri pa): dgra bcom pa yang dag par rdzogs pa'i sangs rgyas bzhugs lags so/ /chos kyi 'khor lo bskor ba dag kyang 'jig rten na mchis lags so/ /de bzhin du sangs rgyas dkon mchog bzhugs lags so/ /chos dkon mchog bzhugs lags so/ /dge 'dun dkon mchog
173b2(khri pa): bzhugs lags te/ btsun pa bcom ldan 'das rnam grangs des na/ byang chub sems dpa' ni lha dang mi dang lha ma yin du bcas pa'i 'jig rten gyis bsrung ba dang / bskyab pa dang sba bar bgyi ba lags so/ /de skad ces gsol pa dang / bcom ldan 'das kyis lha'i dbang po brgya
173b3(khri pa): byin la 'di skad ces bka' stsal to/ /kau shi ka de de bzhin no/ /khyod kyis ji skad smras pa bzhin te/ kau shi ka byang chub sems dpa' sems dpa' chen po la brten nas sems can dmyal ba thams cad rgyun 'chad par 'gyur/ gshin rje'i 'jig rten rnams rgyun 'chad par 'gyur/
173b4(khri pa): byol song gi skye gnas thams cad rgyun 'chad par 'gyur/ de bzhin du sbyar te/ sangs rgyas dkon mchog gi bar dag 'jig rten du 'byung bar 'gyur/ de bzhin du chos dkon mchog dang / dge 'dun dkon mchog 'jig rten du 'byung bar 'gyur te/ kau shi ka de lta bas na byang chub sems
173b5(khri pa): dpa' sems dpa' chen po rnams ni lha dang mi dang lha ma yin du bcas pa'i 'jig rten gyis bsti stang du bya/ bla mar bya/ ri mor bya/ mchod par bya zhing de dag la rtag tu rgyun mi 'chad par bsrung ba dang / bskyab pa dang sba bar bya'o/ /kau shi ka gang zhig byang chub sems dpa' sems
173b6(khri pa): dpa' chen po la bsti stang du bya ba dang / bla mar bya ba dang / ri mor bya ba dang / mchod par bya bar sems pa de ni nga la bsti stang du bya ba dang / bla mar bya ba dang / ri mor bya ba dang / mchod par bya bar sems pa yin no/ /kau shi ka de lta bas na byang chub sems dpa' sems dpa' chen po ni
173b7(khri pa): lha dang mi dang lha ma yin du bcas pa'i 'jig rten gyis rtag tu bsti stang du bya/ bla mar bya/ ri mor bya/ mchod par bya zhing / de dag la rtag tu rgyun mi 'chad par bsrung ba dang / bskyab pa dang sba bar bya'o/ /kau shi ka stong gsum gyi stong chen po'i 'jig rten gyi khams 'di nyan thos
174a1(khri pa): sam/ rang sangs rgyas sha stag gis 'di lta ste/ 'dam bu'i tshal lam/ smyig ma'i tshal lam/ bu ram shing gi tshal lam/ 'bras kyi zhing ngam/ til gyi zhing ltar yongs su gang la/ de dag la rigs kyi bu'am/ rigs kyi bu mo gang la la zhig gis
174a2(khri pa): ji srid 'tsho'i bar du yo byad thams cad kyis bsti stang du byas/ bla mar byas/ ri mor byas/ mchod par byas pa bas/ gang gis byang chub sems dpa' sems dpa' chen po sems dang po bskyed pa pha rol tu phyin pa drug dang ma bral ba gcig la bsti stang byas/ bla mar byas/
174a3(khri pa): ri mor byas/ mchod par byas na/ de nyid rigs kyi bu'am rigs kyi bu mo de ches bsod nams mang du bskyed do/ /de ci'i phyir zhe na/ kau shi ka nyan thos dang / rang sangs rgyas la brten nas byang chub sems dpa' sems dpa' chen po rnams dang / de bzhin gshegs pa dgra
174a4(khri pa): bcom pa yang dag par rdzogs pa'i sangs rgyas rnams 'jig rten na yod pa ma yin gyi/ kau shi ka byang chub sems dpa' sems dpa' chen po la brten nas ni nyan thos dang / rang sangs rgyas thams cad dang / de bzhin du de bzhin gshegs pa dgra bcom pa yang dag par rdzogs pa'i
174a5(khri pa): sangs rgyas rnams 'jig rten na yod pa yin pa'i phyir ro/ /kau shi ka de lta bas na byang chub sems dpa' sems dpa' chen po rnams la lha dang / mi dang lha ma yin du bcas pa'i 'jig rten gyis rtag tu bsti stang du bya/ bla mar bya/ ri mor bya/ mchod par bya zhing de dag la rtag tu
174a6(khri pa): rgyun mi 'chad par bsrung ba dang / bskyab pa dang sba bar bya'o/ /shes rab kyi pha rol tu phyin pa khri pa las/ rnam par rtog pa'i le'u zhes bya ste bcu drug pa'o// //de nas bcom ldan 'das la tshe dang ldan pa sha ra dwa ti'i bus 'di skad ces gsol to/ /btsun pa
174a7(khri pa): bcom ldan 'das shes rab kyi pha rol tu phyin pa ni shin tu rnam par dag pa'i slad du snang ba bgyid pa lags so/ /btsun pa bcom ldan 'das shes rab kyi pha rol tu phyin pa la bdag phyag 'tshal lags so/ /btsun pa bcom ldan 'das shes rab kyi pha rol tu phyin pa ni khams gsum gyis
174b1(khri pa): mi gos pa lags so/ /btsun pa bcom ldan 'das shes rab kyi pha rol tu phyin pa ni nyon mongs pa dang / lta bar gyur pa thams cad kyi rab rib sel bar bgyid pa lags so/ /btsun pa bcom ldan 'das shes rab kyi pha rol tu phyin pa ni byang chub kyi phyogs thams cad kyi sngon du
174b2(khri pa): mchi ba lags so/ /btsun pa bcom ldan 'das shes rab kyi pha rol tu phyin pa ni 'jigs pa dang / khon du 'dzin pa dang / gnod pa thams cad las bde bar bgyid pa lags so/ /btsun pa bcom ldan 'das shes rab kyi pha rol tu phyin pa ni mig yongs su bzung ba'i slad du
174b3(khri pa): sems can thams cad la snang ba bgyid pa lags so/ /btsun pa bcom ldan 'das shes rab kyi pha rol tu phyin pa ni mtha' gnyis rnam par spangs pa'i slad du lam gol bar zhugs pa rnams la lam ston pa lags so/ /btsun pa bcom ldan 'das shes rab kyi pha rol tu phyin pa ni
174b4(khri pa): nyon mongs pa dang / bag chags dang mtshams sbyor ba thams cad spangs pa'i slad du rnam pa thams cad mkhyen pa nyid lags so/ /btsun pa bcom ldan 'das shes rab kyi pha rol tu phyin pa ni sangs rgyas kyi chos thams cad skyed pa'i slad du byang chub sems dpa' rnams kyi ma
174b5(khri pa): lags so/ /btsun pa bcom ldan 'das shes rab kyi pha rol tu phyin pa ni rang gi mtshan nyid kyis stong pa'i slad du skye ba ma mchis pa dang / 'jig pa ma mchis pa lags so/ /btsun pa bcom ldan 'das shes rab kyi pha rol tu phyin pa ni ther zug tu gnas pa dang / 'jig pa ma
174b6(khri pa): mchis pa'i slad du 'khor ba rnam par spong bar bgyid pa lags so/ /btsun pa bcom ldan 'das shes rab kyi pha rol tu phyin pa ni rin po che thams cad stsol ba'i slad du/ mgon ma mchis pa rnams kyi mgon bgyid pa lags so/ /btsun pa bcom ldan 'das shes rab kyi pha rol tu phyin pa
174b7(khri pa): ni phas kyi rgol ba thams cad kyis mi brdzi ba'i slad du/ stobs yongs su rdzogs pa lags so/ /btsun pa bcom ldan 'das shes rab kyi pha rol tu phyin pa ni skor ba dang ldog pa ma mchis pa'i slad du/ lan gsum du bzlas te chos kyi 'khor lo rnam pa bcu gnyis su skor bar bgyid pa
175a1(khri pa): lags so/ /btsun pa bcom ldan 'das shes rab kyi pha rol tu phyin pa ni dngos po ma mchis pa'i ngo bo nyid stong pa nyid kyi slad du/ chos thams cad kyi ngo bo nyid yang dag par ston pa lags so/ /btsun pa bcom ldan 'das byang chub sems dpa' 'am/ byang
175a2(khri pa): chub sems dpa'i theg pa pa'am/ nyan thos kyi theg pa pa'am/ rang sangs rgyas kyi theg pa pas ji ltar shes rab kyi pha rol tu phyin pa la gnas par bgyi/ bcom ldan 'das kyis bka' stsal pa/ sha ra dwa ti'i bu ji ltar ston pa la gnas par bya ba dang / ji ltar ston pa la phyag
175a3(khri pa): bya ba ltar shes rab kyi pha rol tu phyin pa de la yang de ltar bya'o/ /de ci'i phyir zhe na/ sha ra dwa ti'i bu 'di lta ste/ shes rab kyi pha rol tu phyin pa 'di nyid ston pa yin te/ ston pa yang gzhan la/ shes rab kyi pha rol tu phyin pa yang gzhan ma yin gyi/ ston pa nyid shes rab kyi pha rol
175a4(khri pa): tu phyin pa yin la/ shes rab kyi pha rol tu phyin pa nyid ston pa yin pa'i phyir ro/ /shes rab kyi pha rol tu phyin pa 'dis ni de bzhin gshegs pa dgra bcom pa yang dag par rdzogs pa'i sangs rgyas rnams rab tu phye ba yin zhing / de bzhin du byang chub sems dpa' rnams dang / rang sangs
175a5(khri pa): rgyas rnams dang / dgra bcom pa rnams dang / de bzhin du sbyar te/ rgyun du zhugs pa'i bar du rab tu phye ba dang / shes rab kyi pha rol tu phyin pa 'dis ni dge ba bcu'i las kyi lam rnams 'jig rten la rab tu phye ba dang / de bzhin du bsam gtan bzhi dang / tshad med pa bzhi dang /
175a6(khri pa): gzugs med pa'i snyoms par 'jug pa bzhi dang / mngon par shes pa lnga dang / sbyin pa'i pha rol tu phyin pa nas/ shes rab kyi pha rol tu phyin pa'i bar dang / nang stong pa nyid nas/ dngos po med pa'i ngo bo nyid stong pa nyid kyi bar dag 'jig rten la rab tu phye ba yin no/ /de bzhin du shes
175a7(khri pa): rab kyi pha rol tu phyin pa 'dis ni de bzhin gshegs pa'i stobs bcu rab tu phye ba nas/ sangs rgyas kyi chos ma 'dres pa brgyad kyi bar dag rab tu phye zhing / rnam pa thams cad mkhyen pa nyid kyi bar du rab tu phye ba'o/ /de nas lha'i dbang po brgya byin 'di snyam du sems te/ tshe dang ldan
175b1(khri pa): pa sha ra dwa ti'i bu'i zhu ba 'di ga las byung / gleng gzhi ni gang zhig yin snyam mo/ /de nas lha'i dbang po brgya byin gyis/ tshe dang ldan pa sha ra dwa ti'i bu la 'di skad ces smras so/ /btsun pa sha ra dwa ti'i bu zhu ba 'di ga las byung / gleng gzhi ni gang yin/ de skad ces smras pa dang /
175b2(khri pa): tshe dang ldan pa sha ra dwa ti'i bus/ lha'i dbang po brgya byin la 'di skad ces smras so/ /kau shi ka byang chub sems dpa' sems dpa' chen po shes rab kyi pha rol tu phyin pa yongs su zin pa rnams ni thabs la mkhas pas/ sangs rgyas bcom ldan 'das 'das pa dang / ma byon pa dang /
175b3(khri pa): da ltar byung ba de dag gi thugs dang po bskyed pa nas bzung ste/ ji srid du dam pa'i chos gnas pa'i bar skabs der dge ba'i rtsa ba gang dag yin pa dang / sangs rgyas bcom ldan 'das nyan thos kyi dge 'dun dang bcas pa de dag dang / rang sangs rgyas rnams kyi dge ba'i rtsa ba dag
175b4(khri pa): dang / de las gzhan pa'i sems can thams cad kyi theg pa chen po la dge ba'i rtsa ba gang dag yin pa de dag thams cad bzlums shing mngon par bsdus te/ sems can thams cad dang thun mong du byas nas/ bla na med pa yang dag par rdzogs pa'i byang chub tu yongs su sngo bar
175b5(khri pa): byed pas kho bo'i zhu ba 'di byung ngo / /kau shi ka yang byang chub sems dpa' sems dpa' chen po rnams kyi shes rab kyi pha rol tu phyin pa ni/ sbyin pa'i pha rol tu phyin pa zil gyis gnon par byed pa yin no/ /de bzhin du tshul khrims kyi pha rol tu phyin pa dang / bzod pa'i pha rol tu
175b6(khri pa): phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa zil gyis gnon par byed pa yin no/ /kau shi ka dper na dmus long rnams ni brgya'am/ stong ngam/ 'bum yang rung ste/ dmigs bu med na lam du 'gro ba'am/ grong ngam/ grong rdal
175b7(khri pa): lam/ grong khyer ram/ yul 'khor du 'jug par mi nus te/ ji ltar de dag thams cad ni 'gro ba dang / 'ong ba la skal ba med cing 'os pa ma yin pa de bzhin du/ kau shi ka pha rol tu phyin pa lnga po dmus long lta bur gyur pa/ shes rab kyi pha rol tu phyin pa'i dmigs bu med pa de dag
176a1(khri pa): thams cad ni shes rab kyi pha rol tu phyin pa dang bral na de ni 'di lta ste/ rdzogs pa'i byang chub kyi lam nas lam du 'jug pa'am/ rnam pa thams cad mkhyen pa nyid kyi grong khyer du 'jug pa'i skal ba med do/ /kau shi ka gang gi tshe sbyin pa'i pha rol tu phyin pa
176a2(khri pa): la sogs pa pha rol tu phyin pa lnga po rnams shes rab kyi pha rol tu phyin pas yongs su zin par gyur na/ pha rol tu phyin pa lnga po 'di dag mig dang ldan pa dang / shes rab kyi pha rol tu phyin pas yongs su zin pa yin te/ lnga po 'di dag kyang pha rol tu phyin pa'i ming 'thob bo/ /
176a3(khri pa): de nas lha'i dbang po brgya byin gyis/ tshe dang ldan pa sha ra dwa ti'i bu la 'di skad ces smras so/ /btsun pa sha ra dwa ti'i bu 'di skad du shes rab kyi pha rol tu phyin pas yongs su bzung na/ lnga po 'di dag kyang pha rol tu phyin pa'i ming 'thob bo zhes smras na/ btsun pa sha ra dwa ti'i
176a4(khri pa): bu 'o na pha rol tu phyin pa lnga po dag sbyin pa'i pha rol tu phyin pas yongs su bzung na/ pha rol tu phyin pa'i ming mi 'thob bam/ de bzhin du tshul khrims kyi pha rol tu phyin pas yongs su bzung ba dang / bzod pa'i pha rol tu phyin pas yongs su bzung ba dang / brtson 'grus kyi pha
176a5(khri pa): rol tu phyin pas yongs su bzung ba dang / bsam gtan gyi pha rol tu phyin pas yongs su bzung ba lnga po 'di dag kyang pha rol tu phyin pa'i ming mi 'thob bam smras pa/ kau shi ka de de bzhin no/ /ji skad smras pa bzhin te/ 'on kyang byang chub sems dpa' sems dpa' chen po ni
176a6(khri pa): shes rab kyi pha rol tu phyin pa la gnas te/ sbyin pa'i pha rol tu phyin pa yongs su rdzogs par byed do/ /de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa
176a7(khri pa): yongs su rdzogs par byed do/ /kau shi ka de lta bas na shes rab kyi pha rol tu phyin pa ni pha rol tu phyin pa lnga po 'di dag gi nang na mchog ces bya/ gtso bo dang / rab mchog dang / gya nom pa dang / bla na med pa dang / gong na med pa zhes bya'o/ /de nas bcom ldan 'das la/
176b1(khri pa): tshe dang ldan pa sha ra dwa ti'i bus 'di skad ces gsol to/ /btsun pa bcom ldan 'das shes rab kyi pha rol tu phyin pa ji ltar mngon par bsgrub par bgyi/ de skad ces gsol pa dang / bcom ldan 'das kyis tshe dang ldan pa sha ra dwa ti'i bu la 'di skad ces bka' stsal to/ /
176b2(khri pa): sha ra dwa ti'i bu gzugs mngon par bsgrub tu med pa'i phyir shes rab kyi pha rol tu phyin pa mngon par bsgrub par bya'o/ /de bzhin du tshor ba dang / 'du shes dang / 'du byed rnams dang / rnam par shes pa mngon par bsgrub tu med pa'i phyir/ shes rab kyi pha rol tu phyin pa
176b3(khri pa): mngon par bsgrub par bya'o/ /de bzhin du sbyin pa'i pha rol tu phyin pa nas shes rab kyi pha rol tu phyin pa'i bar du mngon par bsgrub tu med pa'i phyir/ shes rab kyi pha rol tu phyin pa mngon par bsgrub par bya'o/ /de bzhin du nang stong pa nyid nas/ de bzhin du sbyar te/ dngos
176b4(khri pa): po med pa'i ngo bo nyid stong pa nyid kyi bar dang / dran pa nye bar gzhag pa rnams nas/ 'phags pa'i lam yan lag brgyad pa'i bar dang / de bzhin du de bzhin gshegs pa'i stobs bcu nas/ sangs rgyas kyi chos ma 'dres pa brgyad kyi bar dag mngon par bsgrub tu med
176b5(khri pa): pa'i phyir/ shes rab kyi pha rol tu phyin pa mngon par bsgrub par bya'o/ /de bzhin du thams cad shes pa nyid dang / lam gyi rnam pa shes pa nyid dang / rnam pa thams cad mkhyen pa nyid mngon par bsgrub tu med pa'i phyir/ shes rab kyi pha rol tu phyin pa mngon par bsgrub par
176b6(khri pa): bya'o/ /gsol pa/ btsun pa bcom ldan 'das ji ltar na gzugs mngon par bsgrub tu ma mchis pa'i slad du shes rab kyi pha rol tu phyin pa mngon par bsgrub par bgyi/ ji ltar na rnam pa thams cad mkhyen pa nyid kyi bar du mngon par bsgrub tu ma mchis pa'i slad du/ shes
176b7(khri pa): rab kyi pha rol tu phyin pa mngon par bsgrub par bgyi/ bcom ldan 'das kyis bka' stsal pa/ sha ra dwa ti'i bu gzugs mngon par 'du byed pa med pa'i phyir dang / skye ba med pa'i phyir dang / dmigs su med pa'i phyir dang / 'jig pa med pa'i phyir de ltar shes rab kyi pha rol
177a1(khri pa): tu phyin pa mngon par bsgrub par bya'o/ /de bzhin du tshor ba dang / 'du shes dang / 'du byed rnams dang / rnam par shes pa nas/ de bzhin du sbyar te/ rnam pa thams cad mkhyen pa nyid kyi bar du mngon par 'du byed pa med pa'i phyir dang / skye ba
177a2(khri pa): med pa'i phyir dang / dmigs su med pa'i phyir dang / 'jig pa med pa'i phyir de ltar shes rab kyi pha rol tu phyin pa mngon par bsgrub par bya'o/ /de skad ces bka' stsal pa dang / bcom ldan 'das la tshe dang ldan pa sha ra dwa ti'i bus 'di skad ces gsol to/ /btsun pa bcom
177a3(khri pa): ldan 'das shes rab kyi pha rol tu phyin pa de ltar mngon par bsgrubs na chos gang zhig thob par bgyid lags/ bcom ldan 'das kyis bka' stsal pa/ chos gang yang thob par mi byed de/ des na shes rab kyi pha rol tu phyin pa zhes bya ba'i grangs su 'gro'o/ /gsol pa/ btsun
177a4(khri pa): pa bcom ldan 'das chos ci yang thob par mi bgyid pa gang lags/ bcom ldan 'das kyis bka' stsal pa/ dge ba'i chos rnams dang / mi dge ba'i chos rnams thob par mi byed do/ /de bzhin du 'jig rten pa'i chos rnams dang / 'jig rten las 'das pa'i chos rnams dang /
177a5(khri pa): zag pa dang bcas pa'i chos rnams dang / zag pa med pa'i chos rnams dang / kha na ma tho ba dang bcas pa'i chos rnams dang / kha na ma tho ba med pa'i chos rnams dang / 'dus byas kyi chos rnams dang / 'dus ma byas kyi chos rnams thob par mi byed do/ /de ci'i phyir zhe na/ sha ra
177a6(khri pa): dwa ti'i bu 'di ltar shes rab kyi pha rol tu phyin pa ni chos gang dag la yang dmigs pa'i tshul gyis nye bar gnas pa ma yin te/ des na de ni chos gang yang thob par mi byed do/ /de nas bcom ldan 'das la lha'i dbang po brgya byin gyis 'di skad ces gsol to/ /btsun pa bcom ldan
177a7(khri pa): 'das ci shes rab kyi pha rol tu phyin pa rnam pa thams cad mkhyen pa nyid kyang thob par mi bgyid cing / dmigs par mi bgyid lags sam/ bcom ldan 'das kyis bka' stsal pa/ kau shi ka de de bzhin no/ /ji skad smras pa bzhin te/ shes rab kyi pha rol tu phyin pa de ni
177b1(khri pa): rnam pa thams cad mkhyen pa nyid kyang thob par mi byed cing dmigs par mi byed do/ /gsol pa/ btsun pa bcom ldan 'das ji ltar na shes rab kyi pha rol tu phyin pa de rnam pa thams cad mkhyen pa nyid kyang thob par mi bgyid cing / dmigs par mi bgyid pa lags/ bcom
177b2(khri pa): ldan 'das kyis bka' stsal pa/ kau shi ka shes rab kyi pha rol tu phyin pa ni ming ji lta ba bzhin dang / mtshan ma ji lta ba bzhin dang / mngon par 'du byed pa ji lta ba de bzhin du shes rab kyi pha rol tu phyin pa thob par mi byed do/ /gsol pa/ btsun pa bcom ldan 'das 'o na ji
177b3(khri pa): ltar thob par bgyid lags/ bcom ldan 'das kyis bka' stsal pa/ ji ltar khas mi len pa dang / gnas par mi byed pa dang / spong bar mi byed pa dang / mngon par zhen par mi byed cing / ci yang thob par mi byed pa de ltar thob par byed do/ /kau shi ka de ltar na
177b4(khri pa): shes rab kyi pha rol tu phyin pa ni chos ci yang thob par mi byed par chos thams cad thob par byed do/ /de nas bcom ldan 'das la lha'i dbang po brgya byin gyis 'di skad ces gsol to/ /btsun pa bcom ldan 'das shes rab kyi pha rol tu phyin pa 'di chos thams cad skye ba ma mchis
177b5(khri pa): pa dang / 'gag pa ma mchis pa dang / mngon par 'du bgyid pa ma mchis pa dang / dmigs su ma mchis pa dang / mngon par zhen pa ma mchis par bgyi ba'i slad du nye bar gnas pa ni ngo mtshar lags so/ /de nas bcom ldan 'das la tshe dang ldan pa rab 'byor
177b6(khri pa): gyis 'di skad ces gsol to/ /btsun pa bcom ldan 'das gal te byang chub sems dpa' sems dpa' chen po shes rab kyi pha rol tu phyin pa la spyod pa na/ 'di snyam du shes rab kyi pha rol tu phyin pa chos thams cad thob par byed dam/ 'on te thob par mi byed snyam du 'du shes na/
177b7(khri pa): btsun pa bcom ldan 'das byang chub sems dpa' shes rab kyi pha rol tu phyin pa spong zhing de bzhin du rgyang ring du bgyid pa lags so/ /de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor gang gis na byang
178a1(khri pa): chub sems dpa' de shes rab kyi pha rol tu phyin pa spong zhing de bzhin du rgyang ring du byed pa'i rnam grangs yod de/ rab 'byor gal te byang chub sems dpa' shes rab kyi pha rol tu phyin pa la spyod pa na/ 'di snyam du kye ma shes rab kyi pha rol tu phyin pa ni gsob bo/ /
178a2(khri pa): gsog go/ /snying po med pa'o/ /kye ma shes rab kyi pha rol tu phyin pa ni ya ma brla'o snyam du 'du shes na/ de ni shes rab kyi pha rol tu phyin pa spong zhing rgyang ring du byed pa yin te/ rab 'byor gang gis byang chub sems dpa' de shes rab kyi pha rol tu phyin pa spong zhing / shes rab kyi pha
178a3(khri pa): rol tu phyin pa rgyang ring du byed pa'i rnam grangs ni de yin no/ /de nas bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das shes rab kyi pha rol tu phyin pa la glo ba ches na chos gang la glo ba mi ches pa lags/ de skad ces gsol pa
178a4(khri pa): dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor shes rab kyi pha rol tu phyin pa la yid ches na gzugs la yid mi ches so/ /de bzhin du tshor ba dang / 'du shes dang / 'du byed rnams dang / rnam par shes pa la yid mi ches so/ /
178a5(khri pa): mig la yid mi ches pa nas yid kyi bar la yid mi ches so/ /gzugs kyi skye mched la yid mi ches pa nas chos kyi skye mched kyi bar la yid mi ches so/ /de bzhin du sbyin pa'i pha rol tu phyin pa la yid mi ches pa nas shes rab kyi pha rol tu phyin pa'i bar la yid mi ches so/ /nang
178a6(khri pa): stong pa nyid la yid mi ches pa nas dngos po med pa'i ngo bo nyid stong pa nyid kyi bar la yid mi ches so/ /dran pa nye bar gzhag pa rnams la yid mi ches pa nas 'phags pa'i lam yan lag brgyad pa'i bar la yid mi ches so/ /de bzhin du de bzhin gshegs pa'i stobs bcu la yid
178a7(khri pa): mi ches pa nas sangs rgyas kyi chos ma 'dres pa brgyad kyi bar la yid mi ches so/ /rgyun du zhugs pa'i 'bras bu la yid mi ches so/ /de bzhin du lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid kyi 'bras bu la yid mi ches so/ /
178b1(khri pa): rang byang chub la yid mi ches so/ /bla na med pa yang dag par rdzogs pa'i byang chub la yid mi ches so/ /thams cad shes pa nyid la yid mi ches so/ /lam gyi rnam pa shes pa nyid la yid mi ches so/ /rnam pa thams cad mkhyen pa nyid la yid mi ches te/ rab 'byor 'on kyang
178b2(khri pa): gzugs dmigs su med pa'i phyir/ shes rab kyi pha rol tu phyin pa la yid ches so/ /de bzhin du tshor ba dang / 'du shes dang / 'du byed rnams dang / rnam par shes pa dmigs su med pa'i phyir shes rab kyi pha rol tu phyin pa la yid ches so/ /de bzhin du sbyar te/
178b3(khri pa): rnam pa thams cad mkhyen pa nyid kyi bar du dmigs su med pa'i phyir/ shes rab kyi pha rol tu phyin pa la yid ches so/ /rab 'byor de ltar na shes rab kyi pha rol tu phyin pa la yid ches pas/ gzugs la yid ches pa yin no/ /de bzhin du tshor ba dang / 'du shes dang / 'du
178b4(khri pa): byed rnams dang / rnam par shes pa la yid ches pa yin no/ /de bzhin du sbyar te/ shes rab kyi pha rol tu phyin pa la yid ches na/ rnam pa thams cad mkhyen pa nyid kyi bar la yid ches pa yin no/ /de skad ces bka' stsal pa dang / bcom ldan 'das la tshe dang ldan pa rab 'byor
178b5(khri pa): gyis 'di skad ces gsol to/ /btsun pa bcom ldan 'das 'di lta ste/ shes rab kyi pha rol tu phyin pa 'di ni pha rol tu phyin pa chen po lags so/ /bcom ldan 'das kyis bka' stsal pa/ rab 'byor 'di ji snyam du sems/ rnam grangs gang gis na 'di lta ste/ shes rab kyi
178b6(khri pa): pha rol tu phyin pa 'di pha rol tu phyin pa chen po yin snyam 'am/ gsol pa/ gzugs chen por mi bgyid/ chung ngur mi bgyid/ de bzhin du tshor ba dang / 'du shes dang / 'du byed rnams dang / rnam par shes pa chen por mi bgyid/ chung ngur mi bgyid/ sbyin pa'i pha rol tu
178b7(khri pa): phyin pa chen por mi bgyid/ chung ngur mi bgyid/ de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa chen por mi bgyid/ chung ngur mi bgyid/ de bzhin du nang stong pa nyid chen
179a1(khri pa): por mi bgyid/ chung ngur mi bgyid/ de bzhin du dngos po med pa'i ngo bo nyid stong pa nyid kyi bar du chen por mi bgyid/ chung ngur mi bgyid/ de bzhin du dran pa nye bar gzhag pa rnams chen por mi bgyid/ chung ngur mi bgyid pa nas/ de bzhin du 'phags pa'i
179a2(khri pa): lam yan lag brgyad pa'i bar du chen por mi bgyid/ chung ngur mi bgyid/ de bzhin gshegs pa'i stobs bcu chen por mi bgyid/ chung ngur mi bgyid pa nas/ de bzhin du sangs rgyas kyi chos ma 'dres pa brgyad kyi bar dag chen por mi bgyid/ chung ngur mi bgyid/ byang chub
179a3(khri pa): chen por mi bgyid/ chung ngur mi bgyid/ sangs rgyas chen por mi bgyid/ chung ngur mi bgyid lags so/ /gzhan yang shes rab kyi pha rol tu phyin pa ni gzugs sdud par mi bgyid/ 'phro bar mi bgyid/ de bzhin du tshor ba dang / 'du shes dang / 'du byed rnams dang / rnam
179a4(khri pa): par shes pa sdud par mi bgyid/ 'phro bar mi bgyid pa nas/ de bzhin du sbyar te/ sangs rgyas kyi bar du sdud par mi bgyid/ 'phro bar mi bgyid lags so/ /gzhan yang shes rab kyi pha rol tu phyin pa ni gzugs tshad mchis par mi bgyid/ tshad ma mchis par mi bgyid pa nas/
179a5(khri pa): de bzhin du sbyar te/ sangs rgyas kyi bar du tshad mchis par mi bgyid/ tshad ma mchis par mi bgyid lags so/ /gzhan yang shes rab kyi pha rol tu phyin pa ni gzugs yangs par mi bgyid/ dog par mi bgyid/ de bzhin du tshor ba dang / 'du shes dang / 'du byed rnams dang /
179a6(khri pa): rnam par shes pa yangs par mi bgyid/ dog par mi bgyid/ de bzhin du sbyar te/ sangs rgyas kyi bar du yangs par mi bgyid/ dog par mi bgyid lags so/ /gzhan yang shes rab kyi pha rol tu phyin pa ni gzugs stobs dang ldan par mi bgyid/ stobs chung bar mi bgyid/
179a7(khri pa): de bzhin du tshor ba dang / 'du shes dang / 'du byed rnams dang / rnam par shes pa stobs dang ldan par mi bgyid/ stobs chung bar mi bgyid pa nas/ de bzhin du sbyar te/ sangs rgyas kyi bar du stobs dang ldan par mi bgyid/ stobs chung bar mi bgyid lags so/ /btsun
179b1(khri pa): pa bcom ldan 'das rnam grangs des na 'di lta ste/ shes rab kyi pha rol tu phyin pa 'di ni byang chub sems dpa' sems dpa' chen po rnams kyi pha rol tu phyin pa chen po lags so/ /btsun pa bcom ldan 'das gal te theg pa la gsar du zhugs pa'i byang chub sems dpa'
179b2(khri pa): sems dpa' chen po ni shes rab kyi pha rol tu phyin pa la brten/ de bzhin du bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa la brten nas/ 'di
179b3(khri pa): snyam du 'du shes te/ shes rab kyi pha rol tu phyin pa ni gzugs chen por bgyid pa'am/ chung ngur bgyid pa'o/ /de bzhin du tshor ba dang / 'du shes dang / 'du byed rnams dang / rnam par shes pa chen por bgyid pa'am/ chung ngur bgyid pa'o/ /de bzhin du sbyar te/ sangs
179b4(khri pa): rgyas kyi bar du chen por bgyid pa'am/ chung ngur bgyid pa'o/ /de bzhin du sbyar te/ gzugs stobs dang ldan par bgyid pa'am/ stobs chung ba'i bar du bgyid pa'o/ /de bzhin du tshor ba dang / 'du shes dang / 'du byed rnams dang / rnam par shes pa stobs dang ldan
179b5(khri pa): par bgyid pa'am/ stobs chung bar bgyid pa'o snyam du de lta bu'i 'du shes su gyur na/ btsun pa bcom ldan 'das byang chub sems dpa' sems dpa' chen po de ni shes rab kyi pha rol tu phyin pa la spyod pa ma lags so/ /de ci'i slad du zhe na/ gang gzugs che bar bgyid pa'am/
179b6(khri pa): chung bar bgyid pa'am/ de bzhin du sbyar te/ sangs rgyas kyi bar du che bar bgyid pa'am/ chung bar bgyid pa de ni shes rab kyi pha rol tu phyin pa'i rgyu 'thun pa ma lags/ gang gzugs stobs dang ldan par bgyid pa'am/ stobs chung bar bgyid pa'am/ de bzhin du gang tshor ba dang /
179b7(khri pa): 'du shes dang / 'du byed rnams dang / rnam par shes pa stobs dang ldan par bgyid pa'am/ stobs chung bar bgyid pa dang / de bzhin du sbyar te/ sangs rgyas kyi bar du stobs dang ldan par bgyid pa'am/ stobs chung bar bgyid pa 'di ni shes rab kyi pha rol tu phyin pa'i rgyu 'thun
180a1(khri pa): pa ma lags/ gang gzugs chen por bgyid pa'am/ chung ngur bgyid pa'am/ de bzhin du gang tshor ba dang / 'du shes dang / 'du byed rnams dang / rnam par shes pa chen por bgyid pa'am/ chung ngur bgyid pa'am/ de bzhin du sbyar te/ sangs
180a2(khri pa): rgyas kyi bar du stobs dang ldan par bgyid pa'am/ stobs chung bar bgyid pa 'di ni/ de'i dmigs pa chen po lags pa'i slad du'o/ /de ci'i slad du zhe na/ dmigs pa'i 'du shes can rnams la ni byang chub gang yang ma mchis pa'i slad du'o/ /de ci'i slad du zhe na/ 'di ltar
180a3(khri pa): sems can ma skyes pa'i slad du/ shes rab kyi pha rol tu phyin pa ma skyes par blta bar bgyi/ de bzhin du gzugs ma skyes pa'i slad du shes rab kyi pha rol tu phyin pa ma skyes par blta bar bgyi/ de bzhin du tshor ba dang / 'du shes dang / 'du byed rnams dang / rnam par shes
180a4(khri pa): pa ma skyes pa'i slad du shes rab kyi pha rol tu phyin pa ma skyes par blta bar bgyi/ de bzhin du sbyar te/ sangs rgyas kyi bar du ma skyes pa'i slad du shes rab kyi pha rol tu phyin pa ma skyes par blta bar bgyi/ sems can ngo bo nyid ma mchis pa'i slad du shes rab kyi pha rol tu phyin pa
180a5(khri pa): ngo bo nyid ma mchis par blta bar bgyi/ de bzhin du sbyar te/ sangs rgyas kyi bar du ngo bo nyid ma mchis pa'i slad du shes rab kyi pha rol tu phyin pa ngo bo nyid ma mchis par blta bar bgyi/ sems can stong pa nyid kyi slad du shes rab kyi pha rol tu phyin pa stong pa nyid du blta bar bgyi/
180a6(khri pa): de bzhin du gzugs stong pa nyid kyi slad du shes rab kyi pha rol tu phyin pa stong pa nyid du blta bar bgyi/ de bzhin du tshor ba dang / 'du shes dang / 'du byed rnams dang / rnam par shes pa stong pa nyid kyi slad du shes rab kyi pha rol tu phyin pa stong pa nyid du blta bar bgyi/ de bzhin du sbyar te/
180a7(khri pa): sangs rgyas kyi bar du stong pa nyid kyi slad du shes rab kyi pha rol tu phyin pa stong pa nyid du blta bar bgyi/ sems can dben pa nyid kyi slad du shes rab kyi pha rol tu phyin pa dben pa nyid du blta bar bgyi/ de bzhin du gzugs dang / tshor ba dang / 'du shes dang / 'du byed rnams
180b1(khri pa): dang / rnam par shes pa dben pa nyid kyi slad du shes rab kyi pha rol tu phyin pa dben pa nyid du blta bar bgyi/ de bzhin du sbyar te/ sangs rgyas kyi bar du dben pa nyid kyi slad du shes rab kyi pha rol tu phyin pa dben pa nyid du blta bar bgyi/ sems can ma mchis pa nyid kyi slad du shes
180b2(khri pa): rab kyi pha rol tu phyin pa ma mchis pa nyid du blta bar bgyi/ de bzhin du gzugs dang / tshor ba dang / 'du shes dang / 'du byed rnams dang / rnam par shes pa ma mchis pa'i slad du shes rab kyi pha rol tu phyin pa ma mchis pa nyid du blta bar bgyi/ de bzhin du sbyar te/ sangs rgyas
180b3(khri pa): kyi bar du ma mchis pa nyid kyi slad du shes rab kyi pha rol tu phyin pa ma mchis pa nyid du blta bar bgyi/ sems can bsam gyis mi khyab pa nyid kyi slad du shes rab kyi pha rol tu phyin pa bsam gyis mi khyab pa nyid du blta bar bgyi/ de bzhin du gzugs dang / tshor ba dang / 'du shes dang /
180b4(khri pa): 'du byed rnams dang / rnam par shes pa bsam gyis mi khyab pa nyid kyi slad du shes rab kyi pha rol tu phyin pa bsam gyis mi khyab pa nyid du blta bar bgyi/ de bzhin du sbyar te/ sangs rgyas kyi bar du bsam gyis mi khyab pa nyid kyi slad du shes rab kyi pha rol tu phyin pa bsam gyis mi khyab
180b5(khri pa): pa nyid du blta bar bgyi/ sems can 'jig pa ma mchis pa'i slad du shes rab kyi pha rol tu phyin pa 'jig pa ma mchis par blta bar bgyi/ de bzhin du gzugs dang / tshor ba dang / 'du shes dang / 'du byed rnams dang / rnam par shes pa 'jig pa ma mchis pa'i slad du
180b6(khri pa): shes rab kyi pha rol tu phyin pa 'jig pa ma mchis pa nyid du blta bar bgyi/ de bzhin du sbyar te/ sangs rgyas kyi bar du 'jig pa ma mchis pa'i slad du shes rab kyi pha rol tu phyin pa 'jig pa ma mchis par blta bar bgyi/ sems can mngon par rdzogs par 'tshang rgya ba ma mchis
180b7(khri pa): pa'i slad du shes rab kyi pha rol tu phyin pa mngon par rdzogs par 'tshang rgya ba ma mchis par blta bar bgyi/ de bzhin du gzugs dang / tshor ba dang / 'du shes dang / 'du byed rnams dang / rnam par shes pa mngon par rdzogs par 'tshang rgya ba ma mchis pa'i slad du shes rab kyi
181a1(khri pa): pha rol tu phyin pa mngon par rdzogs par 'tshang rgya ba ma mchis par blta bar bgyi/ de bzhin du sbyar te/ sangs rgyas kyi bar du mngon par rdzogs par 'tshang rgya ba ma mchis pa'i slad du shes rab kyi pha rol tu phyin pa mngon par rdzogs par 'tshang rgya ba ma mchis par blta
181a2(khri pa): bar bgyi/ sems can stobs dang mi ldan pa'i slad du shes rab kyi pha rol tu phyin pa stobs dang mi ldan par blta bar bgyi/ de bzhin du gzugs dang / tshor ba dang / 'du shes dang / 'du byed rnams dang / rnam par shes pa stobs dang mi ldan pa'i slad du shes rab kyi pha rol tu
181a3(khri pa): phyin pa stobs dang mi ldan par blta bar bgyi/ de bzhin du sbyar te/ sangs rgyas kyi bar du stobs dang mi ldan pa'i slad du shes rab kyi pha rol tu phyin pa stobs dang mi ldan par blta bar bgyi ba'i slad du ste/ btsun pa bcom ldan 'das rnam grangs des na/ 'di lta ste/ shes rab kyi
181a4(khri pa): pha rol tu phyin pa 'di ni byang chub sems dpa' sems dpa' chen po rnams kyi pha rol tu phyin pa chen po lags so/ /de nas bcom ldan 'das la tshe dang ldan pa kun dga' bos 'di skad ces gsol to/ /btsun pa bcom ldan 'das ji ltar shes rab kyi pha rol tu phyin pa'i ming
181a5(khri pa): yongs su bsgrags pa de ltar sbyin pa'i pha rol tu phyin pa'i ming yongs su bsgrags pa ma mdzad la/ tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa'i ming yongs su bsgrags
181a6(khri pa): pa ma mdzad lags so/ /btsun pa bcom ldan 'das de bzhin du sbyar te/ ji ltar shes rab kyi pha rol tu phyin pa'i ming yongs su bsgrags pa mdzad pa de ltar sangs rgyas kyi chos ma 'dres pa brgyad kyi bar gyi ming yongs su bsgrags pa ma mdzad lags so/ /de skad ces gsol
181a7(khri pa): pa dang / bcom ldan 'das kyis tshe dang ldan pa kun dga' bo la 'di skad ces bka' stsal to/ /kun dga' bo shes rab kyi pha rol tu phyin pa ni pha rol tu phyin pa lnga po dag gi sngon du 'gro ba yin zhing / de bzhin du sangs rgyas kyi chos ma 'dres pa brgyad kyi bar gyi sngon du 'gro ba
181b1(khri pa): yin pa'i phyir ro/ /kun dga' bo 'di ji snyam du sems/ rnam pa thams cad mkhyen pa nyid du yongs su ma bsngos pa'i sbyin pa sbyin pa'i pha rol tu phyin pa'i grangs su 'gro snyam 'am/ gsol pa/ btsun pa bcom ldan 'das ma lags so/ /kun dga' bo 'di ji snyam du sems/
181b2(khri pa): tshul khrims dang / bzod pa dang / brtson 'grus dang / bsam gtan dang / shes rab rnam pa thams cad mkhyen pa nyid du yongs su ma bsngos pa/ shes rab kyi pha rol tu phyin pa zhes bya ba'i grangs su 'gro snyam 'am/ gsol pa/ btsun pa bcom ldan 'das ma lags so/ /
181b3(khri pa): de skad ces bka' stsal pa dang / bcom ldan 'das la tshe dang ldan pa kun dga' bos 'di skad ces gsol to/ /btsun pa bcom ldan 'das ji ltar na sbyin pa rnam pa thams cad mkhyen pa nyid du yongs su bsngos na/ sbyin pa'i pha rol tu phyin pa zhes bya ba'i grangs su mchi ba nas/
181b4(khri pa): shes rab kyi bar du rnam pa thams cad mkhyen pa nyid du yongs su bsngos na/ shes rab kyi pha rol tu phyin pa zhes bgyi ba'i grangs su mchi lags/ bcom ldan 'das kyis bka' stsal pa/ kun dga' bo sbyin pa gnyis su med pa'i tshul gyis rnam pa thams cad mkhyen pa nyid du yongs su
181b5(khri pa): bsngos na/ sbyin pa'i pha rol tu phyin pa zhes bya ba'i grangs su 'gro'o/ /de bzhin du sbyar te/ shes rab kyi bar du gnyis su med pa'i tshul gyis/ rnam pa thams cad mkhyen pa nyid du yongs su bsngos na/ shes rab kyi pha rol tu phyin pa zhes bya ba'i grangs su 'gro'o/ /de bzhin
181b6(khri pa): du skye ba med pa'i tshul dang / dmigs su med pa'i tshul gyis/ rnam pa thams cad mkhyen pa nyid du yongs su bsngos na/ shes rab kyi pha rol tu phyin pa zhes bya ba'i grangs su 'gro'o// //shes rab kyi pha rol tu phyin pa khri pa/ bam po bcu bdun pa/ gsol
181b7(khri pa): pa/ btsun pa bcom ldan 'das ji ltar sbyin pa gnyis su ma mchis pa'i tshul dang / de bzhin du skye ba ma mchis pa'i tshul dang / dmigs su ma mchis pa'i tshul gyis/ rnam pa thams cad mkhyen pa nyid du yongs su bsngos na/ sbyin pa'i pha rol tu phyin pa zhes bgyi ba'i
182a1(khri pa): grangs su mchi lags/ de bzhin du ji ltar shes rab kyi bar du gnyis su ma mchis pa'i tshul dang / de bzhin du skye ba ma mchis pa'i tshul dang / dmigs su ma mchis pa'i tshul gyis/ rnam pa thams cad mkhyen pa nyid du yongs su bsngos na/ shes rab
182a2(khri pa): kyi pha rol tu phyin pa zhes bgyi ba'i grangs su mchi lags/ bcom ldan 'das kyis bka' stsal pa/ gzugs gnyis su med pa'i tshul dang / de bzhin du tshor ba dang / 'du shes dang / 'du byed rnams dang / rnam par shes pa dang / byang chub kyi bar du gnyis su med pa'i
182a3(khri pa): tshul gyis so/ /gsol pa/ ji ltar gzugs gnyis su ma mchis pa'i tshul dang / byang chub kyi bar du gnyis su ma mchis pa'i tshul gyis lags/ bcom ldan 'das kyis bka' stsal pa/ kun dga' bo 'di ltar gzugs ni gzugs kyis stong / de bzhin du tshor ba dang /
182a4(khri pa): 'du shes dang / 'du byed rnams dang / rnam par shes pa ni rnam par shes pas stong pa nas/ de bzhin du sbyar te/ byang chub kyi bar ni byang chub kyis stong ngo / /de ci'i phyir zhe na/ 'di ltar pha rol tu phyin pa dang / gzugs de ni gnyis su med cing gnyis su dbyer med la/
182a5(khri pa): de bzhin du shes rab kyi pha rol tu phyin pa dang / byang chub kyi bar de ni gnyis su med cing gnyis su dbyer med pa'i phyir ro/ /kun dga' bo de lta bas na shes rab kyi pha rol tu phyin pa ni pha rol tu phyin pa lnga po 'di dag gi sngon du 'dren pa yin pa nas/ de bzhin du sbyar te/ rnam pa
182a6(khri pa): thams cad mkhyen pa nyid kyi bar gyi sngon du 'dren pa yin no/ /dper na sa chen po la sa bon gang dag btab pa dag ni tshogs pa rnyed nas skye ste/ sa chen po ni de dag gi rten yin no/ /kun dga' bo de bzhin du pha rol tu phyin pa lnga po 'di dag ni/ shes rab kyi pha rol tu phyin pa la brten
182a7(khri pa): nas 'byung ste/ shes rab kyi pha rol tu phyin pa ni de dag gi rten yin no/ /de bzhin du shes rab kyi pha rol tu phyin pa la brten nas/ dran pa nye bar gzhag pa bzhi 'byung ba nas sangs rgyas kyi chos ma 'dres pa brgyad kyi bar du 'byung zhing / rnam pa thams cad mkhyen pa nyid kyi bar du
182b1(khri pa): 'byung ngo / /kun dga' bo rnam pa thams cad mkhyen pa nyid la brten pa ni pha rol tu phyin pa lnga dang / sangs rgyas kyi chos ma 'dres pa brgyad kyi bar dag yin te/ kun dga' bo de lta bas na shes rab kyi pha rol tu phyin pa ni pha rol tu phyin pa lnga po de dag gi yongs su 'dren pa yin zhing /
182b2(khri pa): de bzhin du sangs rgyas kyi chos ma 'dres pa brgyad kyi bar dag gi yongs su 'dren pa yin no/ /de skad ces bka' stsal pa dang / bcom ldan 'das la tshe dang ldan pa kun dga' bos 'di skad ces gsol to/ /btsun pa bcom ldan 'das de bzhin gshegs pa dgra bcom pa
182b3(khri pa): yang dag par rdzogs pa'i sangs rgyas kyis rigs kyi bu'am/ rigs kyi bu mo de shes rab kyi pha rol tu phyin pa 'di 'dzin pa dang / 'chang ba dang / klog pa dang / kun chub par bgyid pa dang / tshul bzhin du yid la bgyid pa ni/ yon tan gang dag yongs su 'dzin pa'i
182b4(khri pa): yon tan de dag thams cad ni bka' ma stsal lags te/ btsun pa bcom ldan 'das shes rab kyi pha rol tu phyin pa bzung ba dang / tshul bzhin du yid la bgyid pa'i bar du bgyis na/ dge ba bcu'i las kyi lam rnams 'jig rten du 'byung lags so/ /de bzhin du bsam gtan
182b5(khri pa): bzhi dang / tshad med pa bzhi dang / gzugs med pa'i snyoms par 'jug pa bzhi dang / sangs rgyas kyi chos ma 'dres pa brgyad kyi bar dag 'jig rten du 'byung lags so/ /btsun pa bcom ldan 'das shes rab kyi pha rol tu phyin pa bzung ba dang / tshul bzhin du yid
182b6(khri pa): la bgyid pa'i bar du bgyis na/ rgyun du zhugs pa 'jig rten na mchis lags so/ /de bzhin du lan cig phyir 'ong ba dang / phyir mi 'ong ba dang / dgra bcom pa dang / rang sangs rgyas 'jig rten na mchis lags so/ /btsun pa bcom ldan 'das shes rab kyi pha rol tu phyin pa
182b7(khri pa): bzung ba dang / tshul bzhin du yid la bgyid pa'i bar du bgyis na/ de bzhin gshegs pa dgra bcom pa yang dag par rdzogs pa'i sangs rgyas rnams 'jig rten du 'byung lags so/ /de skad ces gsol pa dang / bcom ldan 'das kyis tshe dang ldan pa kun dga' bo la 'di skad
183a1(khri pa): ces bka' stsal to/ /kun dga' bo rigs kyi bu'am rigs kyi bu mo gang gis shes rab kyi pha rol tu phyin pa 'di thos pa nas/ tshul bzhin yid la byed pa'i bar du byas pa de la ni yon tan de dag 'ba' zhig tu zad par nga mi smra'o/ /de ci'i phyir zhe na/ kun dga'
183a2(khri pa): bo rigs kyi bu'am rigs kyi bu mo gang shes rab kyi pha rol tu phyin pa 'di 'dzin pa dang / 'chang ba dang / klog pa dang / kun chub par byed pa dang / tshul bzhin du yid la byed pa dang / thams cad mkhyen pa nyid kyi sems dang yang bral bar mi 'gyur ba de ni tshul khrims kyi phung po
183a3(khri pa): tshad med pa dang ldan par 'gyur/ de bzhin du gang shes rab kyi pha rol tu phyin pa 'di 'dzin pa dang / 'chang ba dang / klog pa dang / kun chub par byed pa dang / tshul bzhin du yid la byed pa dang / ting nge 'dzin gyi phung po dang / shes rab kyi phung po dang / rnam par grol ba'i
183a4(khri pa): phung po dang / rnam par grol ba'i ye shes mthong ba'i phung po tshad med pa dang ldan par 'gyur ro/ /kun dga' bo rigs kyi bu 'am rigs kyi bu mo gang shes rab kyi pha rol tu phyin pa 'di 'dzin pa dang / 'chang ba dang / klog pa dang / kun chub par byed pa dang / tshul bzhin
183a5(khri pa): du yid la byed pa dang / rnam pa thams cad mkhyen pa nyid kyi sems dang yang bral bar mi 'gyur ba de ni/ de bzhin gshegs par zhugs par rig par bya'o/ /kun dga' bo nyan thos dang / rang sangs rgyas thams cad kyi tshul khrims kyi phung po dang / ting nge 'dzin gyi phung po dang /
183a6(khri pa): shes rab kyi phung po dang / rnam par grol ba'i phung po dang / rnam par grol ba'i ye shes mthong ba'i phung po gang yin pa nyan thos dang / rang sangs rgyas thams cad kyi tshul khrims kyi phung po nas rnam par grol ba'i ye shes mthong ba'i phung po'i bar de ni/ kun dga' bo rigs
183a7(khri pa): kyi bu'am rigs kyi bu mo de'i tshul khrims kyi phung po dang / ting nge 'dzin gyi phung po dang / shes rab kyi phung po dang / rnam par grol ba'i phung po dang / rnam par grol ba'i ye shes mthong ba'i phung po gang yin pa'i tshul khrims kyi phung po nas rnam par grol ba'i ye shes mthong ba'i
183b1(khri pa): phung po'i brgya'i char yang nye bar mi 'gro ba nas rgyu'i bar du yang nye bar mi 'gro'o/ /de ci'i phyir zhe na/ kun dga' bo 'di ltar rigs kyi bu'am rigs kyi bu mo de ni nyan thos dang / rang sangs rgyas thams cad kyi sa las sems rnam par grol zhing / de ni nyan thos dang / rang sangs
183b2(khri pa): rgyas de dag gi chos la 'dod pa med pa'i phyir ro/ /kun dga' bo rigs kyi bu'am rigs kyi bu mo gang shes rab kyi pha rol tu phyin pa 'di yi ger bris nas 'chang zhing / de la yang me tog dang / phreng ba dang / spos dang / byug pa dang / phye ma dang / chos gos dang / na bza' dang /
183b3(khri pa): gdugs dang / rgyal mtshan sna tshogs dag gis bsti stang du byed/ bla mar byed/ ri mor byed na/ kun dga' bo rigs kyi bu'am rigs kyi bu mo de'i tshe 'di dang / tshe phyi ma'i yon tan dang / phan yon ni de dag yin par nga smra'o/ /de skad ces bka' stsal pa dang / bcom
183b4(khri pa): ldan 'das la tshe dang ldan pa kun dga' bos 'di skad ces gsol to/ /btsun pa bcom ldan 'das rigs kyi bu'am rigs kyi bu mo gang shes rab kyi pha rol tu phyin pa 'di 'dzin pa dang / 'chang ba dang / klog pa dang / kun chub par bgyid pa dang / tshul bzhin du yid la
183b5(khri pa): bgyid pa dang / rnam pa thams cad mkhyen pa nyid kyi sems dang yang bral bar mi 'gyur ba dang / shes rab kyi pha rol tu phyin pa 'di yang yi ger bris sam/ yi ger 'drir stsal nas/ me tog dang / ba dan sna tshogs pa dag gi bar dag dang / rol mo'i sgra dag gis
183b6(khri pa): bsti stang du bgyid pa dang / bla mar bgyid pa dang / ri mor bgyid pa de dag la bdag gis kyang rtag tu rgyun mi 'chad par bsrung ba dang / bskyab pa dang sba bar bgyi lags so/ /bcom ldan 'das kyis bka' stsal pa/ kun dga' bo rigs kyi bu'am rigs kyi bu mo de ni nang
183b7(khri pa): stong pa nyid la shin tu gnas pa nas/ dngos po med pa'i ngo bo nyid stong pa nyid kyi bar la shin tu rnam par gnas pa yin te/ de'i phyir shes rab kyi pha rol tu phyin pa la klan ka tshol bar byed pa 'ga' yang yang dag par rjes su ma mthong / shes rab kyi pha rol tu phyin pa la gang klan
184a1(khri pa): ka btsal ba de yang yang dag par rjes su mi mthong ste/ kun dga' bo de ltar na rigs kyi bu'am rigs kyi bu mo de ni shes rab kyi pha rol tu phyin pa'i gzi brjid kyis yongs su zin pas sus kyang glags mi rnyed do/ /kun dga' bo gzhan yang rigs kyi bu'am
184a2(khri pa): rigs kyi bu mo de ni shes rab kyi pha rol tu phyin pa 'di 'dzin pa dang / tshul bzhin du yid la byed pa'i bar du byed pa de'i sems zhum par mi 'gyur/ 'gong bar mi 'gyur/ dngang bar mi 'gyur ro/ /de ci'i phyir zhe na/ kun dga' bo 'di ltar gang zhum par 'gyur ba'am/ 'gong
184a3(khri pa): bar 'gyur ba'am/ dngang bar 'gyur ba'i dngos po de yang dag par rjes su mi mthong ba'i phyir ro/ /rigs kyi bu'am rigs kyi bu mo gang shes rab kyi pha rol tu phyin pa 'di 'dzin pa nas/ tshul bzhin du yid la byed pa'i bar du byed pa dang / de nyid yi ger bris sam/ yi ger
184a4(khri pa): 'drir bcug nas bsti stang du byed pa dang / bla mar byed pa dang / ri mor byed pa dang / mchod par byed pa de tshe 'di dang / phyi ma'i yon tan dang / phan yon 'di yang yongs su 'dzin par 'gyur te/ mdza' bshes dang / nye du dang / snag gi gnyen mtshams dang / rgyal po
184a5(khri pa): dang / blon po chen po rnams dang / byang chub sems dpa' rnams dang / lha rnams dang / dge sbyong dang / bram ze dang / phyogs bcu'i 'jig rten gyi khams gang gA'i klung gi bye ma snyed dag na/ sangs rgyas bcom ldan 'das gang dag bzhugs shing gzhes la chos kyang ston pa
184a6(khri pa): de dag dang / byang chub sems dpa' sems dpa' chen po rnams dang / rang sangs rgyas rnams dang / dgra bcom pa rnams dang / phyir mi 'ong ba rnams dang / lan cig phyir 'ong ba rnams dang / rgyun du zhugs pa de dag kyang de la dga' bar 'gyur ro/ /de bzhin du lha dang bcas pa'i
184a7(khri pa): 'jig rten dga' bar 'gyur ro/ /bdud dang bcas/ dge sbyong dang / bram zer bcas pa'i skye dgu dang / lha dang mi dang lha ma yin du bcas pa dag gi yid du 'ong ba dang / dga' bar yang 'gyur ro/ /sbyin pa'i pha rol tu phyin pa dang / de bzhin du tshul khrims kyi pha rol tu phyin pa
184b1(khri pa): dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la de'i spobs pa mi chod par 'gyur/ de bzhin du de'i nang stong pa nyid bsgom pa mi chod par 'gyur/ de bzhin du dngos po
184b2(khri pa): med pa'i ngo bo nyid stong pa nyid kyi bar du bsgom pa mi chod par 'gyur/ de bzhin du de'i dran pa nye bar gzhag pa rnams bsgom pa mi chod par 'gyur ba nas/ de bzhin du sbyar te/ de'i sangs rgyas kyi chos ma 'dres pa brgyad kyi bar du bsgom pa mi chod par 'gyur ro/ /de bzhin
184b3(khri pa): du de'i ting nge 'dzin bsgom pa mi chod par 'gyur/ de bzhin du de'i gzungs kyi sgo bsgom pa mi chod par 'gyur/ de bzhin du de'i byang chub sems dpa'i mngon par shes pa mi chod par 'gyur/ de'i sems can yongs su smin par bya ba mi chod par 'gyur/ de'i sangs rgyas kyi zhing
184b4(khri pa): yongs su dag par bya ba mi chod par 'gyur/ de'i rnam pa thams cad mkhyen pa nyid kyi bar du mi chod par 'gyur ro/ /gzhan las brgal zhing brtag pa byung ngo cog las nges par 'byung nus par gyur te/ kun dga' bo rigs kyi bu'am rigs kyi bu mo gang thams cad mkhyen pa'i sems
184b5(khri pa): kyis shes rab kyi pha rol tu phyin pa 'di 'dzin pa dang / 'chang ba dang / klog pa dang / kun chub par byed pa dang / shes rab kyi pha rol tu phyin pa yi ger bris nas/ glegs bam du chud par byas te/ 'chang zhing me tog dang / phreng ba dang / spos dang / byug pa dang / phye ma dang /
184b6(khri pa): chos gos dang / na bza' dang / gdugs dang / rgyal mtshan dang / ba dan sna tshogs dag dang / rol mo'i sgra dag gis bsti stang du byed/ bla mar byed/ ri mor byed/ mchod par byed pa de tshe 'di dang / tshe phyi ma'i yon tan gyi phan yon de dag yongs su 'dzin par 'gyur ro/ /kun
184b7(khri pa): dga' bo gzhan yang stong gsum gyi stong chen po'i 'jig rten gyi khams na/ rgyal chen bzhi'i ris kyi lha gang dag bla na med pa yang dag par rdzogs pa'i byang chub tu sems bskyed pa de dag der lhags nas shes rab kyi pha rol tu phyin pa 'di bltas shing kun chub par byas/ phyag byas/ 'dud
185a1(khri pa): par byas nas/ slar 'gro bar sems par 'gyur ro/ /de bzhin du sum cu rtsa gsum pa'i lha rnams dang / 'thab bral dang / dga' ldan dang / 'phrul dga' dang / gzhan 'phrul dbang byed kyi lha rnams dang / de bzhin du tshangs ris dang / tshangs 'khor dang /
185a2(khri pa): tshangs chen dang / 'od chung dang / tshad med 'od dang / 'od gsal dang / dge chung dang / tshad med dge dang / dge rgyas dang / mi che ba dang / chung che dang / tshad med che dang / 'bras bu che ba'i lha gang dag bla na med pa yang dag par rdzogs pa'i byang chub tu sems bskyed pa de dag
185a3(khri pa): kyang der lhags nas shes rab kyi pha rol tu phyin pa 'di bltas shing bzung la kun chub par byas/ phyag byas/ 'dud pa byas nas slar 'dong bar sems par 'gyur ro/ /gnas gtsang ma gang yin pa 'di lta ste/ mi che ba dang / mi gdung ba dang / gya nom snang ba dang / shin tu mthong
185a4(khri pa): dang / 'og min gyi lha de dag kyang de nyid du lhags nas/ shes rab kyi pha rol tu phyin pa 'di bltas shing phyag 'tshal ba'i bar du byas nas slar 'dong bar sems par 'gyur ro/ /kun dga' bo de la rigs kyi bu'am rigs kyi bu mo des 'di ltar sems bskyed par bya ste/ phyogs bcu'i
185a5(khri pa): 'jig rten gyi khams gang gA'i klung gi bye ma snyed dag na rgyal chen bzhi'i ris kyi lha rnams nas 'bras bu che ba'i bar gyi lha gang dag bla na med pa yang dag par rdzogs pa'i byang chub tu yang dag par zhugs pa dag dang / gnas gtsang ma pa gang dag yin pa dag dang / gzhan yang lha dang /
185a6(khri pa): klu dang / gnod sbyin dang / dri za dang / lto 'phye chen po dang / lha ma yin dang / nam mkha' lding dang / mi'am ci gang yin pa dag shes rab kyi pha rol tu phyin pa la yang dag par blta ba dang / bzung ba dang / bcang ba dang / bsnyen bkur bya ba dang / phyag bya ba dang / mchod pa
185a7(khri pa): bya ba'i phyir lhags pa de dag la bdag gis de ltar chos kyi sbyin pa byin par gyur cig snyam du sems bskyed par bya'o/ /kun dga' bo stong gsum gyi stong chen po'i 'jig rten gyi khams na rgyal chen bzhi'i ris kyi lha rnams nas/ 'og min gyi bar gyi lha 'khod pa gang dag yin pa de dag kyang de nyid
185b1(khri pa): du lhags nas/ shes rab kyi pha rol tu phyin pa 'di bltas shing bzung bcangs klags/ kun chub par byas/ phyag 'tshal gdud pa byas nas/ slar 'dong bar sems par 'gyur la/ rigs kyi bu'am rigs kyi bu mo de la yang rtag tu bsrung ba dang / bskyab pa
185b2(khri pa): dang / sbed pa byed par 'gyur ro/ /de bzhin du phyogs bcu'i 'jig rten gyi khams gang gA'i klung gi bye ma snyed dag na/ rgyal chen bzhi'i ris kyi lha rnams nas/ 'og min gyi bar gyi lha rnams 'khod pa dag der lhags nas/ shes rab kyi pha rol tu phyin pa 'di la
185b3(khri pa): bltas pa nas phyag bya ba'i bar du byas nas/ slar 'dong bar sems par 'gyur la/ rigs kyi bu'am rigs kyi bu mo de la yang bsrung ba dang / bskyab pa dang / sbed pa byed par 'gyur ro/ /kun dga' bo las kyi rnam par smin pa ma gtogs pa de la glags lta
185b4(khri pa): ba sus kyang glags rnyed par mi 'gyur te/ kun dga' bo de yang rigs kyi bu'am rigs kyi bu mo de'i tshe 'di'i yon tan dang / phan yon yongs su 'dzin par 'gyur ba yin no/ /phyogs bcu'i 'jig rten gyi khams gang gA'i klung gi bye ma snyed dag na 'khod pa'i lha gang dag
185b5(khri pa): bla na med pa yang dag par rdzogs pa'i byang chub tu yang dag par zhugs pa de dag kyang shes rab kyi pha rol tu phyin pa 'di la mchod pa'i las kyi phyir dang / rigs kyi bu'am rigs kyi bu mo de la yang bsrung ba dang / bskyab pa dang / sba ba'i phyir 'ong bar sems par 'gyur ro/ /
185b6(khri pa): de ci'i phyir zhe na/ kun dga' bo 'di ltar lha de dag ni bla na med pa yang dag par rdzogs pa'i byang chub tu zhugs pa yin zhing / sems can thams cad kyi gnas dang / skyob pa dang / sems can rnams yongs su mi gtang ba dang / sems can thams cad la phan pa dang /
185b7(khri pa): bde bar bya bar gnas pa yin pa'i phyir ro/ /de nas bcom ldan 'das la tshe dang ldan pa kun dga' bos 'di skad ces gsol to/ /btsun pa bcom ldan 'das rigs kyi bu'am rigs kyi bu mos phyogs bcu'i 'jig rten gyi khams kun nas rgyal chen bzhi'i ris kyi lha rnams
186a1(khri pa): 'dir mchis pa nas/ 'og min gyi bar gyi lha rnams shes rab kyi pha rol tu phyin pa 'di la yang dag par blta ba dang / gzung ba dang / bcang ba dang / bsnyen bkur bgyi ba dang / mchod par bgyi ba dang / bkur sti bgyi ba'i slad du mchis par ji ltar
186a2(khri pa): 'tshal bar 'gyur lags/ de skad ces gsol pa dang / bcom ldan 'das kyis tshe dang ldan pa kun dga' bo la 'di skad ces bka' stsal to/ /kun dga' bo gal te rigs kyi bu'am rigs kyi bu mos shes rab kyi pha rol tu phyin pa 'di gang du bzhag pa'i phyogs der snang
186a3(khri pa): ba rgya chen po mthong na/ nges par der lha dbang che bar grags pa/ mthu che ba rdzu 'phrul che ba dag shes rab kyi pha rol tu phyin pa 'di la yang dag par blta ba dang / bzung ba dang / bcang ba dang / bsnyen bkur bya ba dang / mchod par bya ba dang / bkur sti bya ba'i phyir
186a4(khri pa): lhags par shes par bya'o/ /kun dga' bo gzhan yang rigs kyi bu'am rigs kyi bu mo de la mi ma yin pa'i dri rgya chen po mnam na/ nges par der lha mthu che ba rdzu 'phrul che ba dag shes rab kyi pha rol tu phyin pa 'di la blta ba dang / bzung ba dang / bcang ba dang / kun chub
186a5(khri pa): par bya ba dang / phyag bya ba dang / mchod par bya ba dang / bkur sti bya ba'i phyir 'dir lhags par shes par bya'o/ /kun dga' bo gzhan yang rigs kyi bu'am rigs kyi bu mo de rtag tu kun tu spyod pa gtsang mar byas nas/ shes rab kyi pha rol tu phyin pa 'di la cho ga bzhin du
186a6(khri pa): mchod pa byed na/ de'i kun tu spyod pa gtsang ma des lha mang po dag lhags nas/ shes rab kyi pha rol tu phyin pa 'di la yang dag par bltas shing bzung / kun chub par byas/ bcangs/ bkur sti byas/ bla mar byas/ ri mor byas/ mchod par byas pas yi rangs par
186a7(khri pa): 'gyur ro/ /lha dbang chung bar grags pa gang dag phyogs de na 'khod pa de dag kyang lha mthu che ba/ rdzu 'phrul che ba de dag gi gzi brjid dang dpal dang / bla mar gyur pa nyid mi bzod pas/ phyogs de nas 'dong bar sems par 'gyur ro/ /ji lta ji ltar lha dbang che bar grags
186b1(khri pa): rdzu 'phrul che ba/ mthu che ba 'ong bar bya bar sems pa de lta de ltar rigs kyi bu'am rigs kyi bu mo de'i mos pa rgya chen por 'gyur ro/ /de'i nyen 'khor du gtsang sbra mi byed pa'i bag spyad par mi bya'o/ /rigs kyi bu'am rigs kyi bu mo des kyang shes rab kyi pha rol tu phyin pa 'di la
186b2(khri pa): mchod pa'i don du sa phyogs de bdug pa sna tshogs kyis bdug par bya/ me tog sna tshogs dgram par bya/ pog phor rnams nas bdug par bya/ dar gyi lda ldi gtsang ma bre bar bya/ bla re sna tshogs bzang po bre bar bya/ sa phyogs de rnam pa du mas legs par brgyan par bya'o/ /kun
186b3(khri pa): dga' bo gzhan yang rigs kyi bu'am rigs kyi bu mo de shes rab kyi pha rol tu phyin pa 'di la bkur sti byed cing / mchod pa byed pa'i lus ngal bar mi 'gyur/ lus bde ba dang / sems bde ba dang / lus yang ba nyid dang / lus gzi brjid dang ldan pa dang / sems gsal
186b4(khri pa): bar 'gyur ro/ /yang de 'di ltar 'du shes par 'gyur te/ nyal ba na rmi lam sdig pa can dag mthong bar mi 'gyur ro/ /des rmi lam du de bzhin gshegs pa dgra bcom pa yang dag par rdzogs pa'i sangs rgyas sku skyes bu chen po'i mtshan sum cu rtsa gnyis kyis legs par
186b5(khri pa): brgyan pa/ sku dpe byad bzang po brgyad cus gsal bar byas pa/ sku gser gyi mdog can dge slong gi dge 'dun gyis yongs su bskor cing mdun gyis bltas nas chos ston pa mthong bar 'gyur ro/ /de bzhin gshegs pa dgra bcom pa yang dag par rdzogs pa'i sangs rgyas
186b6(khri pa): de las kyang 'di lta ste/ pha rol tu phyin pa drug dang / dran pa nye bar gzhag pa bzhi nas/ sangs rgyas kyi chos ma 'dres pa brgyad kyi bar gyi chos thos par 'gyur ro/ /pha rol tu phyin pa de dag gi don rnam par dbye ba thos par 'gyur ro/ /de bzhin du sangs rgyas kyi chos ma
186b7(khri pa): 'dres pa brgyad kyi bar gyi don rnam par dbye ba thos par 'gyur ro/ /byang chub kyi shing yang mthong bar 'gyur ro/ /byang chub sems dpa' byang chub kyi shing drung du 'gro ba mthong bar 'gyur ro/ /bla na med pa yang dag par rdzogs pa'i byang chub mngon par rdzogs par sangs rgyas
187a1(khri pa): pa mthong bar 'gyur ro/ /de bzhin du mngon par rdzogs par sangs rgyas nas kyang chos kyi 'khor lo bskor ba mthong bar 'gyur ro/ /byang chub sems dpa' 'bum phrag mang po dag rnam pa thams cad mkhyen pa nyid ni 'di ltar yongs su thob par bya'o/ /sems
187a2(khri pa): can rnams ni 'di ltar yongs su smin par bya'o/ /sangs rgyas kyi zhing ni 'di ltar yongs su dag par bya'o/ /bdud 'khor dang bcas pa ni 'di ltar yongs su gdul bar bya'o/ /zhes 'bel ba'i gtam rnam par gtan la dbab pa byed pa yang shes shing mthong bar 'gyur ro/ /shar phyogs
187a3(khri pa): nas sangs rgyas bye ba khrag khrig 'bum phrag mang po dag gi sgra thos par 'gyur ro/ /de bzhin du lho phyogs dang / nub phyogs dang / byang phyogs dang / phyogs mtshams kyi bar dag nas/ sangs rgyas bye ba khrag khrig 'bum phrag mang po dag gi sgra thos par 'gyur te/ kye 'jig
187a4(khri pa): rten gyi khams che ge mo zhig na/ de bzhin gshegs pa dgra bcom pa yang dag par rdzogs pa'i sangs rgyas che ge mo zhes bya ba zhig byang chub sems dpa' stong phrag 'di snyed cig dang / nyan thos bye ba khrag khrig 'bum phrag 'di snyed gcig gis yongs su bskor cing mdun gyis bltas
187a5(khri pa): nas chos ston to zhes thos par 'gyur ro/ /de bzhin du shar phyogs na sangs rgyas bye ba khrag khrig 'bum phrag mang po dag yongs su mya ngan las 'da' ba dag mthong bar 'gyur ro/ /yongs su mya ngan las 'das pa de dag gi mchod rten rin po che sna bdun las byas pa bye ba phrag 'bum dag
187a6(khri pa): mthong bar 'gyur ro/ /de bzhin gshegs pa dgra bcom pa yang dag par rdzogs pa'i sangs rgyas de dag dang / de bzhin gshegs pa'i mchod rten de dag la me tog dang / phreng ba dang / spos dang / byug pa dang / phye ma dang / chos gos dang / na bza' dang / gdugs dang /
187a7(khri pa): rgyal mtshan dang / ba dan dang / rol mo'i sgra sna tshogs pa dag gis bkur sti byed pa dang / ri mor byed pa dang / mchod par byed pa mthong bar 'gyur ro/ /de bzhin du steng gi phyogs kyi bar du yang de bzhin du sbyar bar bya ste/ rigs kyi bu'am rigs kyi bu mo des rmi lam bzang po de lta
187b1(khri pa): bu dag mthong bar 'gyur ro/ /de bde ba kho nar sad par 'gyur/ de'i lus la gzi byin 'jug par 'gyur/ de'i lus yang ba nyid du shes par 'gyur/ de zas la brkam pa nyid du mi 'gyur/ chos gos la brkam pa nyid du ma yin/ na ba'i gso sman dang / yo byad la
187b2(khri pa): brkam pa nyid du mi 'gyur/ de zas kyi 'du shes chung ba nyid du 'gyur ro/ /de bzhin du sbyar te/ de yo byad kyi 'du shes chung ba nyid du 'gyur te/ dper na dge slong rnal 'byor spyod pa 'dod pa nas/ ting nge 'dzin las langs pa zas la brkam pa'i shas che ba ma yin pa de bzhin du
187b3(khri pa): zas kyi 'du shes chung bar 'gyur ro/ /de ci'i phyir zhe na/ kun dga' bo gang la la zhig gis lus la mi ma yin pa rnams gzi byin 'jug par byed na/ de ni de bzhin du 'gyur te/ des na de la shar phyogs kyi 'jig rten gyi khams gang gA'i klung gi bye ma snyed dag na bzhugs pa'i de bzhin
187b4(khri pa): gshegs pa rnams dang / byang chub sems dpa' rnams dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po dag lus la gzi byin nye bar bsgrub par 'gyur bas/ ji srid 'tsho'i bar du ba dan gyi
187b5(khri pa): bar dag dang / rol mo'i sgra sna tshogs dag gis bkur sti bya/ bla mar bya/ ri mor bya/ mchod par bya'o/ /shes rab kyi pha rol tu phyin pa khri pa las phan yon gyi le'u zhes bya ste bcu bdun pa'o// //de nas bcom ldan 'das la tshe dang ldan pa sha ra dwa ti'i bus
187b6(khri pa): 'di skad ces gsol to/ /btsun pa bcom ldan 'das byang chub sems dpa' sems dpa' chen po gang shes rab kyi pha rol tu phyin pa zab mo 'di la mos par 'gyur ba de gang nas shi 'phos nas 'dir mchis pa lags/ de yun ji srid cig nas bla na med pa yang dag par rdzogs pa'i byang
187b7(khri pa): chub tu yang dag par zhugs pa lags/ des de bzhin gshegs pa ji snyed cig la bsnyen bkur bgyis pa lags/ des sbyin pa'i pha rol tu phyin pa dang / de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang /
188a1(khri pa): bsam gtan gyi pha rol tu phyin pa dang / shes rab kyi pha rol tu phyin pa la yun ji srid cig nas spyad pa lags/ shes rab kyi pha rol tu phyin pa zab mo 'di nyid la don dang tshul las mos par 'gyur lags sam/ de skad ces gsol pa dang / bcom ldan 'das kyis tshe
188a2(khri pa): dang ldan pa sha ra dwa ti'i bu la 'di skad ces bka' stsal to/ /sha ra dwa ti'i bu byang chub sems dpa' sems dpa' chen po de ni phyogs bcu'i 'jig rten gyi khams gang gA'i klung gi bye ma snyed dag tu de bzhin gshegs pa dgra bcom pa yang dag par rdzogs pa'i sangs rgyas dpag tu med grangs med
188a3(khri pa): tshad med pa dag la bsnyen bkur byas nas 'dir 'ong ba dag yin/ 'dir skyes zhing byung ba dag yin no/ /sha ra dwa ti'i bu byang chub sems dpa' sems dpa' chen po de ni bskal pa bye ba khrag khrig 'bum phrag gzhal du med cing / grangs med tshad med pa nas bla na med pa yang dag
188a4(khri pa): par rdzogs pa'i byang chub tu yang dag par zhugs pa yin no/ /des sems dang po bskyed phyin chad sbyin pa'i pha rol tu phyin pa la spyod cing 'ongs pa yin/ de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa
188a5(khri pa): dang / bsam gtan gyi pha rol tu phyin pa dang / shes rab kyi pha rol tu phyin pa la spyod cing 'ongs pa yin no/ /sha ra dwa ti'i bu de ni phyin chad de bzhin gshegs pa dgra bcom pa yang dag par rdzogs pa'i sangs rgyas grangs med tshad med pa dag la bsnyen bkur byed cing 'dir 'ongs pa
188a6(khri pa): yin no/ /sha ra dwa ti'i bu byang chub sems dpa' sems dpa' chen po de ni shes rab kyi pha rol tu phyin pa mthong ngam thos na bdag gis ni ston pa mthong ngo zhes sems bskyed par 'gyur ro/ /sha ra dwa ti'i bu byang chub sems dpa' sems dpa' chen po de ni shes rab kyi pha rol tu phyin pa de la
188a7(khri pa): yang don dang tshig las mtshan ma med pa dang / gnyis su med pa dang / dmigs su med pa'i tshul gyis rjes su rtogs par 'gyur ro/ /de nas bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das shes rab kyi pha rol tu phyin pa
188b1(khri pa): ni nyan pa po dang / lta ba po rnams kyi ston pa lags so/ /bcom ldan 'das kyis bka' stsal pa/ rab 'byor ma yin no/ /de ci'i phyir zhe na/ rab 'byor shes rab kyi pha rol tu phyin pa la ni nyan pa po dang / lta ba po med do/ /rab 'byor chos bems po nyid kyi phyir shes rab kyi
188b2(khri pa): pha rol tu phyin pa mi thos mi mthong ngo / /de bzhin du chos bems po nyid kyi phyir bsam gtan gyi pha rol tu phyin pa mi thos mi mthong ngo / /de bzhin du chos bems po nyid kyi phyir brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin
188b3(khri pa): pa dang / sbyin pa'i pha rol tu phyin pa mi thos mi mthong ngo / /de bzhin du chos bems po nyid kyi phyir/ nang stong pa nyid mi thos mi mthong ngo / /de bzhin du sbyar te/ chos bems po nyid kyi phyir/ dngos po med pa'i ngo bo nyid stong pa nyid kyi bar du mi thos mi mthong ngo / /de bzhin du
188b4(khri pa): chos bems po nyid kyi phyir/ dran pa nye bar gzhag pa rnams mi thos mi mthong ngo / /de bzhin du chos bems po nyid kyi phyir/ 'phags pa'i lam yan lag brgyad pa'i bar du mi thos mi mthong ngo / /de bzhin du chos bems po nyid kyi phyir/ de bzhin gshegs pa'i stobs
188b5(khri pa): bcu nas/ sangs rgyas kyi chos ma 'dres pa brgyad kyi bar du mi thos mi mthong ngo / /rab 'byor chos bems po nyid kyi phyir/ byang chub dang sangs rgyas kyang mi thos mi mthong ngo / /de nas bcom ldan 'das la tshe dang ldan pa rab 'byor gyis 'di skad ces gsol to/ /
188b6(khri pa): btsun pa bcom ldan 'das shes rab kyi pha rol tu phyin pa 'di ni zab pa mos par dka' ba lags so/ /bcom ldan 'das kyis bka' stsal pa/ rab 'byor de de bzhin no/ /ji skad smras pa de bzhin te/ rab 'byor shes rab kyi pha rol tu phyin pa 'di ni zab bo/ /de ci'i phyir zhe na/
188b7(khri pa): rab 'byor 'di ltar gzugs ni ma bcings ma grol ba yin la/ rab 'byor de bzhin du tshor ba dang / 'du shes dang / 'du byed rnams dang / rnam par shes pa ni ma bcings ma grol ba yin pa'i phyir ro/ /de ci'i phyir zhe na/ gzugs dngos po med pa'i rang bzhin ni gzugs yin pa'i phyir ro/ /
189a1(khri pa): rab 'byor de bzhin du tshor ba dang / 'du shes dang / 'du byed rnams dang / rnam par shes pa dngos po med pa'i rang bzhin ni rnam par shes pa yin pa'i phyir ro/ /rab 'byor sbyin pa'i pha rol tu phyin pa yang ma bcings ma grol ba'o/ /de ci'i phyir zhe na/ rab
189a2(khri pa): 'byor sbyin pa'i pha rol tu phyin pa dngos po med pa'i rang bzhin ni sbyin pa'i pha rol tu phyin pa yin pa'i phyir ro/ /rab 'byor de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa
189a3(khri pa): dang / shes rab kyi pha rol tu phyin pa ni ma bcings ma grol ba'o/ /de ci'i phyir zhe na/ shes rab kyi pha rol tu phyin pa'i bar du dngos po med pa'i rang bzhin ni/ shes rab kyi pha rol tu phyin pa yin pa'i phyir ro/ /rab 'byor nang stong pa nyid ni ma bcings ma grol ba'o/ /de ci'i
189a4(khri pa): phyir zhe na/ rab 'byor nang stong pa nyid dngos po med pa'i rang bzhin ni nang stong pa nyid yin pa'i phyir ro/ /de bzhin du sbyar te/ rab 'byor dngos po med pa'i ngo bo nyid stong pa nyid kyi bar du yang ma bcings ma grol ba'o/ /de ci'i phyir zhe na/ rab 'byor dngos po med pa'i ngo bo nyid stong pa nyid
189a5(khri pa): dngos po med pa'i rang bzhin ni dngos po med pa'i ngo bo nyid stong pa nyid yin pa'i phyir ro/ /rab 'byor dran pa nye bar gzhag pa bzhi ni ma bcings ma grol ba'o/ /de ci'i phyir zhe na/ rab 'byor dran pa nye bar gzhag pa dngos po med pa'i rang bzhin ni/ dran pa nye bar gzhag pa bzhi yin pa'i
189a6(khri pa): phyir ro/ /de bzhin du sbyar te/ rab 'byor 'phags pa'i lam yan lag brgyad pa'i bar dang / de bzhin gshegs pa'i stobs bcu dang / sangs rgyas kyi chos ma 'dres pa brgyad kyi bar dang / thams cad shes pa nyid dang / lam gyi rnam pa shes pa nyid dang / rnam pa thams
189a7(khri pa): cad mkhyen pa nyid kyi bar ni ma bcings ma grol ba'o/ /de ci'i phyir zhe na/ rab 'byor rnam pa thams cad mkhyen pa nyid dngos po med pa'i rang bzhin ni/ rnam pa thams cad mkhyen pa nyid yin pa'i phyir ro/ /rab 'byor gzhan yang gzugs kyi sngon gyi mtha' ni ma bcings ma grol ba'o/ /
189b1(khri pa): de ci'i phyir zhe na/ rab 'byor sngon gyi mtha' dngos po med pa'i rang bzhin ni gzugs yin pa'i phyir ro/ /rab 'byor de bzhin du tshor ba dang / 'du shes dang / 'du byed rnams dang / rnam par shes pa'i sngon gyi mtha' ni ma bcings ma grol ba'o/ /de ci'i phyir zhe na/ rab
189b2(khri pa): 'byor sngon gyi mtha' dngos po med pa'i rang bzhin ni rnam par shes pa yin pa'i phyir ro/ /de bzhin du sbyar te/ rnam pa thams cad mkhyen pa nyid kyi bar gyi sngon gyi mtha' ni ma bcings ma grol ba ste/ sngon gyi mtha' dngos po med pa'i rang bzhin ni rnam pa thams cad mkhyen pa nyid
189b3(khri pa): yin pa'i phyir ro/ /rab 'byor gzhan yang gzugs ni sngon gyi mtha' las ma bcings ma grol ba'o/ /de ci'i phyir zhe na/ rab 'byor sngon gyi mtha' dngos po med pa'i rang bzhin ni gzugs yin pa'i phyir ro/ /rab 'byor de bzhin du tshor ba dang / 'du shes dang / 'du byed
189b4(khri pa): rnams dang / rnam par shes pa ni sngon gyi mtha' las ma bcings ma grol ba'o/ /de ci'i phyir zhe na/ rab 'byor sngon gyi mtha' dngos po med pa'i rang bzhin ni rnam par shes pa yin pa'i phyir ro/ /rab 'byor de bzhin du sbyar te/ rnam pa thams cad mkhyen pa nyid kyi bar ni sngon gyi
189b5(khri pa): mtha' las ma bcings ma grol ba'o/ /de ci'i phyir zhe na/ rab 'byor sngon gyi mtha' dngos po med pa'i rang bzhin ni rnam pa thams cad mkhyen pa nyid yin pa'i phyir ro/ /rab 'byor gzugs ni phyi ma'i mtha' las ma bcings ma grol ba'o/ /de ci'i phyir zhe na/ rab 'byor phyi
189b6(khri pa): ma'i mtha' dngos po med pa'i rang bzhin ni gzugs yin pa'i phyir ro/ /rab 'byor de bzhin du tshor ba dang / 'du shes dang / 'du byed rnams dang / rnam par shes pa ni phyi ma'i mtha' las ma bcings ma grol ba'o/ /de ci'i phyir zhe na/ rab 'byor phyi ma'i mtha' dngos po med
189b7(khri pa): pa'i rang bzhin ni rnam par shes pa yin pa'i phyir ro/ /rab 'byor de bzhin du sbyar te/ rnam pa thams cad mkhyen pa nyid kyi bar ni phyi ma'i mtha' las ma bcings ma grol ba'o/ /de ci'i phyir zhe na/ rab 'byor phyi ma'i mtha' dngos po med pa'i rang bzhin ni rnam pa thams cad mkhyen pa nyid
190a1(khri pa): yin pa'i phyir ro/ /rab 'byor gzugs ni da ltar byung ba las ma bcings ma grol ba'o/ /de ci'i phyir zhe na/ rab 'byor da ltar byung ba dngos po med pa'i rang bzhin ni gzugs yin pa'i phyir ro/ /rab 'byor de bzhin du tshor ba dang / 'du shes dang / 'du byed
190a2(khri pa): rnams dang / rnam par shes pa ni da ltar byung ba las ma bcings ma grol ba'o/ /de ci'i phyir zhe na/ rab 'byor da ltar byung ba dngos po med pa'i rang bzhin ni rnam par shes pa yin pa'i phyir ro/ /rab 'byor de bzhin du sbyar te/ rnam pa thams cad mkhyen pa nyid kyi bar du da
190a3(khri pa): ltar byung ba las ma bcings ma grol ba'o/ /de ci'i phyir zhe na/ rab 'byor da ltar byung ba dngos po med pa'i rang bzhin ni rnam pa thams cad mkhyen pa nyid yin pa'i phyir ro/ /de nas bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan
190a4(khri pa): 'das shes rab kyi pha rol tu phyin pa 'di ni mi brtson pa rnams dang / dge ba'i rtsa ba ma bskrun pa rnams dang / sdig pa'i grogs po'i sug par mchis pa rnams dang / bdud kyi dbang du mchis pa rnams dang / le lo can rnams dang / brtson 'grus chung ba rnams dang / bskyud ngas pa
190a5(khri pa): rnams dang / shes bzhin ma mchis par spyod pa rnams kyis mos par dka' ba lags so/ /bcom ldan 'das kyis bka' stsal pa/ rab 'byor de de bzhin no/ /ji skad smras pa de bzhin te/ rab 'byor shes rab kyi pha rol tu phyin pa 'di ni mi brtson pa dang / shes bzhin med
190a6(khri pa): par spyod pa rnams kyi bar dag gis mos par dka' ba yin no/ /rab 'byor gzugs rnam par dag pa gang yin pa 'bras bu rnam par dag pa yang de yin/ de bzhin du tshor ba dang / 'du shes dang / 'du byed rnams dang / rnam par shes pa rnam par dag pa yang de yin/ de bzhin du sbyar te/
190a7(khri pa): byang chub kyi bar du rnam par dag pa gang yin pa/ 'bras bu rnam par dag pa yang de yin no/ /rab 'byor gzhan yang gzugs rnam par dag pa gang yin pa de ni/ shes rab kyi pha rol tu phyin pa rnam par dag pa'o/ /shes rab kyi pha rol tu phyin pa rnam par dag pa gang yin pa de ni/ gzugs
190b1(khri pa): rnam par dag pa ste/ de ltar na gzugs rnam par dag pa gang yin pa dang / shes rab kyi pha rol tu phyin pa rnam par dag pa 'di ni gnyis su med de gnyis su dbyer med cing tha mi dad de gcad du med do/ /de bzhin du sbyar te/ gzugs rnam par dag pa gang yin pa de ni/ rnam pa thams cad
190b2(khri pa): mkhyen pa nyid kyi bar du rnam par dag pa'o/ /rnam pa thams cad mkhyen pa nyid kyi bar du rnam par dag pa gang yin pa de ni/ gzugs rnam par dag pa ste/ de ltar na gzugs rnam par dag pa dang / rnam pa thams cad mkhyen pa nyid rnam par dag pa 'di ni gnyis su med de gnyis su dbyer med cing tha mi
190b3(khri pa): dad de gcad du med do/ /rab 'byor gzhan yang gnyis su med pa rnam par dag pa gang yin pa dang / gzugs rnam par dag pa gang yin pa dang / rnam pa thams cad mkhyen pa nyid kyi bar du rnam par dag pa gang yin pa 'di ni gnyis su med de gnyis su dbyer med cing tha mi dad de gcad du med
190b4(khri pa): do/ /rab 'byor gzhan yang sems can dang / srog dang / skye ba po dang / shes pa po dang / mthong ba po'i bar du rnam par dag pas/ gzugs rnam par dag pa'o/ /de bzhin du tshor ba dang / 'du shes dang / 'du byed rnams dang / rnam par shes pa rnam par dag pa'o/ /de
190b5(khri pa): bzhin du sbyar te/ shes pa po dang / mthong ba po'i bar du rnam par dag pas/ rnam pa thams cad mkhyen pa nyid rnam par dag pa ste/ de ltar na shes pa po dang / mthong ba po rnam par dag pa dang / rnam pa thams cad mkhyen pa nyid rnam par dag pa 'di ni gnyis su med de gnyis su dbyer med
190b6(khri pa): cing tha mi dad de gcad du med do/ /rab 'byor gzhan yang 'dod chags dang / zhe sdang dang / gti mug rnam par dag pas gzugs rnam par dag pa/ de bzhin du tshor ba dang / 'du shes dang / 'du byed rnams dang / rnam par shes pa rnam par dag pa/ de bzhin du sbyar te/ rnam pa
190b7(khri pa): thams cad mkhyen pa nyid kyi bar du rnam par dag pa ste/ de ltar na 'dod chags dang / zhe sdang dang / gti mug rnam par dag pa dang / gzugs dang / tshor ba dang / 'du shes dang / 'du byed rnams dang / rnam par shes pa rnam par dag pa dang / rnam pa thams cad mkhyen pa nyid kyi bar du
191a1(khri pa): rnam par dag pa 'di ni gnyis su med de gnyis su dbyer med cing tha mi dad de gcad du med do/ /rab 'byor gzhan yang ma rig pa rnam par dag pas/ 'du byed rnam par dag pa'o/ /'du byed rnam par dag pas/ rnam par shes pa rnam par dag pa'o/ /rnam par
191a2(khri pa): shes pa rnam par dag pas/ ming dang gzugs rnam par dag pa'o/ /ming dang gzugs rnam par dag pas/ skye mched drug rnam par dag pa'o/ /skye mched drug rnam par dag pas/ reg pa rnam par dag pa'o/ /reg pa rnam par dag pas/ tshor ba rnam par dag pa'o/ /tshor
191a3(khri pa): ba rnam par dag pas/ sred pa rnam par dag pa'o/ /sred pa rnam par dag pas/ len pa rnam par dag pa'o/ /len pa rnam par dag pas/ srid pa rnam par dag pa'o/ /srid pa rnam par dag pas/ skye ba rnam par dag pa'o/ /skye ba rnam par dag pas/ rga shi dang mya ngan dang / smre
191a4(khri pa): sngags 'don pa dang / sdug bsngal ba dang / yid mi bde ba dang / 'khrug pa rnam par dag pa'o/ /rga shi dang mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa rnam par dag pas/ shes rab kyi pha rol tu phyin pa rnam par dag pa'o/ /
191a5(khri pa): shes rab kyi pha rol tu phyin pa rnam par dag pas/ bsam gtan gyi pha rol tu phyin pa rnam par dag pa'o/ /bsam gtan gyi pha rol tu phyin pa rnam par dag pas/ brtson 'grus kyi pha rol tu phyin pa rnam par dag pa'o/ /brtson 'grus kyi pha rol tu phyin pa rnam par dag pas/ bzod pa'i
191a6(khri pa): pha rol tu phyin pa rnam par dag pa'o/ /bzod pa'i pha rol tu phyin pa rnam par dag pas/ tshul khrims kyi pha rol tu phyin pa rnam par dag pa'o/ /tshul khrims kyi pha rol tu phyin pa rnam par dag pas/ sbyin pa'i pha rol tu phyin pa rnam par dag pa'o/ /sbyin pa'i pha rol tu phyin pa rnam par
191a7(khri pa): dag pas/ nang stong pa nyid rnam par dag pa nas/ de bzhin du sbyar te/ dngos po med pa'i ngo bo nyid stong pa nyid kyi bar du rnam par dag pa'o/ /dngos po med pa'i ngo bo nyid stong pa nyid rnam par dag pas/ dran pa nye bar gzhag pa rnam par dag pa'o/ /dran pa nye bar gzhag pa rnam par
191b1(khri pa): dag pas/ thams cad shes pa nyid kyi bar du rnam par dag pa'o/ /thams cad shes pa nyid rnam par dag pas/ lam gyi rnam pa shes pa nyid rnam par dag pa'o/ /lam gyi rnam pa shes pa nyid rnam par dag pas/ rnam pa thams cad mkhyen pa nyid rnam par dag pa ste/ de ltar na thams
191b2(khri pa): cad mkhyen pa nyid rnam par dag pa dang / lam gyi rnam pa shes pa nyid rnam par dag pa dang / rnam pa thams cad mkhyen pa nyid rnam par dag pa 'di ni gnyis su med de/ gnyis su dbyer med cing tha mi dad de gcad du med do/ /rab 'byor gzhan yang shes rab kyi pha rol tu phyin pa rnam
191b3(khri pa): par dag pas/ gzugs rnam par dag pa'o/ /de bzhin du sbyar te/ shes rab kyi pha rol tu phyin pa rnam par dag pas/ rnam pa thams cad mkhyen pa nyid kyi bar du rnam par dag pa ste/ de ltar na shes rab kyi pha rol tu phyin pa rnam par dag pa dang / rnam pa thams cad mkhyen pa
191b4(khri pa): nyid kyi bar du rnam par dag pa 'di ni gnyis su med de gnyis su dbyer med cing tha mi dad de gcad du med do/ /de ltar gong ma bzhin du sbyar te/ bsam gtan gyi pha rol tu phyin pa rnam par dag pas/ gzugs rnam par dag pa dang / rnam pa thams cad mkhyen pa nyid kyi bar du rnam par dag pa'o/ /
191b5(khri pa): de bzhin du brtson 'grus kyi pha rol tu phyin pa rnam par dag pas/ gzugs rnam par dag pa dang / rnam pa thams cad mkhyen pa nyid kyi bar du rnam par dag pa'o/ /de bzhin du bzod pa'i pha rol tu phyin pa rnam par dag pas/ gzugs rnam par dag pa dang / rnam pa thams cad mkhyen pa
191b6(khri pa): nyid kyi bar du rnam par dag pa'o/ /de bzhin du sbyar te/ tshul khrims kyi pha rol tu phyin pa rnam par dag pas/ gzugs rnam par dag pa dang / rnam pa thams cad mkhyen pa nyid kyi bar du rnam par dag pa'o/ /de bzhin du sbyin pa'i pha rol tu phyin pa rnam par dag pas/ gzugs rnam
191b7(khri pa): par dag pa dang / rnam pa thams cad mkhyen pa nyid kyi bar du rnam par dag pa'o/ /rab 'byor gzhan yang nang stong pa nyid rnam par dag pas/ gzugs rnam par dag pa dang / rnam pa thams cad mkhyen pa nyid kyi bar du rnam par dag pa'o/ /de ltar gong ma bzhin du sbyar te/ dngos
192a1(khri pa): po med pa'i ngo bo nyid stong pa nyid kyi bar du rnam par dag pas/ gzugs rnam par dag pa dang / rnam pa thams cad mkhyen pa nyid kyi bar du rnam par dag pa'o/ /de bzhin du dran pa nye bar gzhag pa rnam par dag pas/ gzugs rnam par dag pa dang / rnam pa thams
192a2(khri pa): cad mkhyen pa nyid kyi bar du rnam par dag pa'o/ /de bzhin du sbyar te/ lam gyi bar du rnam par dag pas/ gzugs rnam par dag pa dang / rnam pa thams cad mkhyen pa nyid kyi bar du rnam par dag pa'o/ /de ltar gong ma bzhin du sbyar te/ sangs rgyas kyi chos ma 'dres pa brgyad kyi
192a3(khri pa): bar du rnam par dag pas/ gzugs rnam par dag pa dang / rnam pa thams cad mkhyen pa nyid kyi bar du rnam par dag pa ste/ de ltar na sangs rgyas kyi chos ma 'dres pa brgyad kyi bar du rnam par dag pa dang / gzugs rnam par dag pa dang / rnam pa thams cad mkhyen pa nyid rnam
192a4(khri pa): par dag pa 'di ni gnyis su med de gnyis su dbyer med cing tha mi dad de gcad du med do/ /tshig re re la yang de bzhin du sbyar bar bya ste/ rgya cher tshig re re las kyang de bzhin du sbyar bar bya zhing rjes su 'jug par bya'o/ /rab 'byor gzhan yang 'dus byas rnam par dag pas/ 'dus ma
192a5(khri pa): byas rnam par dag pa'o/ /'dus ma byas rnam par dag pas/ 'dus byas rnam par dag pa ste/ de ltar na 'dus byas rnam par dag pa dang / 'dus ma byas rnam par dag pa 'di ni gnyis su med de gnyis su dbyer med cing tha mi dad de gcad du med do/ /rab 'byor gzhan yang 'das pa rnam
192a6(khri pa): par dag pas/ ma 'ongs pa dang / da ltar byung ba rnam par dag pa'o/ /ma 'ongs pa rnam par dag pas/ 'das pa dang / da ltar byung ba rnam par dag pa'o/ /da ltar byung ba rnam par dag pas/ 'das pa dang ma 'ongs pa rnam par dag pa ste/ de ltar na 'das pa rnam par dag pa
192a7(khri pa): dang / ma 'ongs pa rnam par dag pa dang / da ltar byung ba rnam par dag pa 'di ni gnyis su med de gnyis su dbyer med cing tha mi dad de gcad du med do/ /de nas bcom ldan 'das la tshe dang ldan pa sha ra dwa ti'i bus 'di skad ces gsol to/ /btsun pa bcom ldan 'das chos rnam par dag pa
192b1(khri pa): 'di ni zab pa lags so/ /bcom ldan 'das kyis bka' stsal pa/ sha ra dwa ti'i bu chos rnam par dag pa ni shin tu rnam par dag pa'i phyir ro/ /gsol pa gang shin tu rnam par dag pa'i slad du lags/ bka' stsal pa/ gzugs shin tu rnam par dag pa'i phyir/ chos rnam par
192b2(khri pa): dag pa 'di zab bo/ /de bzhin du tshor ba dang / 'du shes dang / 'du byed rnams dang / rnam par shes pa shin tu rnam par dag pa'i phyir/ chos rnam par dag pa 'di zab bo/ /de bzhin du sbyin pa'i pha rol tu phyin pa shin tu rnam par dag pa'i phyir/ chos rnam par dag pa 'di zab bo/ /de bzhin
192b3(khri pa): du shes rab kyi pha rol tu phyin pa'i bar du shin tu rnam par dag pa'i phyir/ chos rnam par dag pa 'di zab bo/ /de bzhin du dran pa nye bar gzhag pa rnams shin tu rnam par dag pa'i phyir dang / 'phags pa'i lam yan lag brgyad pa'i bar du shin tu rnam par dag pa'i phyir dang / de bzhin gshegs
192b4(khri pa): pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad shin tu rnam par dag pa'i phyir/ chos rnam par dag pa 'di zab bo/ /de bzhin du byang chub rnam par dag
192b5(khri pa): pa'i phyir dang / rnam pa thams cad mkhyen pa nyid dang / yang dag par rdzogs pa'i sangs rgyas shin tu rnam par dag pa'i phyir/ chos rnam par dag pa 'di zab bo/ /gsol pa/ btsun pa bcom ldan 'das chos rnam par dag pa ni snang ba lags so/ /bcom ldan 'das kyis bka'
192b6(khri pa): stsal pa/ sha ra dwa ti'i bu shin tu rnam par dag pa'i phyir/ chos rnam par dag pa 'di snang ba yin no/ /gsol pa/ gang shin tu rnam par dag pa'i slad du/ chos rnam par dag pa 'di snang ba lags/ bcom ldan 'das kyis bka' stsal pa/ sha ra dwa ti'i bu shes rab kyi pha rol tu phyin
192b7(khri pa): pa shin tu rnam par dag pa'i phyir/ chos rnam par dag pa 'di snang ba yin no/ /sha ra dwa ti'i bu sbyin pa'i pha rol tu phyin pa'i bar du shin tu rnam par dag pa'i phyir/ chos rnam par dag pa 'di snang ba yin no/ /de bzhin du sbyar te/ rnam pa thams cad mkhyen pa nyid kyi bar du shin tu rnam par dag
193a1(khri pa): pa'i phyir/ chos rnam par dag pa 'di snang ba yin no/ /gsol pa/ btsun pa bcom ldan 'das chos rnam par dag pa ni nying mtshams sbyor ba ma mchis pa lags so/ /bcom ldan 'das kyis bka' stsal pa/ sha ra dwa ti'i bu shin tu rnam par dag pa'i phyir/ chos
193a2(khri pa): rnam par dag pa ni nying mtshams sbyor ba med pa yin no/ /gsol pa/ gang shin tu rnam par dag pa'i slad du/ chos rnam par dag pa nying mtshams sbyor ba ma mchis pa lags/ bcom ldan 'das kyis bka' stsal pa/ sha ra dwa ti'i bu gzugs 'pho ba med pa dang / shin tu
193a3(khri pa): rnam par dag pa'i phyir/ chos rnam par dag pa ni nying mtshams sbyor ba med pa yin no/ /de ltar gong ma bzhin du sbyar te/ rnam pa thams cad mkhyen pa nyid kyi bar du 'pho ba med pa dang / shin tu rnam par dag pa'i phyir/ chos rnam par dag pa ni nying mtshams sbyor ba med pa yin no/ /
193a4(khri pa): gsol pa/ btsun pa bcom ldan 'das chos rnam par dag pa ni kun nas nyon mongs pa can ma lags so/ /bcom ldan 'das kyis bka' stsal pa/ sha ra dwa ti'i bu shin tu rnam par dag pa'i phyir/ chos rnam par dag pa ni kun nas nyon mongs pa can ma yin no/ /gsol pa/
193a5(khri pa): gang shin tu rnam par dag pa'i slad du/ chos rnam par dag pa ni kun nas nyon mongs pa can ma lags/ bcom ldan 'das kyis bka' stsal pa/ sha ra dwa ti'i bu gzugs rang bzhin gyis 'od gsal ba'i phyir/ chos rnam par dag pa ni kun nas nyon mongs pa can ma yin no/ /de
193a6(khri pa): bzhin du rnam pa thams cad mkhyen pa nyid kyi bar du rang bzhin gyis 'od gsal ba'i phyir/ chos rnam par dag pa ni kun nas nyon mongs pa can ma yin no/ /gsol pa/ btsun pa bcom ldan 'das chos rnam par dag pa ni thob pa ma mchis shing mngon par rtogs pa ma mchis pa
193a7(khri pa): lags so/ /bcom ldan 'das kyis bka' stsal pa/ sha ra dwa ti'i bu shin tu rnam par dag pa'i phyir/ chos rnam par dag pa ni thob pa med cing mngon par rtogs pa med pa yin no/ /gsol pa/ gang shin tu rnam par dag pa'i slad du/ chos rnam par dag pa ni thob pa ma mchis
193b1(khri pa): shing mngon par rtogs pa ma mchis pa lags/ bcom ldan 'das kyis bka' stsal pa/ sha ra dwa ti'i bu gzugs stong pa nyid kyi phyir/ chos rnam par dag pa ni thob pa med cing mngon par rtogs pa med pa yin no/ /de bzhin du sbyar te/ rnam pa thams cad mkhyen pa
193b2(khri pa): nyid kyi bar du stong pa nyid kyi phyir/ chos rnam par dag pa la ni thob pa med cing mngon par rtogs pa med pa yin no/ /gsol pa/ btsun pa bcom ldan 'das chos rnam par dag pa ni mngon par ma grub pa lags so/ /bcom ldan 'das kyis bka' stsal pa/ sha ra dwa ti'i bu shin
193b3(khri pa): tu rnam par dag pa'i phyir/ chos rnam par dag pa ni mngon par ma grub pa yin no/ /gsol pa/ gang shin tu rnam par dag pa'i slad du/ chos rnam par dag pa mngon par ma grub pa lags/ bcom ldan 'das kyis bka' stsal pa/ gzugs mngon par ma grub pa ni chos rnam
193b4(khri pa): par dag pa yin no/ /de ltar gong ma bzhin du sbyar te/ rnam pa thams cad mkhyen pa nyid kyi bar du mngon par ma grub pa ni chos rnam par dag pa yin no/ /gsol pa/ btsun pa bcom ldan 'das chos rnam par dag pa ni 'dod pa'i khams su mi skye lags so/ /bcom ldan 'das
193b5(khri pa): kyis bka' stsal pa/ sha ra dwa ti'i bu shin tu rnam par dag pa'i phyir/ chos rnam par dag pa ni 'dod pa'i khams su mi skye'o/ /gsol pa/ btsun pa bcom ldan 'das ji ltar na chos rnam par dag pa 'dod pa'i khams su mi skye ba lags/ bcom ldan 'das kyis bka' stsal
193b6(khri pa): pa/ sha ra dwa ti'i bu 'dod pa'i khams kyi ngo bo nyid dmigs su med pa'i phyir/ chos rnam par dag pa ni 'dod pa'i khams su mi skye'o/ /gsol pa/ btsun pa bcom ldan 'das chos rnam par dag pa ni gzugs kyi khams su mi skye lags so/ /bcom ldan 'das kyis bka' stsal pa/
193b7(khri pa): sha ra dwa ti'i bu shin tu rnam par dag pa'i phyir/ chos rnam par dag pa ni gzugs kyi khams su mi skye'o/ /gsol pa/ btsun pa bcom ldan 'das ji ltar na chos rnam par dag pa gzugs kyi khams su mi skye ba lags/ bcom ldan 'das kyis bka' stsal pa/ sha ra dwa ti'i bu gzugs
194a1(khri pa): kyi khams kyi ngo bo nyid dmigs su med pa'i phyir/ chos rnam par dag pa gzugs kyi khams su mi skye'o/ /gzugs med pa'i khams la yang de bzhin du sbyar bar bya'o// //shes rab kyi pha rol tu phyin pa khri pa/ bam po brgyad pa/ gsol
194a2(khri pa): pa/ btsun pa bcom ldan 'das chos rnam par dag pa ni 'tshal ba ma mchis pa lags so/ /bcom ldan 'das kyis bka' stsal pa/ sha ra dwa ti'i bu shin tu rnam par dag pa'i phyir/ chos rnam par dag pa ni shes pa med pa yin no/ /gsol pa/ btsun pa bcom ldan 'das ji
194a3(khri pa): ltar na chos rnam par dag pa 'tshal ba ma mchis pa lags/ bcom ldan 'das kyis bka' stsal pa/ sha ra dwa ti'i bu chos bems po nyid kyi phyir/ chos rnam par dag pa ni shes pa med pa yin no/ /gsol pa/ ci zhig 'tshal ba ma mchis pa lags/ bcom ldan 'das kyis
194a4(khri pa): bka' stsal pa/ gzugs rang bzhin gyis stong pa nyid kyi phyir shes pa med pa yin no/ /de bzhin du tshor ba dang / 'du shes dang / 'du byed rnams dang / rnam par shes pa rang bzhin gyis stong pa nyid kyi phyir shes pa med pa yin no/ /gsol pa/ btsun pa bcom ldan 'das chos
194a5(khri pa): thams cad rnam par dag pa'i slad du/ chos rnam par dag pa lags sam/ bcom ldan 'das kyis bka' stsal pa/ sha ra dwa ti'i bu chos thams cad shin tu rnam par dag pa'i phyir chos rnam par dag pa yin no/ /gsol pa/ btsun pa bcom ldan 'das ji ltar na chos thams cad
194a6(khri pa): rnam par dag pa'i slad du/ chos rnam par dag pa lags/ bcom ldan 'das kyis bka' stsal pa/ sha ra dwa ti'i bu chos thams cad dmigs su med pa'i phyir ro/ /gsol pa/ btsun pa bcom ldan 'das shes rab kyi pha rol tu phyin pa ni rnam pa thams cad mkhyen pa nyid la sman par
194a7(khri pa): bgyid pa yang ma lags/ gnod par bgyid pa yang ma lags so/ /bcom ldan 'das kyis bka' stsal pa/ sha ra dwa ti'i bu shin tu rnam par dag pa'i phyir/ shes rab kyi pha rol tu phyin pa ni rnam pa thams cad mkhyen pa nyid la phan par byed pa yang ma yin/ gnod par byed pa yang ma
194b1(khri pa): yin no/ /gsol pa/ btsun pa bcom ldan 'das ji ltar na shes rab kyi pha rol tu phyin pa rnam pa thams cad mkhyen pa nyid la sman par yang mi bgyid/ gnod par mi bgyid pa lags/ bcom ldan 'das kyis bka' stsal pa/ chos gnas pa nyid kyi phyir ro/ /gsol pa/ btsun
194b2(khri pa): pa bcom ldan 'das shes rab kyi pha rol tu phyin pa rnam par dag pa ni chos ci yang yongs su mi 'dzin pa lags so/ /bcom ldan 'das kyis bka' stsal pa/ sha ra dwa ti'i bu chos thams cad shin tu rnam par dag pa'i phyir/ shes rab kyi pha rol tu phyin pa rnam par dag pa ni chos ci yang
194b3(khri pa): yongs su mi 'dzin pa yin no/ /gsol pa/ btsun pa bcom ldan 'das ji ltar na shes rab kyi pha rol tu phyin pa rnam par dag pa chos ci yang yongs su mi 'dzin pa lags/ bcom ldan 'das kyis bka' stsal pa/ chos kyi dbyings dmigs su med pa'i phyir ro/ /de nas bcom
194b4(khri pa): ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das bdag rnam par dag pas/ gzugs rnam par dag pa lags so/ /bcom ldan 'das kyis bka' stsal pa/ rab 'byor bdag shin tu rnam par dag pa'i phyir ro/ /gsol pa/
194b5(khri pa): btsun pa bcom ldan 'das ci'i slad du/ bdag rnam par dag pas/ gzugs rnam par dag pa lags/ bcom ldan 'das kyis bka' stsal pa/ bdag med pa'i phyir ro/ /gsol pa/ btsun pa bcom ldan 'das bdag rnam par dag pas/ tshor ba dang / 'du shes dang /
194b6(khri pa): 'du byed rnams dang / rnam par shes pa rnam par dag pa lags so/ /bcom ldan 'das kyis bka' stsal pa/ rab 'byor bdag shin tu rnam par dag pa'i phyir ro/ /gsol pa/ btsun pa bcom ldan 'das ci'i slad du/ bdag rnam par dag pas/ tshor ba dang / 'du shes
194b7(khri pa): dang / 'du byed rnams dang / rnam par shes pa rnam par dag pa lags/ bcom ldan 'das kyis bka' stsal pa/ bdag med pa'i phyir ro/ /gsol pa/ btsun pa bcom ldan 'das bdag rnam par dag pas/ sbyin pa'i pha rol tu phyin pa rnam par dag pa lags so/ /de bzhin
195a1(khri pa): du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa rnam par dag cing / shes rab kyi pha rol tu phyin pa rnam par dag pa lags so/ /btsun pa bcom ldan 'das
195a2(khri pa): bdag rnam par dag pas/ dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / 'phags pa'i lam rnam par dag pa lags so/ /btsun pa bcom ldan 'das bdag rnam par dag
195a3(khri pa): pas/ de bzhin gshegs pa'i stobs bcu rnam par dag pa nas/ sangs rgyas kyi chos ma 'dres pa brgyad kyi bar du rnam par dag pa lags so/ /bcom ldan 'das kyis bka' stsal pa/ rab 'byor bdag shin tu rnam par dag pa'i phyir ro/ /gsol pa/ btsun pa bcom
195a4(khri pa): ldan 'das ci'i slad du bdag rnam par dag pas/ sangs rgyas kyi chos ma 'dres pa brgyad kyi bar du rnam par dag pa lags/ bcom ldan 'das kyis bka' stsal pa/ bdag med pa'i phyir ro/ /gsol pa/ btsun pa bcom ldan 'das bdag rnam par dag pas/ rgyun du
195a5(khri pa): zhugs pa'i 'bras bu rnam par dag pa lags so/ /de bzhin du lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid kyi 'bras bu dang / rang byang chub dang / yang dag par rdzogs pa'i byang chub rnam par dag pa lags so/ /bcom ldan
195a6(khri pa): 'das kyis bka' stsal pa/ rab 'byor bdag shin tu rnam par dag pa'i phyir ro/ /gsol pa/ btsun pa bcom ldan 'das ci'i slad du bdag rnam par dag pas/ yang dag par rdzogs pa'i byang chub kyi bar du rnam par dag pa lags/ bcom ldan 'das kyis bka' stsal pa/ rab
195a7(khri pa): 'byor rang gi mtshan nyid stong pa nyid kyi phyir ro/ /gsol pa/ btsun pa bcom ldan 'das bdag rnam par dag pas/ rnam pa thams cad mkhyen pa nyid rnam par dag pa lags so/ /bcom ldan 'das kyis bka' stsal pa/ rab 'byor bdag shin tu rnam par dag pa'i phyir ro/ /gsol pa/
195b1(khri pa): btsun pa bcom ldan 'das ci'i slad du bdag rnam par dag pas/ rnam pa thams cad mkhyen pa nyid rnam par dag pa lags/ bcom ldan 'das kyis bka' stsal pa/ bdag med pa'i phyir dang / mtshan nyid med pa'i phyir dang / shes pa po med pa'i phyir ro/ /gsol pa/ btsun pa
195b2(khri pa): bcom ldan 'das gnyis rnam par dag pas thob pa ma mchis shing mngon par rtogs pa ma mchis pa lags so/ /bcom ldan 'das kyis bka' stsal pa/ rab 'byor shin tu rnam par dag pa'i phyir thob pa dang mngon par rtogs pa med do/ /gsol pa/ btsun pa bcom ldan 'das ci'i
195b3(khri pa): slad du gnyis rnam par dag pas thob pa ma mchis shing mngon par rtogs pa ma mchis pa lags/ bcom ldan 'das kyis bka' stsal pa/ phyin ci log las byung ba'i phyir ro/ /gsol pa/ btsun pa bcom ldan 'das bdag mu ma mchis pa'i slad du gzugs dang / tshor ba dang /
195b4(khri pa): 'du shes dang / 'du byed rnams dang / rnam par shes pa mu ma mchis pa lags so/ /bcom ldan 'das kyis bka' stsal pa/ rab 'byor bdag shin tu rnam par dag pa'i phyir ro/ /gsol pa/ btsun pa bcom ldan 'das ci'i slad du bdag mu ma mchis pa'i slad du gzugs
195b5(khri pa): dang / tshor ba dang / 'du shes dang / 'du byed rnams dang / rnam par shes pa mu ma mchis pa lags/ bcom ldan 'das kyis bka' stsal pa/ mtha' las 'das pa stong pa nyid dang / thog ma dang tha ma med pa stong pa nyid kyi phyir bdag med pa'i phyir ro/ /gsol pa/ de ltar
195b6(khri pa): rtogs pa gang lags pa de ni byang chub sems dpa' sems dpa' chen po'i shes rab kyi pha rol tu phyin pa lags so/ /bcom ldan 'das kyis bka' stsal pa/ rab 'byor chos thams cad shin tu rnam par dag pa'i phyir ro/ /gsol pa/ btsun pa bcom ldan 'das ci'i slad du
195b7(khri pa): de ltar rtogs pa gang lags pa de byang chub sems dpa' sems dpa' chen po'i shes rab kyi pha rol tu phyin pa lags/ bcom ldan 'das kyis bka' stsal pa/ lam gyi rnam pa shes pa nyid kyi phyir ro/ /gsol pa/ btsun pa bcom ldan 'das gal te byang chub sems dpa' sems
196a1(khri pa): dpa' chen po shes rab kyi pha rol tu phyin pa la spyod pa thabs la mkhas pa 'di snyam du gzugs kyis gzugs mi shes so/ /tshor ba dang / 'du shes dang / 'du byed rnams dang / rnam par shes pas rnam par shes pa mi shes so/ /'das pa'i chos rnams kyis
196a2(khri pa): 'das pa'i chos rnams mi shes so/ /ma 'ongs pa'i chos rnams kyis ma 'ongs pa'i chos rnams mi shes so/ /da ltar byung ba'i chos rnams kyis da ltar byung ba'i chos rnams mi shes so/ /sbyin pa'i pha rol tu phyin pas sbyin pa'i pha rol tu phyin pa mi shes so/ /shes rab kyi pha rol tu phyin
196a3(khri pa): pa'i bar gyis shes rab kyi pha rol tu phyin pa mi shes so/ /de bzhin du sbyar te/ rnam pa thams cad mkhyen pa nyid kyi bar gyis rnam pa thams cad mkhyen pa nyid mi shes so snyam du sems na/ byang chub sems dpa' de ni yang dag pa nyid du nges pa'i phung po 'di lta ste/ bla na med pa yang
196a4(khri pa): dag par rdzogs pa'i byang chub la gnas pa lags so/ /bcom ldan 'das kyis bka' stsal pa/ rab 'byor de de bzhin te/ ji skad smras pa de bzhin no/ /de nas tshe dang ldan pa sha ra dwa ti'i bus/ tshe dang ldan pa rab 'byor la 'di skad ces smras so/ /tshe dang ldan pa rab 'byor
196a5(khri pa): ci byang chub sems dpa' sems dpa' chen po shes rab kyi pha rol tu phyin pa la spyod pa thabs la mkhas pa la gnyis kyi 'du shes 'byung ngam/ de skad ces smras pa dang / tshe dang ldan pa rab 'byor gyis/ tshe dang ldan pa sha ra dwa ti'i bu la 'di skad ces smras so/ /tshe dang ldan pa sha ra dwa
196a6(khri pa): ti'i bu byang chub sems dpa' sems dpa' chen po thabs la mkhas pa shes rab kyi pha rol tu phyin pa la spyod pa ni nang stong pa nyid kyi phyir dang / phyi stong pa nyid kyi phyir dang / de bzhin du phyi nang stong pa nyid dang / stong pa nyid stong pa nyid dang / chen po stong pa nyid dang / don dam pa stong pa nyid
196a7(khri pa): dang / 'dus byas stong pa nyid dang / 'dus ma byas stong pa nyid dang / mtha' las 'das pa stong pa nyid dang / thog ma dang tha ma med pa stong pa nyid dang / dor ba med pa stong pa nyid dang / rang bzhin stong pa nyid dang / chos thams cad stong pa nyid dang / rang gi mtshan nyid stong pa nyid
196b1(khri pa): kyi phyir 'di snyam du bdag gis sbyin pa sbyin par bya'o/ /'di la sbyin pa sbyin par bya'o/ /sbyin pa 'di 'dra ba zhig sbyin par bya'o/ /bdag gis tshul khrims bsrung bar bya'o/ /tshul khrims 'di ltar bsrung bar bya'o/ /bdag gis bzod pa bsgom par bya'o/ /bzod pa 'di ltar bsgom
196b2(khri pa): par bya'o/ /bdag gis brtson 'grus brtsam par bya'o/ /brtson 'grus 'di ltar brtsam par bya'o/ /bdag gis bsam gtan la snyoms par 'jug par bya'o/ /bsam gtan la 'di ltar snyoms par 'jug par bya'o/ /bdag gis shes rab bsgom par bya'o/ /shes rab
196b3(khri pa): 'di ltar bsgom par bya'o/ /bdag gis bsod nams bskyed par bya'o/ /bsod nams 'di ltar bskyed par bya'o/ /bdag gis byang chub sems dpa'i skyon med pa la 'jug par bya'o/ /byang chub sems dpa'i skyon med pa la 'di ltar 'jug par bya'o/ /bdag gis sangs rgyas kyi
196b4(khri pa): zhing yongs su dag par bya'o/ /sangs rgyas kyi zhing 'di ltar yongs su dag par bya'o/ /bdag gis sems can rnams yongs su smin par bya'o/ /sems can rnams 'di ltar yongs su smin par bya'o/ /bdag gis rnam pa thams cad mkhyen pa nyid rjes su thob par bya'o/ /rnam pa
196b5(khri pa): thams cad mkhyen pa nyid 'di ltar rjes su thob par bya'o snyam pa'i rnam par rtog pa de dag thams cad ni tshe dang ldan pa sha ra dwa ti'i bu byang chub sems dpa' sems dpa' chen po shes rab kyi pha rol tu phyin pa la spyod pa thabs la mkhas pa med de/ tshe dang ldan pa sha ra dwa ti'i bu de dag ni byang chub sems
196b6(khri pa): dpa' sems dpa' chen po shes rab kyi pha rol tu phyin pa la spyod pa thabs la mkhas pa'i chags pa med pa yin no/ /de nas lha'i dbang po brgya byin gyis/ tshe dang ldan pa rab 'byor la 'di skad ces smras so/ /tshe dang ldan pa rab 'byor rnam grangs gang gis byang chub sems dpa'i theg pa pa'i
196b7(khri pa): rigs kyi bu'am rigs kyi bu mo de dag gi chags pa gang dag yin par rig par bya/ de skad ces smras pa dang / tshe dang ldan pa rab 'byor gyis lha'i dbang po brgya byin la 'di skad ces smras so/ /kau shi ka 'di la byang chub sems dpa'i theg pa pa'i rigs kyi bu'am rigs kyi bu mo ni rang gi sems
197a1(khri pa): su kun tu shes/ sbyin par kun tu shes/ sbyin pa'i pha rol tu phyin par kun tu shes/ tshul khrims su kun tu shes/ tshul khrims kyi pha rol tu phyin par kun tu shes/ bzod par kun tu shes/ bzod pa'i pha rol tu phyin par kun tu shes/ brtson 'grus su kun
197a2(khri pa): tu shes/ brtson 'grus kyi pha rol tu phyin par kun tu shes/ bsam gtan du kun tu shes/ bsam gtan gyi pha rol tu phyin par kun tu shes/ shes rab tu kun tu shes/ shes rab kyi pha rol tu phyin par kun tu shes/ de bzhin du nang stong pa nyid du kun tu shes/ phyi stong pa nyid dang /
197a3(khri pa): phyi nang stong pa nyid du kun tu shes pa dang / de bzhin du sbyar te/ dngos po med pa'i ngo bo nyid stong pa nyid kyi bar du kun tu shes pa dang / dran pa nye bar gzhag pa bzhir kun tu shes pa nas/ 'phags pa'i lam yan lag brgyad pa'i bar du kun tu shes pa dang / de bzhin gshegs pa'i
197a4(khri pa): stobs bcur kun tu shes pa nas/ sangs rgyas kyi chos ma 'dres pa brgyad kyi bar du kun tu shes/ sangs rgyas su kun tu shes/ sangs rgyas la bskyed pa'i dge ba'i rtsa ba rnams su kun tu shes shing / chos de dag thams cad kyang brtul cing bsdus te sems can thams cad dang /
197a5(khri pa): thun mong du byas nas bla na med pa yang dag par rdzogs pa'i byang chub tu yongs su sngo bar byed la/ de yang yongs su bsngo bar kun tu shes pa ste/ kau shi ka de dag ni byang chub sems dpa'i theg pa pa'i rigs kyi bu'am rigs kyi bu mo de dag gi chags pa yin par rig par bya ste/ chags pa
197a6(khri pa): de dag dang kun tu 'brel na chags pa med pa'i shes rab kyi pha rol tu phyin pa la spyad par mi nus so/ /de ci'i phyir zhe na/ kau shi ka gzugs kyi rang bzhin ni yongs su bsngo bar mi nus la/ tshor ba dang / 'du shes dang / 'du byed rnams dang / rnam par shes pa'i rang bzhin ni
197a7(khri pa): yongs su bsngo bar mi nus shing / de bzhin du gong ma bzhin du sbyar te/ rnam pa thams cad mkhyen pa nyid kyi bar gyi rang bzhin ni yongs su bsngo bar mi nus pa'i phyir ro/ /kau shi ka gzhan yang byang chub sems dpa' sems dpa' chen pos gzhan dag kun tu mgu ba dang / chos
197b1(khri pa): thams cad mnyam pa nyid du mthong ba dang / rnam pa thams cad du 'byung ba thams cad kyi rjes su song ba'i yid kyis gzhan dag bla na med pa yang dag par rdzogs pa'i byang chub tu yang dag par dga' bar bya/ yang dag par 'dzin du gzhug par bya/ yang dag par gzengs bstod
197b2(khri pa): par bya/ yang dag par bstan par bya'o/ /sbyin pa'i pha rol tu phyin pa la spyod na/ bdag ni sbyin pa sbyin par byed pa'o/ /bdag ni tshul khrims bsrung ba'o/ /bdag ni bzod pa bsgom pa'o/ /bdag ni brtson 'grus rtsom mo/ /bdag ni bsam gtan la snyoms par 'jug
197b3(khri pa): pa'o/ /bdag ni shes rab bsgom pa'o/ /bdag ni nang stong pa nyid la spyod pa'o/ /bdag ni phyi stong pa nyid la spyod pa'o/ /bdag ni dngos po med pa'i ngo bo nyid stong pa nyid kyi bar la spyod pa'o/ /bdag ni dran pa nye bar gzhag pa rnams bsgom pa'o/ /de bzhin du sbyar te/
197b4(khri pa): bdag ni sangs rgyas kyi chos ma 'dres pa brgyad kyi bar la bsgom pa'o/ /bdag ni rdzogs pa'i byang chub tu spyod pa'o snyam du mtshan ma las rnam par rtog pa dag yid la mi bya'o/ /de ltar spyod pa'i rigs kyi bu'am rigs kyi bu mo gzhan dag bla na med pa yang dag par
197b5(khri pa): rdzogs pa'i byang chub la yang dag par dga' bar bya/ yang dag par 'dzin du gzhug par bya/ yang dag par gzengs bstod par bya/ yang dag par bstan par bya'o/ /de yang dag par dga' bar bya ba dang / yang dag par 'dzin du gzhug pa dang / yang dag par gzengs
197b6(khri pa): bstod pa dang / yang dag par bstan pa des gzhan dag yang dag par dga' bar byed cing / yang dag par 'dzin du gzhug pa dang / yang dag par gzengs stod pa dang / yang dag par ston par byed pa na/ bdag kyang nyams par mi 'gyur zhing / sangs rgyas kyis gnang ba
197b7(khri pa): dang / sangs rgyas kyis bsngags pa la yang dag par 'dzin du bcug par 'gyur ro/ /de ltar byed pa'i rigs kyi bu'am rigs kyi bu mo des ni chags pa'i mtha' thams cad yongs su spangs par 'gyur ro/ /de nas bcom ldan 'das kyis tshe dang ldan pa rab 'byor la 'di skad ces
198a1(khri pa): bka' stsal to/ /rab 'byor khyod byang chub sems dpa' sems dpa' chen po rnams kyi chags pa'i mtha' yongs su sbyong ba dang / byang chub sems dpa' sems dpa' chen po rnams kyang chags pa'i mtha' rnams yongs su sbyong bar byed pa ni legs so legs so/ /
198a2(khri pa): rab 'byor de'i phyir chags pa'i mtha' ches phra ba gzhan dag kyang legs par rab tu nyon la yid la zung shig dang bshad par bya'o/ /btsun pa de ltar 'tshal lo zhes gsol nas/ tshe dang ldan pa rab 'byor bcom ldan 'das kyi ltar nyan pa dang / bcom ldan
198a3(khri pa): 'das kyis de la 'di skad ces bka' stsal to/ /rab 'byor 'di la rigs kyi bu'am rigs kyi bu mo bla na med pa yang dag par rdzogs pa'i byang chub tu yang dag par zhugs pa la la zhig /de bzhin gshegs pa dgra bcom pa yang dag par rdzogs pa'i sangs rgyas mtshan mar
198a4(khri pa): yid la byed na/ rab 'byor ci tsam du mtshan mar yid la byed pa de tsam du chags pa yin no/ /rab 'byor gzhan yang de bzhin gshegs pa 'das pa dang / ma 'ongs pa dang / da ltar byung ba de dag gis thugs dang po bskyed pa nas bzung ste/ ji srid du dam pa'i chos gnas pa'i
198a5(khri pa): bar skabs de'i dge ba'i rtsa ba gang yin pa de dag thams cad mtshan mar yid la byed cing mtshan mar yid la byas te/ sems can thams cad dang thun mong du byas nas bla na med pa yang dag par rdzogs pa'i byang chub tu yongs su sngo bar byed na/ rab 'byor de ci tsam du mtshan mar
198a6(khri pa): yid la byed pa de tsam du chags pa yin no/ /rab 'byor de bzhin du de bzhin gshegs pa de dag gi nyan thos rnams kyi dge ba'i rtsa ba rnams dang de las gzhan pa'i sems can rnams kyi dge ba'i rtsa ba gang dag yin pa de dag thams cad mtshan mar yid la byas te/ sems can thams cad
198a7(khri pa): dang thun mong du byas nas/ bla na med pa yang dag par rdzogs pa'i byang chub tu yongs su sngo bar byed na/ ci tsam du sems can rnams mtshan mar yid la byed pa ni de dag gi bla na med pa yang dag par rdzogs pa'i byang chub tu yongs su bsngo ba ma yin te/ de tsam du chags pa yin no/ /de
198b1(khri pa): ci'i phyir zhe na/ rab 'byor de bzhin gshegs pa dang / de bzhin gshegs pa'i nyan thos kyi dge 'dun dang bcas pa de dag gi dge ba'i rtsa ba rnams kyang mtshan mar yid la bya ba ma yin pa'i phyir ro/ /de nas bcom ldan 'das la tshe dang ldan pa rab 'byor gyis 'di skad ces gsol to/ /
198b2(khri pa): btsun pa bcom ldan 'das shes rab kyi pha rol tu phyin pa ni zab pa lags so/ /bcom ldan 'das kyis bka' stsal pa/ rab 'byor chos thams cad rang bzhin gyis dben pa'i phyir ro/ /gsol pa/ btsun pa bcom ldan 'das shes rab kyi pha rol tu phyin pa la phyag 'tshal lo/ /
198b3(khri pa): bcom ldan 'das kyis bka' stsal pa/ rab 'byor 'di ltar ma byas shing mngon par 'dus ma byas pa de ni sus kyang mngon par rdzogs par 'tshang rgya bar mi nus so/ /gsol pa/ btsun pa bcom ldan 'das chos thams cad mngon par rdzogs par sangs ma rgyas pa lags so/ /
198b4(khri pa): bcom ldan 'das kyis bka' stsal pa/ rab 'byor 'di ltar chos kyi rang bzhin la ni gnyis su med de/ rab 'byor chos kyi rang bzhin ni gcig kho nar zad do/ /rab 'byor chos kyi rang bzhin gcig bo gang yin pa de ni rang bzhin med pa yin no/ /rab 'byor rang bzhin gang
198b5(khri pa): yin pa de ni yang dag pa'i rang bzhin yin no/ /yang dag pa'i rang bzhin gang yin pa de ni mngon par 'dus ma byas pa yin te/ rab 'byor de ltar na byang chub sems dpa' sems dpa' chen pos chos thams cad kyi rang bzhin med pa mngon par 'dus ma byas par shes na/ chags
198b6(khri pa): pa'i mtha' thams cad rnam par spangs pa yin no/ /de nas bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das shes rab kyi pha rol tu phyin pa ni rtogs par dka' ba lags so/ /bcom ldan 'das kyis bka' stsal pa/ rab
198b7(khri pa): 'byor 'di ltar shes rab kyi pha rol tu phyin pa ni sus kyang ma mthong ma thos rnam par ma shes so/ /gsol pa/ btsun pa bcom ldan 'das shes rab kyi pha rol tu phyin pa ni bsam gyis mi khyab pa lags so/ /bcom ldan 'das kyis bka' stsal pa/ rab 'byor 'di ltar shes rab kyi
199a1(khri pa): pha rol tu phyin pa ni sems kyis ma bskyed/ gzugs kyis ma yin/ tshor bas ma yin/ 'du shes kyis ma yin/ 'du byed rnams kyis ma yin/ rnam par shes pas ma bskyed do/ /de bzhin du gong ma bzhin du sbyar te/ dran pa nye bar gzhag pa
199a2(khri pa): rnams kyis ma bskyed/ 'phags pa'i lam yan lag brgyad pa'i bar gyis ma bskyed do/ /de bzhin gshegs pa'i stobs bcus ma bskyed/ de bzhin du sangs rgyas kyi chos ma 'dres pa brgyad kyi bar dag gis ma bskyed do/ /shes rab kyi pha rol tu phyin pa khri pa las/
199a3(khri pa): rnam par dag pa'i le'u zhes bya ste brgyad pa'o// //de nas bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das shes rab kyi pha rol tu phyin pa ni bgyi ba ma mchis pa'i byed pa po lags so/ /bcom
199a4(khri pa): ldan 'das kyis bka' stsal pa/ byed pa po dmigs su med pa'i phyir dang / chos thams cad kyi bar du dmigs su med pa'i phyir ro/ /gsol pa/ btsun pa bcom ldan 'das byang chub sems dpa' sems dpa' chen pos shes rab kyi pha rol tu phyin pa la ji ltar spyad par bgyi
199a5(khri pa): lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pa ni/ gang gi tshe gzugs la mi spyod na/ de ni shes rab kyi pha rol tu phyin pa la spyod pa yin no/ /de bzhin du tshor ba
199a6(khri pa): dang / 'du shes dang / 'du byed rnams dang / rnam par shes pa la mi spyod na/ de ni shes rab kyi pha rol tu phyin pa la spyod pa yin no/ /de bzhin du sbyar te/ rnam pa thams cad mkhyen pa nyid kyi bar la mi spyod na/ de ni shes rab kyi pha rol tu phyin pa la spyod pa yin no/ /gzugs
199a7(khri pa): rtag ces bya ba'am/ mi rtag ces bya bar mi spyod na/ de ni shes rab kyi pha rol tu phyin pa la spyod pa yin no/ /de bzhin du tshor ba dang / 'du shes dang / 'du byed rnams dang / rnam par shes pa rtag ces bya ba'am/ mi rtag ces bya bar mi spyod na/ de ni shes rab kyi pha rol tu phyin pa
199b1(khri pa): la spyod pa yin no/ /gzugs bde zhes bya ba'am/ sdug bsngal zhes bya bar mi spyod na/ de ni shes rab kyi pha rol tu phyin pa la spyod pa yin no/ /de bzhin du tshor ba dang / 'du shes dang / 'du byed rnams dang / rnam par shes pa bdag ces bya ba'am/ bdag med ces bya bar
199b2(khri pa): mi spyod na/ de ni shes rab kyi pha rol tu phyin pa la spyod pa yin no/ /gzugs bdag ces bya ba'am/ bdag med ces bya ba mi spyod na/ de ni shes rab kyi pha rol tu phyin pa la spyod pa yin no/ /de bzhin du tshor ba dang / 'du shes dang / 'du byed rnams dang / rnam par shes
199b3(khri pa): pa bdag ces bya ba'am/ bdag med ces bya bar mi spyod na/ de ni shes rab kyi pha rol tu phyin pa la spyod pa yin no/ /gzugs stong zhes bya ba'am/ mi stong zhes bya ba mi spyod na/ de ni shes rab kyi pha rol tu phyin pa la spyod pa yin no/ /de bzhin du tshor ba dang / 'du shes dang /
199b4(khri pa): 'du byed rnams dang / rnam par shes pa mtshan ma yod ces bya ba'am/ mtshan ma med ces bya bar mi spyod na/ de ni shes rab kyi pha rol tu phyin pa la spyod pa yin no/ /gzugs smon pa yod ces bya ba'am/ smon pa med ces bya bar mi spyod na/ de ni shes rab kyi pha rol tu phyin pa la spyod pa yin no/ /
199b5(khri pa): de bzhin du tshor ba dang / 'du shes dang / 'du byed rnams dang / rnam par shes pa mtshan ma yod ces bya ba'am/ mtshan ma med ces bya ba mi spyod na/ de ni shes rab kyi pha rol tu phyin pa la spyod pa yin no/ /gzugs smon pa yod ces bya ba'am/ smon pa med ces bya bar
199b6(khri pa): mi spyod na/ de ni shes rab kyi pa rol tu phyin pa la spyod pa yin no/ /de bzhin du tshor ba dang / 'du shes dang / 'du byed rnams dang / rnam par shes pa smon pa yod ces bya ba'am/ smon pa med ces bya ba mi spyod na/ de ni shes rab kyi pha rol tu phyin pa la spyod pa yin no/ /gzugs
199b7(khri pa): zhi zhes bya ba'am/ ma zhi zhes bya bar mi spyod na/ de ni shes rab kyi pha rol tu phyin pa la spyod pa yin no/ /de bzhin du tshor ba dang / 'du shes dang / 'du byed dang / 'du byed rnams dang / rnam par shes pa zhi zhes bya ba'am/ ma zhi zhes bya bar mi spyod na/ de ni shes rab kyi pha rol tu phyin pa
200a1(khri pa): la spyod pa yin no/ /gzugs dben zhes bya ba'am/ mi dben zhes bya bar mi spyod na/ de ni shes rab kyi pha rol tu phyin pa la spyod pa yin no/ /de bzhin du tshor ba dang / 'du shes dang / 'du byed rnams dang / rnam par shes pa dben zhes bya ba'am/ mi dben
200a2(khri pa): zhes bya bar mi spyod na/ de ni shes rab kyi pha rol tu phyin pa la spyod pa yin no/ /gzugs kun nas nyon mongs zhes bya ba'am/ rnam par byang ba zhes bya bar mi spyod na/ de ni shes rab kyi pha rol tu phyin pa la spyod pa yin no/ /de bzhin du tshor ba dang / 'du shes dang / 'du byed rnams
200a3(khri pa): dang / rnam par shes pa kun nas nyon mongs zhes bya ba'am/ rnam par byang ba zhes bya bar mi spyod na/ de ni shes rab kyi pha rol tu phyin pa la spyod pa yin no/ /gzugs skye zhes bya ba'am/ mi skye zhes bya bar mi spyod na/ de ni shes rab kyi pha rol tu phyin pa la spyod pa yin no/ /de bzhin
200a4(khri pa): du tshor ba dang / 'du shes dang / 'du byed rnams dang / rnam par shes pa skye zhes bya ba'am/ mi skye zhes bya bar mi spyod na/ de ni shes rab kyi pha rol tu phyin pa la spyod pa yin no/ /gzugs 'gag ces bya ba'am/ mi 'gag ces bya bar mi spyod na/ de ni shes rab kyi pha
200a5(khri pa): rol tu phyin pa la spyod pa yin no/ /de bzhin du tshor ba dang / 'du shes dang / 'du byed rnams dang / rnam par shes pa 'gag ces bya ba'am/ mi 'gag ces bya bar mi spyod na/ de ni shes rab kyi pha rol tu phyin pa la spyod pa yin no/ /gzugs dngos po yod ces bya ba
200a6(khri pa): 'am/ dngos po med ces bya bar mi spyod na/ de ni shes rab kyi pha rol tu phyin pa la spyod pa yin no/ /de bzhin du tshor ba dang / 'du shes dang / 'du byed rnams dang / rnam par shes pa dngos po yod ces bya ba'am/ dngos po med ces bya bar mi spyod na/ de ni shes rab kyi pha
200a7(khri pa): rol tu phyin pa la spyod pa yin no/ /gzugs gtsang zhes bya ba'am/ mi gtsang zhes bya bar mi spyod na/ de ni shes rab kyi pha rol tu phyin pa la spyod pa yin no/ /de bzhin du tshor ba dang / 'du shes dang / 'du byed rnams dang / rnam par shes pa gtsang zhes bya ba'am/ mi gtsang
200b1(khri pa): zhes bya bar mi spyod na/ de ni shes rab kyi pha rol tu phyin pa la spyod pa yin no/ /de bzhin du sbyar te/ rnam pa thams cad mkhyen pa nyid kyi bar du rtag ces bya ba'am/ mi rtag ces bya ba nas/ de bzhin du mig gi bar la gtsang zhes bya ba'am/ mi gtsang zhes bya bar mi spyod na/ de
200b2(khri pa): ni shes rab kyi pha rol tu phyin pa la spyod pa yin no/ /de ci'i phyir zhe na/ byang chub sems dpa' sems dpa' chen po shes rab kyi pha rol tu phyin pa la spyod pa na/ gzugs rtag ces bya ba'am/ mi rtag ces bya bar yang dag par rjes su mi mthong / de bzhin du bde zhes bya ba'am/
200b3(khri pa): sdug bsngal zhes bya ba'am/ bdag ces bya ba'am/ bdag med ces bya ba'am/ stong zhes bya ba'am/ mi stong zhes bya ba'am/ mtshan ma yod ces bya ba'am/ mtshan ma med ces bya ba'am/ smon pa yod ces bya ba'am/ smon pa med ces bya ba'am/ zhi zhes bya ba
200b4(khri pa): 'am/ ma zhi zhes bya ba'am/ dben zhes bya ba'am/ mi dben zhes bya ba'am/ kun nas nyon mongs zhes bya ba'am/ rnam par byang zhes bya ba'am/ skye zhes bya ba'am/ 'gag ces bya ba'am/ dngos po yod ces bya ba'am/ dngos po med ces bya ba'am/ gtsang
200b5(khri pa): zhes bya ba'am/ mi gtsang zhes bya bar yang dag par rjes su mi mthong / de bzhin du tshor ba dang / 'du shes dang / 'du byed rnams dang / rnam par shes pa dang / de bzhin du rnam pa thams cad mkhyen pa nyid kyi bar du rtag ces bya ba'am/ mi rtag ces bya ba'am/ bde
200b6(khri pa): zhes bya ba'am/ sdug bsngal zhes bya ba'am/ bdag ces bya ba'am/ bdag med ces bya ba'am/ de bzhin du sbyar te/ gtsang zhes bya ba'am/ mi gtsang zhes bya ba'i bar du yang dag par rjes su mi mthong ba'i phyir ro/ /rab 'byor gzhan yang byang chub sems dpa' sems
200b7(khri pa): dpa' chen po shes rab kyi pha rol tu phyin pa la spyod pa na/ gzugs yongs su rdzogs zhes bya ba'am/ yongs su ma rdzogs zhes bya bar mi spyod na/ de ni shes rab kyi pha rol tu phyin pa la spyod pa yin no/ /de bzhin du tshor ba dang / 'du shes dang / 'du byed rnams dang /
201a1(khri pa): rnam par shes pa yongs su rdzogs zhes bya ba'am/ yongs su ma rdzogs zhes bya bar mi spyod na/ de ni shes rab kyi pha rol tu phyin pa la spyod pa yin no/ /de bzhin du sbyar te/ rnam pa thams cad mkhyen pa nyid kyi bar dag yongs su rdzogs zhes
201a2(khri pa): bya ba'am/ yongs su ma rdzogs zhes bya bar mi spyod na/ de ni shes rab kyi pha rol tu phyin pa la spyod pa yin no/ /de ci'i phyir zhe na/ 'di ltar byang chub sems dpa' sems dpa' chen po shes rab kyi pha rol tu phyin pa la spyod pa na/ gzugs yang dag par rjes su mi mthong mi
201a3(khri pa): dmigs la/ de bzhin du tshor ba dang / 'du shes dang / 'du byed rnams dang / rnam par shes pa yang dag par rjes su mi mthong mi dmigs shing / de bzhin du sbyar te/ rnam pa thams cad mkhyen pa nyid kyi bar du yang dag par rjes su mi mthong mi dmigs pa'i phyir ro/ /de nas
201a4(khri pa): bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das ci tsam du bcom ldan 'das kyis byang chub sems dpa'i theg pa pa'i rigs kyi bu'am/ rigs kyi bu mo rnams kyi chags pa ma mchis pa de dag legs par bshad pa ni ngo
201a5(khri pa): mtshar lags so/ /bcom ldan 'das kyis bka' stsal pa/ rab 'byor de de bzhin no/ /ji skad smras pa de bzhin te/ de bzhin gshegs pa dgra bcom pa yang dag par rdzogs pa'i sangs rgyas kyis byang chub sems dpa'i theg pa pa'i rigs kyi bu 'am/ rigs kyi bu mo rnams
201a6(khri pa): kyi chags pa med pa dag legs par bshad pa yin no/ /rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa na/ gzugs chags zhes bya ba'am/ ma chags zhes bya bar mi spyod na/ de ni shes rab kyi pha rol tu phyin pa la spyod
201a7(khri pa): pa yin no/ /de bzhin du tshor ba dang / 'du shes dang / 'du byed rnams dang / rnam par shes pa chags zhes bya ba'am/ ma chags zhes bya bar mi spyod na/ de ni shes rab kyi pha rol tu phyin pa la spyod pa yin no/ /de bzhin du mig dang / rna ba dang / sna dang / lce dang / lus
201b1(khri pa): dang / yid chags zhes bya ba'am/ ma chags zhes bya bar mi spyod na/ de ni shes rab kyi pha rol tu phyin pa la spyod pa yin no/ /de bzhin du gzugs dang / sgra dang / dri dang / ro dang / reg pa dang / chos rnams chags zhes bya ba'am/ ma chags zhes bya bar mi
201b2(khri pa): spyod na/ de ni shes rab kyi pha rol tu phyin pa la spyod pa yin no/ /de bzhin du sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang /
201b3(khri pa): shes rab kyi pha rol tu phyin pa chags zhes bya ba'am/ ma chags zhes bya bar mi spyod na/ de ni shes rab kyi pha rol tu phyin pa la spyod pa yin no/ /de bzhin du sbyar te/ dran pa nye bar gzhag pa rnams chags zhes bya ba'am/ ma chags zhes bya bar mi spyod na/ de ni shes
201b4(khri pa): rab kyi pha rol tu phyin pa la spyod pa yin no/ /de bzhin du 'phags pa'i lam yan lag brgyad pa'i bar du chags zhes bya ba'am/ ma chags zhes bya bar mi spyod na/ de ni shes rab kyi pha rol tu phyin pa la spyod pa yin no/ /de bzhin gshegs pa'i stobs bcu
201b5(khri pa): chags zhes bya ba'am/ ma chags zhes bya bar mi spyod na/ de ni shes rab kyi pha rol tu phyin pa la spyod pa yin no/ /de bzhin du sangs rgyas kyi chos ma 'dres pa brgyad kyi bar du chags zhes bya ba'am/ ma chags zhes bya bar mi spyod na/ de ni shes rab kyi pha rol tu
201b6(khri pa): phyin pa la spyod pa yin no/ /de bzhin du sbyar te/ rnam pa thams cad mkhyen pa nyid kyi bar du chags zhes bya ba'am/ ma chags zhes bya bar mi spyod na/ de ni shes rab kyi pha rol tu phyin pa la spyod pa yin no/ /rab 'byor byang chub sems dpa' sems dpa' chen po de ltar spyod
201b7(khri pa): na/ gzugs chags zhes bya bar yang dag par shes so/ /de bzhin du tshor ba dang / 'du shes dang / 'du byed rnams dang / rnam par shes pa chags zhes bya bar yang dag par shes so/ /de bzhin du sbyar te/ rgyun du zhugs pa'i 'bras bu chags zhes bya bar yang dag
202a1(khri pa): par shes so/ /de bzhin du lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dang / bla na med pa yang dag par rdzogs pa'i byang chub kyi bar du chags zhes bya bar yang dag par shes so/ /de
202a2(khri pa): nas bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das ji tsam du chos zab mo 'di ma bshad kyang 'grib pa ma mchis la/ bshad kyang 'phel ba ma mchis pa ni ngo mtshar lags so/ /de skad ces gsol pa dang / bcom
202a3(khri pa): ldan 'das kyis tshe dang ldan pa rab 'byor la 'di skad ces bka' stsal to/ /rab 'byor de de bzhin no/ /ji skad smras pa de bzhin te/ chos zab mo 'di ma bshad kyang 'grib pa med la/ bshad kyang 'phel ba med do/ /rab 'byor dper na/ de bzhin gshegs pa dgra bcom
202a4(khri pa): pa yang dag par rdzogs pa'i sangs rgyas kyis ji srid 'tsho'i bar du nam mkha'i bsngags pa brjod na/ nam mkha' la ni bsngags pa brjod kyang 'phel ba med la bsngags pa ma yin pa brjod kyang yongs su 'grib pa med do/ /rab 'byor de bzhin du sgyu ma'i skyes bu la ni bsngags
202a5(khri pa): pa brjod pas 'phel ba med la/ bsngags pa ma yin pa brjod kyang yongs su 'grib pa med do/ /rab 'byor de bzhin du chos de ni bshad kyang 'phel ba med la/ ma bshad kyang 'grib pa med de/ bshad kyang de kho nar zad la/ ma bshad kyang de kho nar zad do/ /de nas bcom
202a6(khri pa): ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das byang chub sems dpa' sems dpa' chen po gang dag shes rab kyi pha rol tu phyin pa la spyod cing / shes rab kyi pha rol tu phyin pa bsgom pa na/ mi zhum mi 'gong ste/ zhum par 'gyur
202a7(khri pa): ba ma mchis la/ zhum pa ma mchis shing shes rab kyi pha rol tu phyin pa 'di la yang snyoms par 'jug la/ bla na med pa yang dag par rdzogs pa'i byang chub las kyang phyir mi ldog pa ni dka' ba bgyid pa lags so/ /de ci'i slad du zhe na/ btsun pa bcom ldan 'das 'di lta ste/
202b1(khri pa): shes rab kyi pha rol tu phyin pa bsgom pa 'di ni nam mkha' bsgom pa lags shing / sbyin pa'i pha rol tu phyin pa'i bar du yang de bzhin te/ nam mkha' la ni shes rab kyi pha rol tu phyin pa ma mchis pa nas/ sbyin pa'i pha rol tu phyin pa'i bar du ma mchis/ nam mkha' la ni
202b2(khri pa): gzugs ma mchis/ tshor ba dang / 'du shes dang / 'du byed rnams dang / rnam par shes pa ma mchis/ nam mkha' la ni nang stong pa nyid ma mchis pa nas/ phyi stong pa nyid dang / phyi nang stong pa nyid dang / dngos po med pa'i ngo bo nyid stong pa nyid kyi bar du ma mchis/ nam mkha' la ni
202b3(khri pa): dran pa nye bar gzhag pa rnams ma mchis pa nas/ 'phags pa'i lam yan lag brgyad pa'i bar du ma mchis/ de bzhin gshegs pa'i stobs bcu dang / sangs rgyas kyi chos ma 'dres pa brgyad kyi bar du ma mchis/ nam mkha' la ni rgyun du zhugs pa'i 'bras bu ma
202b4(khri pa): mchis/ lan cig phyir 'ong ba'i 'bras bu ma mchis/ phyir mi 'ong ba'i 'bras bu dang / dgra bcom pa nyid dang / rang byang chub dang / bla na med pa yang dag par rdzogs pa'i byang chub ma mchis pa'i slad du'o/ /btsun pa bcom ldan 'das byang chub sems dpa' sems
202b5(khri pa): dpa' chen po gang dag go cha chen po 'di 'tshal ba de dag ni phyag bgyi ba'i gnas lags so/ /btsun pa bcom ldan 'das gang dag sems can rnams kyi slad du go cha 'tshal ba de dag ni nam mkha'i slad du brtson par 'tshal ba dang / 'bad par 'tshal ba dang / rtsol bar
202b6(khri pa): 'tshal ba dag lags so/ /btsun pa bcom ldan 'das gang dag sems can rnams 'khor ba las thar bar bgyi bar 'tshal zhing go cha chen po 'tshal ba de dag ni nam mkha' yongs su thar bar bgyi bar 'tshal ba lags so/ /btsun pa bcom ldan 'das gang dag sems can
202b7(khri pa): rnams kyi slad du go cha 'tshal ba de dag ni bar snang 'degs par 'tshal ba lags so/ /btsun pa bcom ldan 'das byang chub sems dpa' sems dpa' chen po gang dag sems can rnams kyi slad du/ bla na med pa yang dag par rdzogs par sangs rgyas pa de dag ni brtson 'grus
203a1(khri pa): kyi stobs chen po thob pa lags so/ /btsun pa bcom ldan 'das byang chub sems dpa' sems dpa' chen po gang dag sems can thams cad kyi slad du/ bla na med pa yang dag par rdzogs pa'i byang chub tu yang dag par zhugs pa de dag ni dpa' ba dang /
203a2(khri pa): rtul phod pa lags so/ /btsun pa bcom ldan 'das byang chub sems dpa' sems dpa' chen po gang dag nam mkha' dang 'dra ba'i sems can rnams kyi slad du/ bla na med pa yang dag par rdzogs pa'i byang chub mngon par rdzogs par 'tshang rgya bar 'tshal ba de dag ni
203a3(khri pa): go cha chen po 'tshal ba lags shing bsam gyis mi khyab pa dang / mtshungs pa ma mchis pa'i go cha 'tshal ba lags so/ /de ci'i slad du zhe na/ btsun pa bcom ldan 'das gal te stong gsum gyi stong chen po'i 'jig rten gyi khams 'di de bzhin gshegs pa dgra bcom pa yang
203a4(khri pa): dag par rdzogs pa'i sangs rgyas sha stag gis dper bgyi na/ 'dam bu'i tshal lam/ 'od ma'i tshal lam/ bu ram shing gi tshal lam/ 'bras sA lu'i zhing ngam/ mda' rgyu'i tshal ltar yongs su bltams par gyur cing / de bzhin gshegs pa de dag kyang bskal pa
203a5(khri pa): 'am/ bskal pa las lhag par bzhugs te/ chos bshad par gyur la/ de bzhin gshegs pa re res kyang sems can dpag tu ma mchis/ grangs ma mchis/ tshad ma mchis pa dag yongs su mya ngan las bzlas par gyur kyang / btsun pa bcom ldan 'das sems
203a6(khri pa): can gyi khams la ni bri ba'am/ gang bar mi mngon lags so/ /de ci'i slad du zhe na/ sems can ma mchis pa'i slad du dang / sems can dben pa'i slad du'o/ /de bzhin du gong ma bzhin du sbyar te/ phyogs bcu'i 'jig rten gyi khams kyi bar du rgyas par sbyar bar bgyi
203a7(khri pa): ste/ btsun pa bcom ldan 'das rnam grangs des na bdag 'di skad du gang dag sems can rnams kyi slad du go cha chen po 'tshal nas/ bla na med pa yang dag par rdzogs pa'i byang chub tu mngon par rdzogs par 'tshang rgya bar 'tshal ba de dag ni nam mkha' yongs su thar bar bgyi
203b1(khri pa): bar 'tshal ba lags so zhes mchi lags so/ /de nas 'khor de nyid na dge slong zhig 'di snyam du/ kye ma btsun pa bcom ldan 'das chos 'ga' yang mi skye mi 'gag kyang tshul khrims kyi phung po yang mchis/ ting nge 'dzin gyi phung po yang mchis/ shes rab kyi phung po yang mchis/
203b2(khri pa): rnam par grol ba'i phung po yang mchis/ rnam par grol ba'i ye shes mthong ba'i phung po yang mchis shing / de bzhin du rgyun du zhugs pa yang mchis/ lan cig phyir 'ong ba dang / phyir mi 'ong ba dang / dgra bcom pa dang / rang sangs rgyas dang / de bzhin gshegs pa
203b3(khri pa): dgra bcom pa yang dag par rdzogs pa'i sangs rgyas kyang mchis/ byang chub sems dpa' sems dpa' chen po yang mchis/ sangs rgyas dkon mchog kyang mchis/ chos dkon mchog kyang mchis/ dge 'dun dkon mchog kyang mchis/ chos kyi 'khor lo bskor ba
203b4(khri pa): yang mchis pa'i shes rab kyi pha rol tu phyin pa la phyag 'tshal lo snyam mo/ /de nas lha'i dbang po brgya byin gyis/ tshe dang ldan pa rab 'byor la 'di skad ces smras so/ /btsun pa rab 'byor byang chub sems dpa' shes rab kyi pha rol tu phyin pa la rnal 'byor du snyoms
203b5(khri pa): par 'jug pa de/ gang la rnal 'byor du snyoms par 'jug pa yin/ tshe dang ldan pa rab 'byor gyis smras pa/ gang shes rab kyi pha rol tu phyin pa la rnal 'byor du snyoms par 'jug par bya bar sems pa de ni nam mkha' la rnal 'byor du snyoms par 'jug pa yin no/ /de nas
203b6(khri pa): bcom ldan 'das la lha'i dbang po brgya byin gyis 'di skad ces gsol to/ /btsun pa bcom ldan 'das rigs kyi bu'am/ rigs kyi bu mo gang shes rab kyi pha rol tu phyin pa 'di 'dzin pa dang / 'chang ba dang / kun chub par bgyid pa dang / klog pa dang / tshul bzhin
203b7(khri pa): du yid la bgyid pa de la bdag gis bsrung ba dang / bskyab pa dang / sba ba ji lta bu zhig bgyi lags/ de nas tshe dang ldan pa rab 'byor gyis/ lha'i dbang po brgya byin la 'di skad ces smras so/ /kau shi ka khyod kyis gang la bsrung ba dang / bskyab pa dang / sba bar bya ba gang
204a1(khri pa): yang dag par rjes su mthong ngam/ smras pa/ btsun pa rab 'byor ma yin no/ /smras pa/ kau shi ka gal te rigs kyi bu'am/ rigs kyi bu mo de dag ji skad bstan pa'i shes rab kyi pha rol tu phyin pa 'di la gnas na/ de nyid de dag gi bsrung ba dang /
204a2(khri pa): bskyab pa dang / sba ba bya bar 'gyur te/ de dag la ni mi dang / mi ma yin pa glags tshol ba rnams kyis glags rnyed par mi 'gyur ro/ /rigs kyi bu'am rigs kyi bu mo gang dag ji skad bstan pa'i shes rab kyi pha rol tu phyin pa la gnas pa de dag shes rab kyi pha rol tu phyin pa dang ma bral
204a3(khri pa): bar rig par bya'o/ /kau shi ka gang zhig byang chub sems dpa' sems dpa' chen po shes rab kyi pha rol tu phyin pa la spyod pa dag la bsrung ba dang / bskyab pa dang / sba ba bya bar sems pa de ni nam mkha' la bsrung ba dang / bskyab pa dang / sba ba bya bar sems pa yin no/ /kau shi
204a4(khri pa): ka khyod kyis rmi lam dang / smig rgyu dang / mig yor dang / sgyu ma dang / sprul pa la bsrung ba dang / bskyab pa dang / sba bar nus sam/ smras pa/ btsun pa rab 'byor ma yin no/ /kau shi ka de bzhin du gang zhig byang chub sems dpa' sems dpa' chen po shes rab kyi pha rol tu
204a5(khri pa): phyin pa la spyod pa dag la bsrung ba dang / bskyab pa dang / sba ba bya bar sems pa ni 'di lta ste/ mi 'grub pa dang ngal ba'i skal ba can du 'gyur ro/ /kau shi ka 'di ji snyam du sems/ khyod kyis de bzhin gshegs pa'am/ de bzhin gshegs pa'i sprul pa la bsrung ba dang / bskyab
204a6(khri pa): pa dang / sba bar nus sam/ smras pa/ btsun pa rab 'byor ma yin no/ /kau shi ka de bzhin du gang zhig byang chub sems dpa' sems dpa' chen po shes rab kyi pha rol tu phyin pa la spyod pa dag la bsrung ba dang / bskyab pa dang / sba ba bya bar sems pa de ni 'di lta ste/ mi 'grub
204a7(khri pa): pa dang / ngal ba'i skal ba can du 'gyur bar zad do/ /kau shi ka 'di ji snyam du sems/ khyod kyis chos kyi dbyings dang / yang dag pa'i mtha' dang / de bzhin nyid dang / bsam gyis mi khyab pa'i dbyings la bsrung ba dang / bskyab pa dang / sba bar nus sam/ smras pa/ btsun pa
204b1(khri pa): rab 'byor ma yin no/ /smras pa/ kau shi ka de bzhin du gong ma bzhin du sbyar te/ 'di lta ste/ mi 'grub pa dang / ngal ba'i skal ba can du 'gyur bar zad do/ /de nas lha'i dbang po brgya byin gyis/ tshe dang ldan pa rab 'byor la 'di skad ces smras so/ /btsun pa rab 'byor
204b2(khri pa): 'di ji snyam du sems/ byang chub sems dpa' sems dpa' chen po shes rab kyi pha rol tu phyin pa la spyod pas re shig rmi lam lta bu dang / smig rgyu lta bu dang / brag ca lta bu dang / sgyu ma lta bu dang / sprul pa lta bur chos rnams de ltar yongs su shes pa yin/ de shes nas byang chub
204b3(khri pa): sems dpa' sems dpa' chen po rmi lam rlom sems su mi byed/ rmi lam gyis rlom sems su mi byed pa yin no/ /de skad ces smras pa dang / tshe dang ldan pa rab 'byor gyis lha'i dbang po brgya byin la 'di skad ces smras so/ /kau shi ka gang gi tshe byang chub sems dpa' sems
204b4(khri pa): dpa' chen po shes rab kyi pha rol tu phyin pa la spyod pa na/ gzugs su rlom sems su mi byed/ gzugs kyis rlom sems su mi byed/ gzugs kyi rlom sems su mi byed/ gzugs la rlom sems su mi byed cing / de bzhin du tshor ba dang / 'du shes dang / 'du byed
204b5(khri pa): rnams dang / rnam par shes par rlom sems su mi byed/ rnam par shes pas rlom sems su mi byed/ rnam par shes pa'i rlom sems su mi byed/ rnam par shes pa la rlom sems su mi byed la/ de bzhin du gong ma bzhin du sbyar te/ rnam pa thams cad mkhyen pa nyid kyi bar
204b6(khri pa): du rlom sems su mi byed/ rnam pa thams cad mkhyen pa nyid kyis rlom sems su mi byed/ rnam pa thams cad mkhyen pa nyid kyi rlom sems su mi byed/ rnam pa thams cad mkhyen pa nyid la rlom sems su mi byed pa de'i tshe/ byang chub sems dpa' sems dpa' chen po shes rab kyi pha
204b7(khri pa): rol tu phyin pa la spyod pas/ chos rnams rmi lam lta bu nas/ chos rnams sprul pa lta bu'i bar du yongs su shes pa yin te/ de shes nas rmi lam rlom sems su mi byed/ rmi lam gyis rlom sems su mi byed/ rmi lam gyi rlom sems su mi byed/ rmi lam la rlom sems
205a1(khri pa): su mi byed pa nas/ sprul pa'i bar du rlom sems su mi byed/ sprul pas rlom sems su mi byed/ sprul pa'i rlom sems su mi byed/ sprul pa la yang rlom sems su mi byed pa yin no/ /de nas sangs rgyas kyi mthus/ stong gsum gyi stong chen po'i 'jig rten gyi khams
205a2(khri pa): 'di na rgyal chen bzhi'i ris kyi lha rnams dang / sum cu rtsa gsum pa rnams dang / 'thab bral dang / dga' ldan dang / 'phrul dga' dang / gzhan 'phrul dbang byed kyi lha rnams dang / tshangs ris rnams dang / tshangs pa'i mdun na 'don rnams dang / tshangs 'khor rnams
205a3(khri pa): dang / tshangs pa chen po rnams dang / 'od gsal gyi lha rnams nas/ gnas gtsang ma'i bar gyi lha gang dag yod pa de dag thams cad kyis lha'i me tog dag dang / lha'i tsan dan gyi phye ma dag dang / spos kyi phye ma dag bcom ldan 'das shAkya thub pa la gtor nas bcom
205a4(khri pa): ldan 'das shAkya thub pa ga la ba de logs su dong ste/ bcom ldan 'das kyi zhabs la mgo bos phyag 'tshal nas phyogs gcig tu 'khod do/ /de nas rgyal chen bzhi'i ris kyi lha de dag dang / gnas gtsang ma'i bar gyi lha de dag gis sangs rgyas kyi mthus shar phyogs
205a5(khri pa): na sangs rgyas stong rnam pa 'di dag nyid kyis chos ston cing / ming 'di zhes bya ba 'di lta ste/ dge slong rab 'byor ces bya ba sha stag shes rab kyi pha rol tu phyin pa 'di nyid yongs su zhu bar byed la/ de nas lha'i dbang po brgya byin sha stag shes rab kyi pha rol tu phyin pa'i le'u 'di
205a6(khri pa): nyid yongs su zhu bar byed pa dag mthong bar gyur to/ /de bzhin du lho phyogs dang / nub phyogs dang / byang phyogs dang / 'og gi phyogs dang / steng gi phyogs dang / de bzhin du phyogs mtshams bzhi po'i 'jig rten gyi khams thams cad du sangs rgyas stong stong mthong
205a7(khri pa): bar gyur te/ gong ma bzhin du sbyar te/ rgya cher thams cad du sbyar bar bya'o/ /de nas bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor byang chub sems dpa' sems dpa' chen po byams pa bla na med pa yang dag par rdzogs pa'i byang chub
205b1(khri pa): mngon par rdzogs par sangs rgyas nas/ sa phyogs 'di nyid du shes rab kyi pha rol tu phyin pa 'di nyid ston par 'gyur ro/ /bskal pa bzang po'i de bzhin gshegs pa dgra bcom pa yang dag par rdzogs pa'i sangs rgyas thams cad kyang sa phyogs 'di nyid du 'byung bar 'gyur zhing shes rab
205b2(khri pa): kyi pha rol tu phyin pa 'di nyid ston par 'gyur ro/ / //shes rab kyi pha rol tu phyin pa khri pa/ bam po bcu dgu pa/ de nas bcom ldan 'das la/ tshe dang ldan pa rab 'byor gyis 'di skad ces gsol to/ /btsun pa bcom ldan 'das rnam pa gang dag dang / rtags
205b3(khri pa): gang dag dang / mtshan ma gang dag gis byang chub sems dpa' sems dpa' chen po byams pa bla na med pa yang dag par rdzogs pa'i byang chub mngon par rdzogs par sangs rgyas nas/ shes rab kyi pha rol tu phyin pa 'di nyid ston par 'gyur lags/ de skad ces gsol pa dang /
205b4(khri pa): bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor 'di la byang chub sems dpa' sems dpa' chen po byams pa bla na med pa yang dag par rdzogs pa'i byang chub mngon par rdzogs par sangs rgyas nas/ gzugs rtag ces bya ba dang /
205b5(khri pa): mi rtag ces bya bar chos ston par mi 'gyur ro/ /gzugs bde zhes bya ba dang / sdug bsngal zhes bya bar chos ston par mi 'gyur ro/ /gzugs bdag ces bya ba dang / bdag med ces bya bar chos ston par mi 'gyur ro/ /gzugs stong zhes bya ba dang / mi stong
205b6(khri pa): zhes bya bar chos ston par mi 'gyur ro/ /gzugs mtshan ma yod ces bya ba dang / mtshan ma med ces bya bar chos ston par mi 'gyur ro/ /gzugs smon pa yod ces bya ba dang / smon pa med ces bya bar chos ston par mi 'gyur ro/ /gzugs zhi zhes bya ba dang / ma
205b7(khri pa): zhi zhes bya bar chos ston par mi 'gyur ro/ /gzugs dben zhes bya ba dang / mi dben zhes bya bar chos ston par mi 'gyur ro/ /gzugs kun nas nyon mongs zhes bya ba dang / rnam par byang zhes bya bar chos ston par mi 'gyur ro/ /gzugs skye zhes bya ba
206a1(khri pa): dang / 'gag ces bya bar chos ston par mi 'gyur ro/ /gzugs dngos po yod ces bya ba dang / dngos po med ces bya bar chos ston par mi 'gyur ro/ /gzugs gtsang zhes bya ba dang / mi gtsang zhes bya bar chos ston par mi 'gyur ro/ /gzugs
206a2(khri pa): bcings zhes bya ba dang / grol zhes bya bar chos ston par mi 'gyur ro/ /gzugs ji lta ba bzhin du tshor ba dang / 'du shes dang / 'du byed dang / rnam par shes pa bcings zhes bya ba dang / grol zhes bya ba'i bar du chos ston par mi 'gyur ro/ /gzugs 'das zhes
206a3(khri pa): bya ba dang / ma 'ongs zhes bya ba dang / da ltar byung zhes bya bar chos ston par mi 'gyur ro/ /de bzhin du tshor ba dang / 'du shes dang / 'du byed rnams dang / rnam par shes pa 'das zhes bya ba dang / ma 'ongs zhes bya ba dang / da ltar byung zhes bya bar chos ston par mi
206a4(khri pa): 'gyur ro/ /de bzhin du sbyar te/ rnam pa thams cad mkhyen pa nyid kyi bar du 'das zhes bya ba dang / ma 'ongs zhes bya ba dang / da ltar byung zhes bya bar chos ston par mi 'gyur ro/ /de bzhin du sbyar te/ gzugs shin tu rnam par dag ces bya ba dang / shin tu rnam par ma dag
206a5(khri pa): ces bya bar chos ston par mi 'gyur ro/ /de bzhin du tshor ba dang / 'du shes dang / 'du byed rnams dang / rnam par shes pa shin tu rnam par dag ces bya ba dang / shin tu rnam par ma dag ces bya bar chos ston par mi 'gyur ro/ /de bzhin du sbyar te/ rnam pa thams cad
206a6(khri pa): mkhyen pa nyid kyi bar du shin tu rnam par dag ces bya ba dang / shin tu rnam par ma dag ces bya bar chos ston par mi 'gyur ro/ /de nas bcom ldan 'das la/ tshe dang ldan pa rab 'byor gyis 'di skad ces gsol to/ /btsun pa bcom ldan 'das shes rab kyi pha rol tu phyin
206a7(khri pa): pa ni yongs su dag pa lags so/ /bcom ldan 'das kyis bka' stsal pa/ rab 'byor gzugs yongs su dag pa'i phyir shes rab kyi pha rol tu phyin pa yongs su dag pa yin no/ /rab 'byor de bzhin du tshor ba dang / 'du shes dang / 'du byed rnams dang / rnam par
206b1(khri pa): shes pa yongs su dag pa'i phyir shes rab kyi pha rol tu phyin pa yongs su dag pa yin no/ /gsol pa/ btsun pa bcom ldan 'das ji ltar na/ gzugs yongs su dag pa'i slad du/ shes rab kyi pha rol tu phyin pa yongs su dag pa lags/ de bzhin du tshor ba dang / 'du
206b2(khri pa): shes dang / 'du byed rnams dang / rnam par shes pa yongs su dag pa'i slad du shes rab kyi pha rol tu phyin pa yongs su dag pa lags/ bcom ldan 'das kyis bka' stsal pa/ rab 'byor gzugs skye ba med pa dang / 'gag pa med pa dang / kun nas nyon mongs
206b3(khri pa): pa med pa dang / rnam par byang ba med pa'i phyir gzugs yongs su dag pa yin no/ /de bzhin du tshor ba dang / 'du shes dang / 'du byed rnams dang / rnam par shes pa skye ba med pa dang / 'gag pa med pa dang / kun nas nyon mongs pa med pa dang / rnam par byang
206b4(khri pa): ba med pa'i phyir/ rnam par shes pa yongs su dag pa yin no/ /rab 'byor gzhan yang nam mkha' yongs su dag pa'i phyir/ shes rab kyi pha rol tu phyin pa yongs su dag pa yin no/ /gsol pa/ btsun pa bcom ldan 'das ji ltar na/ nam mkha' yongs su dag pa'i
206b5(khri pa): slad du/ shes rab kyi pha rol tu phyin pa yongs su dag pa lags/ bcom ldan 'das kyis bka' stsal pa/ rab 'byor nam mkha' la skye ba med pa dang / 'gag pa med pa dang / kun nas nyon mongs pa med pa dang / rnam par byang ba med pa'i phyir/ nam mkha' yongs
206b6(khri pa): su dag pa yin no/ /rab 'byor gzhan yang gzugs gos pa med pa'i phyir/ shes rab kyi pha rol tu phyin pa yongs su dag pa yin no/ /de bzhin du tshor ba dang / 'du shes dang / 'du byed rnams dang / rnam par shes pa gos pa med pa'i phyir/ shes rab kyi pha rol tu
206b7(khri pa): phyin pa yongs su dag pa yin no/ /gsol pa/ btsun pa bcom ldan 'das ji ltar na nam mkha' gos pa ma mchis pa'i slad du/ shes rab kyi pha rol tu phyin pa yongs su dag pa lags/ bcom ldan 'das kyis bka' stsal pa/ rab 'byor nam mkha' gzung du med
207a1(khri pa): pa'i phyir/ shes rab kyi pha rol tu phyin pa yongs su dag pa yin no/ /de bzhin du nam mkha' la tha snyad gdags su med pa'i phyir/ shes rab kyi pha rol tu phyin pa yongs su dag pa yin no/ /rab 'byor dper na nam mkha' la brag ca gnyis kyi sgra
207a2(khri pa): grag pa de bzhin du/ rab 'byor nam mkha' la tha snyad gdags su med pa'i phyir/ shes rab kyi pha rol tu phyin pa yongs su dag pa yin no/ /gsol pa/ btsun pa bcom ldan 'das ji ltar na nam mkha' dmigs su ma mchis pa'i slad du/ shes rab kyi pha rol tu phyin
207a3(khri pa): pa yongs su dag pa lags/ bcom ldan 'das kyis bka' stsal pa/ rab 'byor nam mkha' la ci yang dmigs su med pa'i phyir/ shes rab kyi pha rol tu phyin pa yongs su dag pa yin no/ /rab 'byor gzhan yang chos thams cad skye ba med pa dang / 'gag pa
207a4(khri pa): med pa dang / kun nas nyon mongs pa med pa dang / rnam par byang ba med pa'i phyir/ shes rab kyi pha rol tu phyin pa yongs su dag pa yin no/ /gsol pa/ btsun pa bcom ldan 'das ji ltar na chos thams cad skye ba ma mchis pa dang / 'gag pa ma mchis pa dang /
207a5(khri pa): kun nas nyon mongs pa ma mchis pa dang / rnam par byang ba ma mchis pa'i slad du/ shes rab kyi pha rol tu phyin pa yongs su dag pa lags/ bcom ldan 'das kyis bka' stsal pa/ rab 'byor chos thams cad shin tu rnam par dag pa'i phyir/ shes rab kyi pha
207a6(khri pa): rol tu phyin pa yongs su dag pa yin no/ /de nas bcom ldan 'das la/ tshe dang ldan pa rab 'byor gyis 'di skad ces gsol to/ /btsun pa bcom ldan 'das rigs kyi bu'am rigs kyi bu mo gang la la zhig shes rab kyi pha rol tu phyin pa 'di 'dzin pa dang / 'chang ba dang /
207a7(khri pa): kun chub par bgyid pa dang / klog pa dang / tshul bzhin du yid la bgyid pa de la ni/ btsun pa bcom ldan 'das mig nad 'byung bar mi 'gyur/ rna ba'i nad 'byung bar mi 'gyur/ sna nad 'byung bar mi 'gyur/ lce nad 'byung bar mi 'gyur/ yan lag ma tshang bar mi
207b1(khri pa): 'gyur/ lus ha cang 'khogs par mi 'gyur/ gshis ngan du 'gum par mi 'gyur lags so/ /'di lta ste/ rgyal chen bzhi'i ris kyi lha rnams nas/ gnas gtsang ma'i bar gyi lha dag dang / lha stong phrag mang po dag kyang de'i slad bzhin du 'brang bar 'gyur
207b2(khri pa): lags so/ /tshes brgyad dang / tshes bcu bzhi dang / tshes lnga la gang na rigs kyi bu'am rigs kyi bu mo chos ston pa de shes rab kyi pha rol tu phyin pa 'di kha ton bgyid pa dang / 'chad par lha'i tshogs mang po mchi bar 'gyur zhing / bsod nams dpag tu ma
207b3(khri pa): mchis/ grangs ma mchis tshad ma mchis/ bsam gyis mi khyab gzhal du ma mchis pa mang po dag kyang bskyed par 'gyur lags so/ /de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor
207b4(khri pa): de de bzhin no/ /ji skad smras pa de bzhin te/ rigs kyi bu'am rigs kyi bu mo de tshes brgyad dang / tshes bcu bzhi dang / tshes lnga la shes rab kyi pha rol tu phyin pa 'di kha ton du byed pa dang / 'chad par byed pa na bsod nams kyi phung po dpag tu med/ grangs med
207b5(khri pa): tshad med/ bsam gyis mi khyab gzhal du med pa mang po dag bskyed par 'gyur zhing / de shes rab kyi pha rol tu phyin pa 'di kha ton du byed pa dang / 'chad par byed pa na lha'i 'khor mdun du gnas par 'gyur ro/ /de ci'i phyir zhe na/ rab 'byor 'di lta ste/ shes rab kyi
207b6(khri pa): pha rol tu phyin pa 'di ni rin po che yin pa'i phyir te/ rab 'byor de la rin po che ni 'di yin te/ shes rab kyi pha rol tu phyin pa ni sems can dmyal bar 'gro ba las yongs su thar bar byed pa dang / dud 'gro'i skye gnas dang / gshin rje'i 'jig rten dang / mi dbul po dang /
207b7(khri pa): gnod sbyin dbul po dang / klu dbul po las yongs su thar bar byed pa yin no/ /gzhan yang rgyal rigs shing sA la chen po lta bu rnams su sbyin par byed pa dang / de bzhin du bram ze'i rigs shing sA la chen po lta bu rnams dang / khyim bdag gi rigs shing sA
208a1(khri pa): la chen po lta bu rnams dang / tshong dpon shing sA la chen po lta bu rnams sbyin par byed pa dang / de bzhin du rgyal chen bzhi'i ris kyi lha rnams kyi nang du skye ba sbyin par byed pa dang / de bzhin du sbyar te/ 'du shes med 'du shes med min skye mched kyi lha
208a2(khri pa): rnams kyi nang du skye ba sbyin par byed pa dang / de bzhin du rgyun du zhugs pa'i 'bras bu sbyin par byed pa dang / de bzhin du lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dang / bla na med pa yang dag par
208a3(khri pa): rdzogs pa'i byang chub sbyin par byed pa yin no/ /de ci'i phyir zhe na/ rab 'byor shes rab kyi pha rol tu phyin pa 'dir dge ba bcu'i las kyi lam rnams rgya cher bstan te/ de la bslabs nas/ rgyal rigs shing sA la chen po lta bu dag 'jig rten na yod pa dang / de bzhin
208a4(khri pa): du bram ze'i rigs shing sA la chen po lta bu dag dang / khyim bdag gi rigs shing sA la chen po lta bu dag dang / tshong dpon gyi rigs shing sA la chen po lta bu dag dang / de bzhin du rgyal chen bzhi'i ris kyi lha rnams yod pa nas/ gzhan 'phrul dbang byed kyi lha rnams
208a5(khri pa): kyi bar dag 'jig rten na yod pa dang / de bzhin du tshangs ris kyi lha rnams dang / tshangs pa'i mdun na 'don rnams dang / tshangs 'khor rnams dang / tshangs pa chen po rnams dang / 'od chen rnams dang / 'od chung rnams dang / tshad med 'od rnams dang /
208a6(khri pa): 'od gsal rnams dang / dge ba rnams dang / dge chung rnams dang / tshad med dge rnams dang / dge rgyas rnams dang / 'du shes med 'du shes med min skye mched kyi bar gyi lha rnams 'jig rten na yod pa dang / de bzhin du rgyun du zhugs pa'i 'bras bu yod pa
208a7(khri pa): dang / de bzhin du lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dang / bla na med pa yang dag par rdzogs pa'i byang chub 'jig rten na yod par 'gyur ba dang / rab 'byor de bzhin du shes rab kyi pha rol
208b1(khri pa): tu phyin pa de la ni bsam gtan bzhi bstan pa yod pa dang / de bzhin du 'phags pa'i lam yan lag brgyad pa'i bar du bstan pa yod pa dang / de bzhin du sbyin pa'i pha rol tu phyin pa bstan pa yod pa dang / de bzhin du tshul khrims kyi pha rol tu phyin pa dang / bzod
208b2(khri pa): pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa bstan pa yod pas de bzhin du nang stong pa nyid bstan pa yod pa dang / phyi stong pa nyid bstan pa yod pa dang / de bzhin du sbyar
208b3(khri pa): te/ dngos po med pa'i ngo bo nyid stong pa nyid kyi bar du bstan pa yod pa dang / de bzhin du de bzhin gshegs pa'i stobs bcu bstan pa yod pa dang / gong ma bzhin du sbyar te/ rnam pa thams cad mkhyen pa nyid kyi bar du bstan pa yod de/ de la bslabs nas de bzhin
208b4(khri pa): gshegs pa dgra bcom pa yang dag par rdzogs pa'i sangs rgyas rnams 'jig rten na yod pa'i phyir te/ des na 'di lta ste/ shes rab kyi pha rol tu phyin pa 'di ni rin po che'i pha rol tu phyin pa zhes bya'o/ /rin po che'i pha rol tu phyin pa 'di la ni skye ba'am/ 'gag pa
208b5(khri pa): 'am/ kun nas nyon mongs pa'am/ rnam par byang ba'am/ yongs su gzung bar bya ba'am/ gtang bar bya ba'i chos gang yang med do/ /de ci'i phyir zhe na/ 'di ltar chos gang yang skye ba'am/ 'gag pa'am/ kun nas nyon mongs pa'am/ rnam par
208b6(khri pa): byang ba'am/ yongs su gzung bar bya ba'am/ gtang bar bya ba de med pa'i phyir ro/ /rab 'byor rin po che'i pha rol tu phyin pa 'di la ni dge ba'am/ mi dge ba'am/ lung bstan du yod pa'am/ lung bstan du med pa'am/ 'jig rten pa'am/ 'jig rten
208b7(khri pa): las 'das pa'am/ zag pa dang bcas pa'am/ zag pa med pa'am/ 'dus byas sam/ 'dus ma byas kyi chos gang yang dmigs su med de/ rab 'byor rnam grangs des na/ rin po che'i pha rol tu phyin pa 'di ni dmigs su med pa yin no/ /rab 'byor rin
209a1(khri pa): po che'i pha rol tu phyin pa 'di ni chos gang gis kyang gos pa med do/ /de ci'i phyir zhe na/ rab 'byor 'di ltar gang dag gis rin po che'i pha rol tu phyin pa gos par 'gyur ba'i chos dmigs su med pa'i phyir ro/ /rab 'byor gal te byang chub sems
209a2(khri pa): dpa' sems dpa' chen po shes rab kyi pha rol tu phyin pa la spyod pa na/ de ltar yang kun tu mi 'dzin cing / de ltar yang rnam par rtog par mi byed la/ de ltar yang spros par mi byed na/ de ni shes rab kyi pha rol tu phyin pa la spyod pa yin te/ sangs rgyas bcom
209a3(khri pa): ldan 'das rnams la bkur sti dang / ri mo dang / mchod pa byed du sangs rgyas kyi zhing nas sangs rgyas kyi zhing du 'gro bar 'gyur zhing / sangs rgyas kyi zhing nas sangs rgyas kyi zhing du 'gro ba na/ sems can 'bum dag kyang yongs su smin par byed la/ sangs rgyas
209a4(khri pa): kyi zhing yang yongs su dag par byed par 'gyur ro/ /rab 'byor shes rab kyi pha rol tu phyin pa 'di ni chos gang yang ston par byed pa'am/ mi ston par byed pa'am/ 'dzin par byed pa'am/ sbyin par byed pa'am/ skye bar byed pa'am/ 'gag par byed pa
209a5(khri pa): 'am/ kun nas nyon mongs par byed pa'am/ rnam par byang bar byed pa'am/ 'grib pa'am/ 'phel bar byed par 'gyur ba ma yin no/ /'das pa yang ma yin/ ma 'ongs pa dang / da ltar byung ba yang ma yin no/ /rab 'byor shes rab kyi pha rol tu
209a6(khri pa): phyin pa de ni/ 'dod pa'i khams nas 'gro bar byed pa ma yin/ 'dod pa'i khams su 'jog par byed pa ma yin no/ /gzugs kyi khams nas 'gro bar byed pa ma yin/ gzugs kyi khams su 'jog par byed pa ma yin no/ /gzugs med pa'i khams nas
209a7(khri pa): 'gro bar byed pa ma yin/ gzugs med pa'i khams su 'jog par byed pa ma yin no/ /sbyin pa'i pha rol tu phyin pa sbyin par byed pa ma yin/ 'dor bar byed pa ma yin/ tshul khrims kyi pha rol tu phyin pa sbyin par byed pa ma yin/ 'dor bar byed pa ma yin/
209b1(khri pa): bzod pa'i pha rol tu phyin pa sbyin par byed pa ma yin/ 'dor bar byed pa ma yin/ brtson 'grus kyi pha rol tu phyin pa sbyin par byed pa ma yin/ 'dor bar byed pa ma yin/ bsam gtan gyi pha rol tu phyin pa sbyin par byed pa ma yin/ 'dor bar byed pa ma yin no/ /
209b2(khri pa): nang stong pa nyid sbyin par byed pa ma yin/ 'dor bar byed pa ma yin no/ /dngos po med pa'i ngo bo nyid stong pa nyid kyi bar du sbyin par byed pa ma yin/ 'dor bar byed pa ma yin/ rgyun du zhugs pa'i 'bras bu sbyin par byed pa ma yin/ 'dor bar byed pa ma yin no/ /
209b3(khri pa): de bzhin du lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid sbyin par byed pa ma yin/ 'dor bar byed pa ma yin/ rang byang chub sbyin par byed pa ma yin/ 'dor bar byed pa ma yin/ byang chub sems dpa'i skyon med pa
209b4(khri pa): sbyin par byed pa ma yin/ 'dor bar byed pa ma yin no/ /rnam pa thams cad mkhyen pa nyid sbyin par byed pa ma yin/ 'dor bar byed pa ma yin no/ /rab 'byor shes rab kyi pha rol tu phyin pa de ni so so'i skye bo'i chos rnams sbyin par byed pa ma yin/ 'dor bar byed pa
209b5(khri pa): ma yin no/ /rgyun du zhugs pa'i chos rnams sbyin par byed pa ma yin/ 'dor bar byed pa ma yin no/ /dgra bcom pa'i bar gyi chos rnams sbyin par byed pa ma yin/ 'dor bar byed pa ma yin no/ /byang chub sems dpa'i chos rnams sbyin par byed pa ma yin/
209b6(khri pa): 'dor bar byed pa ma yin no/ /yang dag par rdzogs pa'i sangs rgyas kyi chos rnams sbyin par byed pa ma yin/ 'dor bar byed pa ma yin no/ /rab 'byor yang shes rab kyi pha rol tu phyin pa 'di ni 'dus byas kyi khams 'dor bar byed pa ma yin/ 'dus ma byas
209b7(khri pa): kyi khams sbyin par byed pa ma yin no/ /de ci'i phyir zhe na/ rab 'byor 'di ltar de bzhin gshegs pa rnams byung yang rung / de bzhin gshegs pa rnams ma byung yang rung ste/ chos rnams kyi chos gnas pa nyid dang / chos kyi dbyings ni gnas pa nyid yin pa'i phyir ro/ /
210a1(khri pa): yang chos kyi dbyings de ni brjed ngas pa med pa dang / yongs su mi nyams par 'gyur bar byed pa yin no/ /de nas lha'i bu stong phrag mang po dag nam mkha'i dkyil na 'khod cing gzha'i sgra ring zhes bton nas/ lha'i me tog ud pa la dang / pad
210a2(khri pa): ma dang / ku mu da dang / pad ma dkar po dag gtor te/ tshig 'di skad ces a la la 'dzam bu gling du chos kyi 'khor lo lan gnyis pa bskor ba mthong ngo zhes 'dzer to/ /der lha'i bu stong phrag du ma dag gis mi skye ba'i chos la bzod pa thob par gyur to/ /de
210a3(khri pa): nas bcom ldan 'das kyis tshe dang ldan pa rab 'byor la bka' stsal pa/ rab 'byor dngos po med pa'i ngo bo nyid stong pa nyid kyi phyir 'dzam bu'i gling du chos kyi 'khor lo bskor ba 'di ni dang po ma yin no/ /gnyis pa ma yin te/ shes rab kyi pha rol tu phyin pa 'di ni
210a4(khri pa): chos gang yang bskor bar bya ba'i phyir ram/ ldog par bya ba'i phyir nye bar gnas pa ma yin no/ /de nas bcom ldan 'das la/ tshe dang ldan pa rab 'byor gyis 'di skad ces gsol to/ /btsun pa bcom ldan 'das 'di ltar shes rab kyi pha rol tu phyin pa 'di chos
210a5(khri pa): gang yang bskor bar bgyi ba'am/ ldog par bgyi ba'i slad du nye bar gnas pa ma lags pa'i dngos po ma mchis pa'i ngo bo nyid stong pa nyid de dag gang lags/ bcom ldan 'das kyis bka' stsal pa/ rab 'byor shes rab kyi pha rol tu phyin pa ni/ shes rab kyi pha
210a6(khri pa): rol tu phyin pas stong ngo / /de bzhin du sbyin pa'i pha rol tu phyin pa'i bar ni/ sbyin pa'i pha rol tu phyin pas stong / de bzhin du nang stong pa nyid ni/ nang stong pa nyid kyis stong / phyi stong pa nyid ni phyi stong pa nyid kyis stong / phyi nang stong pa nyid ni phyi nang stong pa nyid kyis stong /
210a7(khri pa): dngos po med pa'i ngo bo nyid stong pa nyid kyi bar ni/ dngos po med pa'i ngo bo nyid stong pa nyid kyis stong / dran pa nye bar gzhag pa rnams ni dran pa nye bar gzhag pa rnams kyis stong / 'phags pa'i lam yan lag brgyad pa'i bar ni/ 'phags pa'i lam yan lag brgyad pas
210b1(khri pa): stong / de bzhin gshegs pa'i stobs bcu ni/ de bzhin gshegs pa'i stobs bcus stong / sangs rgyas kyi chos ma 'dres pa brgyad kyi bar ni/ sangs rgyas kyi chos ma 'dres pa brgyad kyis stong / so so'i skye bo ni so so'i skye bos stong / rgyun du
210b2(khri pa): zhugs pa'i 'bras bu ni/ rgyun du zhugs pa'i 'bras bus stong / lan cig phyir 'ong ba'i 'bras bu ni/ lan cig phyir 'ong ba'i 'bras bus stong / phyir mi 'ong ba'i 'bras bu ni/ phyir mi 'ong ba'i 'bras bus stong / dgra bcom pa nyid ni dgra bcom pa nyid
210b3(khri pa): kyis stong / rang byang chub ni rang byang chub kyis stong / byang chub sems dpa'i ngo bo nyid ni/ byang chub sems dpa'i ngo bo nyid kyis stong / rnam pa thams cad mkhyen pa nyid ni/ rnam pa thams cad mkhyen pa nyid kyis stong ngo / /de nas bcom ldan 'das la/ tshe dang
210b4(khri pa): ldan pa rab 'byor gyis 'di skad ces gsol to/ /btsun pa bcom ldan 'das 'di lta ste/ byang chub sems dpa' rnams kyi shes rab kyi pha rol tu phyin pa 'di ni pha rol tu phyin pa chen po lags te/ chos thams cad ngo bo nyid kyis stong pa yang chos thams cad kyis
210b5(khri pa): stong la/ byang chub sems dpa' sems dpa' chen po rnams ni shes rab kyi pha rol tu phyin pa 'di la brten nas/ bla na med pa yang dag par rdzogs pa'i byang chub mngon par rdzogs par 'tshang rgya zhing / chos kyi 'khor lo skor bar bgyid kyang skor bar bgyid pa'am/
210b6(khri pa): ldog par bgyid pa'i chos gang yang ma mchis te/ chos gang gis kyang chos gang yang yang dag par rjes su mthong ba'am/ skor bar bgyid pa ma mchis lags so/ /de ci'i slad du zhe na/ 'di ltar stong pa nyid la chos gang yang skor bar bgyid pa'am/ ldog
210b7(khri pa): par bgyid pa'i chos ni 'ga' yang dmigs su ma mchis pa'i slad du'o/ /de ci'i slad du zhe na/ 'di ltar chos thams cad gtan mngon par ma grub pa'i slad du'o/ /de ci'i slad du zhe na/ 'di ltar stong pa nyid ni chos gang yang skor bar bgyid pa'am/ ldog par bgyid
211a1(khri pa): pa ma lags/ mtshan ma ma mchis pa ni chos gang yang skor bar bgyid pa'am/ ldog par bgyid pa ma lags/ smon pa ma mchis pa ni chos gang yang skor bar bgyid pa'am/ ldog par bgyid pa ma lags pa'i slad du ste/ gang de ltar shes rab
211a2(khri pa): kyi pha rol tu phyin pa rjod pa dang / 'chad pa dang / 'dogs pa dang / 'jog pa dang / rnam par 'byed pa dang / rnam par 'grel pa dang / gsal bar bgyid pa dang / 'jug par bgyid pa dang / 'chad par bgyid pa 'di ni shes rab kyi pha rol tu phyin pa bshad pa yongs su
211a3(khri pa): dag pa lags so/ /shes rab kyi pha rol tu phyin pa bshad pa 'di ni sus kyang bshad pa ma mchis la bstan pa yang ma mchis te/ sus kyang dris pa yang ma mchis/ sus kyang mngon sum du bgyid pa yang ma mchis lags so/ /de la ni gang yang mya ngan las 'das pa ma
211a4(khri pa): mchis te/ chos bstan pa 'di la ni yon gnas su bgyi ba gang yang ma mchis lags so/ /shes rab kyi pha rol tu phyin pa khri pa las/ byed pa po dang / byed pa po med pa'i le'u zhes bya ste/ bcu dgu pa'o// //de nas bcom ldan 'das la tshe dang ldan
211a5(khri pa): pa rab 'byor gyis 'di skad ces gsol to/ /btsun pa bcom ldan 'das 'di lta ste/ shes rab kyi pha rol tu phyin pa 'di ni pha rol tu phyin pa mtha' yas pa lags so/ /bcom ldan 'das kyis bka' stsal pa/ nam mkha' mtha' yas pa nyid kyi phyir ro/ /btsun
211a6(khri pa): pa bcom ldan 'das pha rol tu phyin pa 'di ni mnyam pa nyid lags so/ /bcom ldan 'das kyis bka' stsal pa/ chos thams cad mnyam pa nyid kyi phyir ro/ /btsun pa bcom ldan 'das pha rol tu phyin pa 'di ni dben pa lags so/ /bcom ldan 'das kyis bka'
211a7(khri pa): stsal pa/ mtha' las 'das pa stong pa nyid kyi phyir ro/ /btsun pa bcom ldan 'das pha rol tu phyin pa 'di ni rdzi ba ma mchis pa lags so/ /bcom ldan 'das kyis bka' stsal pa/ chos thams cad dmigs su med pa nyid kyi phyir ro/ /btsun pa bcom ldan 'das pha
211b1(khri pa): rol tu phyin pa 'di ni ma mchis pa lags so/ /bcom ldan 'das kyis bka' stsal pa/ ming med pa dang / lus med pa nyid kyi phyir ro/ /btsun pa bcom ldan 'das pha rol tu phyin pa 'di ni nam mkha' lta bu lags so/ /bka' stsal pa/ dbugs dbyung ba dang /
211b2(khri pa): rngub pa dmigs su med pa nyid kyi phyir ro/ /btsun pa bcom ldan 'das pha rol tu phyin pa 'di ni brjod du ma mchis pa lags so/ /bka' stsal pa/ rtog pa dang / dpyod pa dmigs su med pa'i phyir ro/ /btsun pa bcom ldan 'das pha rol tu phyin pa 'di ni ming ma
211b3(khri pa): mchis pa lags so/ /bka' stsal pa/ tshor ba dang / 'du shes dang / 'du byed rnams dang / rnam par shes pa'i phung po dmigs su med pa'i phyir ro/ /btsun pa bcom ldan 'das pha rol tu phyin pa 'di ni mchi ba ma mchis pa lags so/ /bka' stsal pa/
211b4(khri pa): chos thams cad ni 'ong ba med pa'i phyir ro/ /btsun pa bcom ldan 'das pha rol tu phyin pa 'di ni mi 'phrogs pa lags so/ /bka' stsal pa/ chos thams cad ni gzung du med pa'i phyir ro/ /btsun pa bcom ldan 'das pha rol tu phyin pa 'di ni mi bas pa lags so/ /
211b5(khri pa): bka' stsal pa/ chos thams cad gtan zad cing byang ba'i phyir ro/ /btsun pa bcom ldan 'das pha rol tu phyin pa 'di ni skye ba ma mchis pa lags so/ /bka' stsal pa/ chos thams cad 'gag pa med pa dang / skye ba med pa'i phyir ro/ /btsun pa bcom ldan 'das
211b6(khri pa): pha rol tu phyin pa 'di ni byed pa po ma mchis pa lags so/ /bka' stsal pa/ byed pa po dmigs su med pa'i phyir ro/ /btsun pa bcom ldan 'das pha rol tu phyin pa 'di ni shes pa po ma mchis pa lags so/ /bka' stsal pa/ chos thams cad bems po nyid yin pa'i
211b7(khri pa): phyir ro/ /btsun pa bcom ldan 'das pha rol tu phyin pa 'di ni 'pho ba ma mchis pa lags so/ /bka' stsal pa/ 'chi 'pho ba dmigs su med pa'i phyir ro/ /btsun pa bcom ldan 'das pha rol tu phyin pa 'di ni 'jig pa ma mchis pa lags so/ /bka' stsal pa/
212a1(khri pa): chos thams cad 'jig pa med pa'i phyir ro/ /btsun pa bcom ldan 'das pha rol tu phyin pa 'di ni rmi lam lta bu lags so/ /bka' stsal pa/ rmi lam mthong ba dmigs su med pa'i phyir ro/ /btsun pa bcom ldan 'das pha rol tu phyin pa 'di
212a2(khri pa): ni brag ca lta bu lags so/ /bka' stsal pa/ sgra dang rna ba dmigs su med pa'i phyir ro/ /btsun pa bcom ldan 'das pha rol tu phyin pa 'di ni mig yor lta bu lags so/ /bka' stsal pa/ me long dang bzhin dmigs su med pa'i phyir ro/ /btsun pa bcom
212a3(khri pa): ldan 'das pha rol tu phyin pa 'di ni smig rgyu lta bu lags so/ /bka' stsal pa/ chu 'bab pa dmigs su med pa'i phyir ro/ /gsol pa/ btsun pa bcom ldan 'das pha rol tu phyin pa 'di ni sgyu ma lta bu lags so/ /bka' stsal pa/ dngos po med pa dmigs su
212a4(khri pa): med pa'i phyir ro/ /btsun pa bcom ldan 'das pha rol tu phyin pa 'di ni kun nas nyon mongs pa ma mchis pa lags so/ /bka' stsal pa/ nyon mongs pa thams cad dmigs su med pa'i phyir ro/ /btsun pa bcom ldan 'das pha rol tu phyin pa 'di ni rnam par byang ba ma
212a5(khri pa): mchis pa lags so/ /bka' stsal pa/ nyon mongs pa thams cad med pa nyid kyi phyir ro/ /btsun pa bcom ldan 'das pha rol tu phyin pa 'di ni gos pa ma mchis pa lags so/ /bka' stsal pa/ gos pa dmigs su med pa'i phyir ro/ /btsun pa bcom ldan
212a6(khri pa): 'das pha rol tu phyin pa 'di ni spros pa ma mchis pa lags so/ /bka' stsal pa/ spros pa thams cad yang dag par bcom pa'i phyir ro/ /btsun pa bcom ldan 'das pha rol tu phyin pa 'di ni rlom sems ma mchis pa lags so/ /bka' stsal pa/ rlom sems
212a7(khri pa): thams cad yang dag par bcom pa'i phyir ro/ /btsun pa bcom ldan 'das pha rol tu phyin pa 'di ni g.yo ba ma mchis pa lags so/ /bka' stsal pa/ chos kyi dbyings gnas pa nyid kyi phyir ro/ /btsun pa bcom ldan 'das pha rol tu phyin pa 'di ni 'dod chags dang bral
212b1(khri pa): ba lags so/ /bka' stsal pa/ chos thams cad phyin ci ma log par rtogs pa'i phyir ro/ /btsun pa bcom ldan 'das pha rol tu phyin pa 'di ni kun nas ldang ba ma mchis pa lags so/ /bka' stsal pa/ chos thams cad rnam par rtog pa med pa'i phyir ro/ /btsun pa
212b2(khri pa): bcom ldan 'das pha rol tu phyin pa 'di ni zhi ba lags so/ /bka' stsal pa/ chos thams cad kyi mtshan ma dmigs su med pa'i phyir ro/ /btsun pa bcom ldan 'das pha rol tu phyin pa 'di ni 'dod chags ma mchis pa lags so/ /bka' stsal pa/ 'dod chags dmigs su
212b3(khri pa): med pa'i phyir ro/ /btsun pa bcom ldan 'das pha rol tu phyin pa 'di ni zhe sdang ma mchis pa lags so/ /bka' stsal pa/ zhe sdang yod pa ma yin pa nyid kyi phyir ro/ /btsun pa bcom ldan 'das pha rol tu phyin pa 'di ni gti mug ma mchis pa lags so/ /bka' stsal
212b4(khri pa): pa/ mi shes pa'i mun pa thams cad rnam par sel ba'i phyir ro/ /btsun pa bcom ldan 'das pha rol tu phyin pa 'di ni nyon mongs pa ma mchis pa lags so/ /bka' stsal pa/ kun tu rtog pa yod pa ma yin pa'i phyir ro/ /btsun pa bcom ldan 'das pha rol tu phyin
212b5(khri pa): pa 'di ni sems can ma mchis pa lags so/ /bka' stsal pa/ sems can yod pa ma yin pa'i phyir ro/ /btsun pa bcom ldan 'das pha rol tu phyin pa 'di ni spang du ma mchis pa lags so/ /bka' stsal pa/ chos thams cad kun nas ldang ba med pa'i phyir
212b6(khri pa): ro/ /btsun pa bcom ldan 'das pha rol tu phyin pa 'di ni mtha' gnyis dmigs su ma mchis pa lags so/ /bka' stsal pa/ mtha' gnyis rnam par spangs pa'i phyir ro/ /btsun pa bcom ldan 'das pha rol tu phyin pa 'di ni tha mi dad pa lags so/ /bka' stsal
212b7(khri pa): pa/ chos thams cad 'brel ba med pa'i phyir ro/ /btsun pa bcom ldan 'das pha rol tu phyin pa 'di ni nag nog ma mchis pa lags so/ /bka' stsal pa/ nyan thos dang / rang sangs rgyas kyis thams cad las yang dag par 'das pa'i phyir ro/ /btsun pa
213a1(khri pa): bcom ldan 'das pha rol tu phyin pa 'di ni rnam par mi rtog pa lags so/ /bka' stsal pa/ rnam par rtog pa thams cad dmigs su med pa'i phyir ro/ /btsun pa bcom ldan 'das pha rol tu phyin pa 'di ni tshad ma mchis pa lags so/ /bka'
213a2(khri pa): stsal pa/ chos thams cad kyi tshad dmigs su med pa nyid kyi phyir ro/ /btsun pa bcom ldan 'das pha rol tu phyin pa 'di ni chags pa ma mchis pa lags so/ /bka' stsal pa/ chos thams cad chags pa med pa nyid kyi phyir ro/ /btsun pa bcom ldan 'das
213a3(khri pa): pha rol tu phyin pa 'di ni mi rtag pa lags so/ /bka' stsal pa/ chos thams cad 'jig pa med pa nyid kyi phyir ro/ /btsun pa bcom ldan 'das pha rol tu phyin pa 'di ni sdug bsngal ba lags so/ /bka' stsal pa/ chos thams cad skyo ba med pa nyid kyi phyir ro/ /
213a4(khri pa): btsun pa bcom ldan 'das pha rol tu phyin pa 'di ni bdag ma mchis pa lags so/ /bka' stsal pa/ chos thams cad la mngon par zhen pa med pa'i phyir ro/ /btsun pa bcom ldan 'das pha rol tu phyin pa 'di ni stong pa nyid lags so/ /bka' stsal pa/ chos thams
213a5(khri pa): cad dmigs su med pa nyid kyi phyir ro/ /btsun pa bcom ldan 'das pha rol tu phyin pa 'di ni mtshan nyid ma mchis pa lags so/ /bka' stsal pa/ chos thams cad ldog pa med pa nyid kyi phyir ro/ /btsun pa bcom ldan 'das pha rol tu phyin pa 'di ni nang stong pa nyid
213a6(khri pa): lags so/ /bka' stsal pa/ nang gi chos dmigs su med pa nyid kyi phyir ro/ /btsun pa bcom ldan 'das pha rol tu phyin pa 'di ni phyi stong pa nyid lags so/ /bka' stsal pa/ phyi'i chos dmigs su med pa nyid kyi phyir ro/ /btsun pa bcom ldan 'das pha rol
213a7(khri pa): tu phyin pa 'di ni phyi nang stong pa nyid lags so/ /bka' stsal pa/ phyi nang gi chos rnams dmigs su med pa nyid kyi phyir ro/ /btsun pa bcom ldan 'das pha rol tu phyin pa 'di ni stong pa nyid stong pa nyid lags so/ /bka' stsal pa/ stong pa nyid stong pa nyid dmigs
213b1(khri pa): su med pa nyid kyi phyir ro/ /btsun pa bcom ldan 'das pha rol tu phyin pa 'di ni chen po stong pa nyid lags so/ /bka' stsal pa/ chos thams cad dmigs su med pa nyid kyi phyir ro/ /btsun pa bcom ldan 'das pha rol tu phyin pa 'di ni don dam pa stong pa nyid
213b2(khri pa): lags so/ /bka' stsal pa/ don dam pa stong pa nyid dmigs su med pa nyid kyi phyir ro/ /btsun pa bcom ldan 'das pha rol tu phyin pa 'di ni 'dus byas stong pa nyid lags so/ /bka' stsal pa/ 'dus byas stong pa nyid dmigs su med pa'i phyir ro/ /btsun
213b3(khri pa): pa bcom ldan 'das pha rol tu phyin pa 'di ni 'dus ma byas stong pa nyid lags so/ /bka' stsal pa/ 'dus ma byas stong pa nyid dmigs su med pa'i phyir ro/ /btsun pa bcom ldan 'das pha rol tu phyin pa 'di ni mtha' las 'das pa stong pa nyid lags so/ /
213b4(khri pa): bka' stsal pa/ mtha' las 'das pa stong pa nyid dmigs su med pa'i phyir ro/ /btsun pa bcom ldan 'das pha rol tu phyin pa 'di ni thog ma dang tha ma med pa stong pa nyid lags so/ /bka' stsal pa/ thog ma dang tha ma med pa stong pa nyid dmigs su med
213b5(khri pa): pa'i phyir ro/ /btsun pa bcom ldan 'das pha rol tu phyin pa 'di ni dor ba ma mchis pa stong pa nyid lags so/ /bka' stsal pa/ dor ba med pa stong pa nyid dmigs su med pa'i phyir ro/ /btsun pa bcom ldan 'das pha rol tu phyin pa 'di ni rang bzhin stong pa nyid lags
213b6(khri pa): so/ /bka' stsal pa/ 'dus ma byas kyi chos dmigs su med pa'i phyir ro/ /btsun pa bcom ldan 'das pha rol tu phyin pa 'di ni chos thams cad stong pa nyid lags so/ /bka' stsal pa/ nang dang phyi'i chos dmigs su med pa'i phyir ro/ /btsun pa bcom
213b7(khri pa): ldan 'das pha rol tu phyin pa 'di ni rang gi mtshan nyid stong pa nyid lags so/ /bka' stsal pa/ rang gi mtshan nyid stong pa nyid kyi chos rnams dben pa'i phyir ro/ /btsun pa bcom ldan 'das pha rol tu phyin pa 'di ni dngos po med pa'i ngo bo nyid stong pa nyid lags so/ /
214a1(khri pa): bka' stsal pa/ dngos po med pa'i ngo bo nyid stong pa nyid dmigs su med pa'i phyir ro/ /btsun pa bcom ldan 'das pha rol tu phyin pa 'di ni dran pa nye bar gzhag pa lags so/ /bka' stsal pa/ lus dang / tshor ba dang / sems dang / chos
214a2(khri pa): dmigs su med pa'i phyir ro/ /btsun pa bcom ldan 'das pha rol tu phyin pa 'di ni yang dag pa'i spong ba lags so/ /bka' stsal pa/ dge ba dang mi dge ba'i chos dmigs su med pa'i phyir ro/ /btsun pa bcom ldan 'das pha rol tu phyin pa 'di ni rdzu 'phrul
214a3(khri pa): gyi rkang pa lags so/ /bka' stsal pa/ rdzu 'phrul gyi rkang pa bzhi dmigs su med pa'i phyir ro/ /btsun pa bcom ldan 'das pha rol tu phyin pa 'di ni dbang po lags so/ /bka' stsal pa/ dbang po lnga dmigs su med pa'i phyir ro/ /btsun pa bcom
214a4(khri pa): ldan 'das pha rol tu phyin pa 'di ni stobs lags so/ /bka' stsal pa/ stobs lnga dmigs su med pa'i phyir ro/ /btsun pa bcom ldan 'das pha rol tu phyin pa 'di ni byang chub kyi yan lag lags so/ /bka' stsal pa/ byang chub kyi yan lag bdun
214a5(khri pa): dmigs su med pa'i phyir ro/ /btsun pa bcom ldan 'das pha rol tu phyin pa 'di ni 'phags pa'i lam lags so/ /bka' stsal pa/ 'phags pa'i lam yan lag brgyad pa dmigs su med pa'i phyir ro/ /btsun pa bcom ldan 'das pha rol tu phyin pa 'di
214a6(khri pa): ni stong pa lags so/ /bka' stsal pa/ stong pa'i rnam pa dang / dben pa'i rnam pa dmigs su med pa'i phyir ro/ /btsun pa bcom ldan 'das pha rol tu phyin pa 'di ni mtshan ma ma mchis pa lags so/ /bka' stsal pa/ zhi ba'i rnam pa nyid yin pa'i phyir
214a7(khri pa): ro/ /btsun pa bcom ldan 'das pha rol tu phyin pa 'di ni smon pa ma mchis pa lags so/ /bka' stsal pa/ smon lam dmigs su med pa'i phyir ro/ /btsun pa bcom ldan 'das pha rol tu phyin pa 'di ni rnam par thar pa lags so/ /bka' stsal pa/ rnam
214b1(khri pa): par thar pa brgyad dmigs su med pa'i phyir ro/ /btsun pa bcom ldan 'das pha rol tu phyin pa 'di ni snyoms par 'jug pa lags so/ /bka' stsal pa/ mthar gyis gnas pa'i snyoms par 'jug pa dgu dmigs su med pa'i phyir ro/ /btsun pa bcom
214b2(khri pa): ldan 'das pha rol tu phyin pa 'di ni sbyin pa lags so/ /bka' stsal pa/ ser sna dmigs su med pa'i phyir ro/ /btsun pa bcom ldan 'das pha rol tu phyin pa 'di ni tshul khrims lags so/ /bka' stsal pa/ 'chal pa'i tshul khrims dmigs su med
214b3(khri pa): pa'i phyir ro/ /btsun pa bcom ldan 'das pha rol tu phyin pa 'di ni bzod pa lags so/ /bka' stsal pa/ gnod sems dang / bzod pa dmigs su med pa'i phyir ro/ /btsun pa bcom ldan 'das pha rol tu phyin pa 'di ni brtson 'grus lags so/ /bka'
214b4(khri pa): stsal pa/ le lo dmigs su med pa'i phyir ro/ /btsun pa bcom ldan 'das pha rol tu phyin pa 'di ni bsam gtan lags so/ /bka' stsal pa/ rnam par g.yengs pa'i sems dmigs su med pa'i phyir ro/ /btsun pa bcom ldan 'das pha rol tu phyin pa 'di
214b5(khri pa): ni shes rab lags so/ /bka' stsal pa/ 'chal pa'i shes rab dmigs su med pa'i phyir ro/ /btsun pa bcom ldan 'das pha rol tu phyin pa 'di ni stobs bcu lags so/ /bka' stsal pa/ chos thams cad kyis mi brdzi ba'i phyir ro/ /btsun pa bcom
214b6(khri pa): ldan 'das pha rol tu phyin pa 'di ni mi 'jigs pa bzhi lags so/ /bka' stsal pa/ chos thams cad kyis brdzi ba med pa'i phyir dang / lam gyi rnam pa shes pa de la zhum pa med pa nyid kyi phyir ro/ /btsun pa bcom ldan 'das pha rol tu phyin pa 'di ni so so yang
214b7(khri pa): dag par rig pa lags so/ /bka' stsal pa/ shes pa thams cad la chags pa med cing thogs pa med pa'i phyir ro/ /btsun pa bcom ldan 'das pha rol tu phyin pa 'di ni snying rje chen po lags so/ /bka' stsal pa/ sems can thams cad yongs su ma
215a1(khri pa): btang ba nyid kyi phyir ro/ /btsun pa bcom ldan 'das pha rol tu phyin pa 'di ni sangs rgyas kyi chos ma 'dres pa brgyad lags so/ /bka' stsal pa/ nyan thos dang / rang sangs rgyas kyi chos thams cad las yang dag par 'das pa'i phyir
215a2(khri pa): ro/ /btsun pa bcom ldan 'das pha rol tu phyin pa 'di ni de bzhin gshegs pa lags so/ /bka' stsal pa/ skad thams cad du de bzhin du gsung ba'i chos nyid yin pa'i phyir ro/ /btsun pa bcom ldan 'das pha rol tu phyin pa 'di ni rang byung lags so/ /
215a3(khri pa): bka' stsal pa/ chos thams cad la dbang sgyur ba'i phyir ro/ /btsun pa bcom ldan 'das pha rol tu phyin pa 'di ni yang dag par rdzogs pa'i sangs rgyas lags so/ /bka' stsal pa/ chos thams cad rnam pa thams cad du mngon par rdzogs par sangs rgyas
215a4(khri pa): pa'i phyir ro/ /de nas stong gsum gyi stong chen po'i 'jig rten gyi khams 'di na 'dod pa na spyod pa'i lha rnams dang gzugs na spyod pa'i lha gang dag ji snyed yod pa de dag thams cad lha'i me tog dang / spos dang / rgya spos dang / spri ka dang / a ka ru nag po'i phye
215a5(khri pa): ma dag 'thor zhing / bcom ldan 'das ga la ba de logs su dong ste phyin nas/ bcom ldan 'das kyi zhabs gnyis la mgo bos phyag 'tshal nas/ phyogs gcig tu 'khod do/ /phyogs gcig tu 'khod nas kyang 'dod pa na spyod pa dang / gzugs na spyod pa'i
215a6(khri pa): lha de dag gis bcom ldan 'das la 'di skad ces gsol to/ /btsun pa bcom ldan 'das kyis shes rab kyi pha rol tu phyin pa zab mo 'di bshad pa lags na/ bcom ldan 'das shes rab kyi pha rol tu phyin pa zab mo 'di'i mtshan nyid ji lta bu lags/ de skad ces
215a7(khri pa): gsol pa dang / bcom ldan 'das kyis lha de dag la 'di skad ces bka' stsal to/ /lha dag shes rab kyi pha rol tu phyin pa zab mo 'di ni stong pa nyid kyi mtshan nyid yin no/ /lha dag shes rab kyi pha rol tu phyin pa zab mo 'di ni mtshan ma med pa'i mtshan nyid dang / smon
215b1(khri pa): pa med pa'i mtshan nyid yin no/ /lha dag de bzhin du shes rab kyi pha rol tu phyin pa zab mo 'di ni mngon par 'du byed pa med pa'i mtshan nyid dang / skye ba med pa'i mtshan nyid dang / 'gag pa med pa'i mtshan nyid dang / kun nas nyon mongs pa med pa'i mtshan nyid dang /
215b2(khri pa): rnam par byang ba med pa'i mtshan nyid dang / dngos po med pa'i mtshan nyid yin no/ /lha dag shes rab kyi pha rol tu phyin pa zab mo 'di ni mtshan nyid de lta bu yin yang de bzhin gshegs pa 'jig rten gyi don du ming dang / brda dang / gdags pa dang / tha snyad kyis
215b3(khri pa): tha snyad du 'dogs par mdzad de/ lha dag de dag don dam par ni ma yin te/ lha dang mi dang / lha ma yin du bcas pa'i 'jig rten gyis dkrug par mi nus so/ /de ci'i phyir zhe na/ 'di ltar lha dang mi dang lha ma yin du bcas pa'i 'jig rten yang de'i mtshan nyid
215b4(khri pa): kho na yin pa'i phyir ro/ /lha dag de bzhin du mtshan nyid kyis mtshan nyid rab tu mi shes/ mtshan nyid kyis mtshan nyid med pa yang rab tu mi shes/ mtshan nyid med pas mtshan nyid rab tu mi shes/ mtshan nyid med pas mtshan nyid med pa yang rab tu mi shes te/
215b5(khri pa): lha dag de ltar na mtshan nyid dang / mtshan nyid med pa dang / mtshan nyid kyi mtshan nyid dang / de dag gnyi ga gang gis shes par 'gyur ba dang / gang shes par 'gyur ba mi srid pa'i phyir ro/ /lha dag mtshan nyid de dag ni gzugs kyis mngon par 'dus byas pa ma
215b6(khri pa): yin/ tshor ba dang / 'du shes dang / 'du byed rnams kyis mngon par 'dus byas pa ma yin/ rnam par shes pas mngon par 'dus byas pa ma yin/ nang stong pa nyid kyis mngon par 'dus byas pa ma yin/ phyi stong pa nyid kyis mngon par 'dus byas pa ma yin/ phyi
215b7(khri pa): nang stong pa nyid kyis mngon par 'dus byas pa ma yin/ de bzhin du sbyar te/ dngos po med pa'i ngo bo nyid stong pa nyid kyi bar gyis mngon par 'dus byas pa ma yin/ dran pa nye bar gzhag pa nas/ de bzhin du sbyar te/ rnam pa thams cad mkhyen pa nyid kyi bar gyis
216a1(khri pa): mngon par 'dus byas pa ma yin no/ /lha'i bu dag mtshan nyid de dag ni mi rnams sam/ mi ma yin pa rnams sam/ zag pa dang bcas pa rnams sam/ zag pa med pa rnams sam/ 'jig rten pa rnams sam/ 'jig rten las 'das
216a2(khri pa): pa rnams sam/ 'dus byas rnams sam/ 'dus ma byas rnams kyang ma yin no/ /yang lha dag gang la la zhig 'di skad du nam mkha'i mtshan nyid ji lta bu yin zhes zer na/ ci khyed de la yang dag par smra bas yang dag par smra snyam 'am/ gsol pa/
216a3(khri pa): bcom ldan 'das nam mkha'i mtshan nyid lags so zhes yang dag par mi smra lags so/ /de ci'i slad du zhe na/ btsun pa bcom ldan 'das nam mkha' ni 'dus ma bgyis lags pa'i slad du mtshan nyid gang dang yang ldan pa yang ma lags/ mi ldan pa yang ma lags
216a4(khri pa): te/ ma mchis shing dmigs su ma mchis pa'i slad du'o/ /de skad ces gsol pa dang / bcom ldan 'das kyis 'dod pa na spyod pa dang / gzugs na spyod pa'i lha de dag la 'di skad ces bka' stsal to/ /lha dag de bzhin gshegs pa rnams byung yang
216a5(khri pa): rung / de bzhin gshegs pa rnams ma byung yang rung ste/ chos kyi mtshan nyid kyi dbyings ni gnas pa nyid yin te/ de yang de bzhin gshegs pas yang dag pa ji lta ba bzhin du mngon par rdzogs par sangs rgyas pas de'i phyir de bzhin gshegs pa zhes bya'o/ /de
216a6(khri pa): skad ces bka' stsal pa dang / lha de dag gis bcom ldan 'das la 'di skad ces gsol to/ /btsun pa bcom ldan 'das mtshan nyid gang dag mngon par rdzogs par sangs rgyas pas/ chos rnams la de bzhin gshegs pa'i ye shes chags pa ma mchis pa
216a7(khri pa): gzigs pa 'jug pa dang / de bzhin gshegs pas mtshan nyid gang la gnas nas/ chags pa thams cad las 'das pa'i mtshan nyid shes rab kyi pha rol tu phyin pa zab mo 'di mngon par rdzogs par sangs rgyas shing / de bzhin gshegs pas mngon par rdzogs
216b1(khri pa): par sangs rgyas pa'i mtshan nyid 'di dag ni zab lags so/ /btsun pa bcom ldan 'das 'di lta ste/ gang la spyad pas de bzhin gshegs pa sngon gyi sku tshe rabs dag tu byang chub sems dpar gyur pas byang chub sems dpa'i mngon par shes pa lnga brnyes shing / sku tshe
216b2(khri pa): 'di la ni rnam pa thams cad mkhyen pa nyid du mngon par rdzogs par sangs rgyas la/ rnam pa thams cad mkhyen pa nyid du mngon par rdzogs par sangs rgyas nas kyang mtshan nyid thams cad thugs su chud pa'i de bzhin gshegs pa dgra bcom pa yang dag par rdzogs
216b3(khri pa): pa'i sangs rgyas rnams kyi spyod yul shes rab kyi pha rol tu phyin pa zab mo 'di ngo mtshar lags so/ /chos thams cad kyi mtshan nyid thugs su chud pa ni gzugs dang / tshor ba dang / 'du shes dang / 'du byed rnams dang / rnam par shes pa'i mtshan nyid
216b4(khri pa): thugs su chud pa dang / de bzhin du sbyin pa'i pha rol tu phyin pa'i mtshan nyid thugs su chud pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab
216b5(khri pa): kyi pha rol tu phyin pa'i mtshan nyid thugs su chud pa nas/ rnam pa thams cad mkhyen pa nyid kyi bar gyi mtshan nyid thugs su chud pa lags so/ /de skad ces gsol pa dang / bcom ldan 'das kyis 'dod pa na spyod pa dang / gzugs na spyod pa'i lha de dag la 'di skad
216b6(khri pa): ces bka' stsal to/ /lha dag gzugs kyi mtshan nyid ni gzugs su rung ba ste/ de ni de bzhin gshegs pas mtshan nyid med par mngon par rdzogs par sangs rgyas so/ /de bzhin du tshor ba ni myong ba'i mtshan nyid/ 'du shes ni 'dzin pa'i mtshan nyid/ 'du byed
216b7(khri pa): rnams ni mngon par 'du byed pa'i mtshan nyid/ rnam par shes pa ni so sor rnam par rig pa'i mtshan nyid de/ de ni de bzhin gshegs pas mtshan nyid med par mngon par rdzogs par sangs rgyas so/ /sbyin pa'i pha rol tu phyin pa ni yongs su gtong ba'i mtshan nyid de/
217a1(khri pa): de ni de bzhin gshegs pas mtshan nyid med par mngon par rdzogs par sangs rgyas so/ /tshul khrims kyi pha rol tu phyin pa ni yongs su gdung ba med pa'i mtshan nyid/ bzod pa'i pha rol tu phyin pa ni 'khrug pa med pa'i mtshan nyid/ brtson
217a2(khri pa): 'grus kyi pha rol tu phyin pa ni brdzi ba med pa'i mtshan nyid/ bsam gtan gyi pha rol tu phyin pa ni rnam par mi g.yeng ba'i mtshan nyid/ shes rab kyi pha rol tu phyin pa ni chos thams cad la mngon par zhen pa med pa'i mtshan nyid de/ de ni de bzhin gshegs pas
217a3(khri pa): mtshan nyid med par mngon par rdzogs par sangs rgyas so/ /bsam gtan bzhi dang / de bzhin du tshad med pa bzhi dang / gzugs med pa'i snyoms par 'jug pa bzhi ni nye bar zhi ba'i mtshan nyid de/ de ni de bzhin gshegs pas mtshan nyid med par mngon
217a4(khri pa): par rdzogs par sangs rgyas so/ /byang chub kyi phyogs kyi chos sum cu rtsa bdun ni nges par 'byin pa'i mtshan nyid de/ de dag ni de bzhin gshegs pas mtshan nyid med par mngon par rdzogs par sangs rgyas so/ /rnam par thar pa'i sgo stong pa nyid ni rnam par
217a5(khri pa): grol ba'i mtshan nyid/ rnam par thar pa'i sgo mtshan ma med pa ni 'dzin pa med pa'i mtshan nyid/ rnam par thar pa'i sgo smon pa med pa ni don du gnyer ba med pa'i mtshan nyid/ btang snyoms ni 'du byed pa med pa'i mtshan nyid/ rnam par thar pa brgyad ni mi
217a6(khri pa): 'phrogs pa'i mtshan nyid/ de bzhin gshegs pa'i stobs bcu ni thub pa med pa'i mtshan nyid/ mi 'jigs pa bzhi ni zhum pa med pa'i mtshan nyid/ snying rje chen po ni snying brtse ba'i mtshan nyid/ sangs rgyas kyi chos ma 'dres pa brgyad ni zil gyis mi non
217a7(khri pa): pa'i mtshan nyid de/ de dag ni de bzhin gshegs pas mtshan nyid med par mngon par rdzogs par sangs rgyas so/ /rnam pa thams cad mkhyen pa nyid ni chos thams cad ji lta ba bzhin la sgrib pa med pa'i mtshan nyid de/ de bzhin gshegs pas mtshan nyid med
217b1(khri pa): par mngon par rdzogs par sangs rgyas so/ /lha dag de ltar na de bzhin gshegs pas chos thams cad mtshan nyid med par mngon par rdzogs par sangs rgyas pas des na de bzhin gshegs pa ye shes chags pa med par gzigs pa zhes bya'o// //
217b2(khri pa): shes rab kyi pha rol tu phyin pa khri pa/ bam po nyi shu pa/ de nas bcom ldan 'das kyis tshe dang ldan pa rab 'byor la bka' stsal pa/ rab 'byor shes rab kyi pha rol tu phyin pa ni de bzhin gshegs pa dgra bcom pa yang dag par rdzogs pa'i sangs rgyas
217b3(khri pa): rnams skyed pa dang / ston par byed pa yin te/ de'i phyir de bzhin gshegs pa shes rab kyi pha rol tu phyin pa 'di la nye bar brten nas gnas so/ /nye bar brten nas kyang shes rab kyi pha rol tu phyin pa'i chos de la bkur stir mdzad/ bla mar mdzad/ ri mor
217b4(khri pa): mdzad/ mchod par mdzad de/ rab 'byor de ltar na dam pa'i chos shes rab kyi pha rol tu phyin pa 'di nyid la de bzhin gshegs pa bkur stir mdzad/ bla mar mdzad/ ri mor mdzad/ mchod par mdzad pa yin no/ /de ci'i phyir zhe na/ rab 'byor de
217b5(khri pa): bzhin gshegs pa dgra bcom pa yang dag par rdzogs pa'i sangs rgyas rnams ni shes rab kyi pha rol tu phyin pa 'di las 'byung la/ de bzhin gshegs pa ni shes rab kyi pha rol tu phyin pa 'di la byas pa gzo ba dang / byas pa tshor ba yin pa'i phyir ro/ /rab 'byor
217b6(khri pa): gang zhig de bzhin gshegs pa ni byas pa gzo ba dang / byas pa tshor ba'o zhes yang dag par smra bas smras na/ de ni byas pa gzo ba dang / byas pa tshor bar yang dag par smra bas smras pa yin no/ /rab 'byor ji ltar na de bzhin gshegs pa byas pa gzo ba dang /
217b7(khri pa): byas pa tshor ba yin zhe na/ rab 'byor 'di la de bzhin gshegs pa theg pa gang gis byon pa dang / de bzhin gshegs pa lam gang gis bla na med pa yang dag par rdzogs pa'i byang chub mngon par rdzogs par sangs rgyas pa'i theg pa de dang / lam de la de bzhin gshegs
218a1(khri pa): pa rgyun kho nar bkur stir mdzad/ bla mar mdzad/ ri mor mdzad/ mchod pa mdzad cing / de bzhin du rjes su 'dzin cing / rjes su skor bar mdzad pa ste/ rab 'byor de ni de bzhin gshegs pa'i byas pa gzo ba dang / byas pa tshor ba yin par
218a2(khri pa): blta bar bya'o/ /rab 'byor gzhan yang byed pa po med pa'i phyir de bzhin gshegs pas dam pa'i chos byas pa med par mngon par rdzogs par sangs rgyas so/ /de bzhin du lus med pa'i phyir chos thams cad byas pa med par mngon par rdzogs par sangs rgyas te/
218a3(khri pa): rab 'byor shes rab kyi pha rol tu phyin pa zab mo 'di la brten nas/ mngon par rdzogs par sangs rgyas pa 'di yang de bzhin gshegs pa'i byas pa gzo ba dang / byas pa tshor ba yin no/ /rab 'byor gzhan yang shes rab kyi pha rol tu phyin pa 'di nyid la brten nas/ de
218a4(khri pa): bzhin gshegs pa dgra bcom pa yang dag par rdzogs pa'i sangs rgyas chos thams cad la byas pa med par mkhyen pa 'jug cing rang bzhin dang brdas ni ma yin te/ rab 'byor rnam grangs des kyang shes rab kyi pha rol tu phyin pa 'di de bzhin gshegs pa skyed pa
218a5(khri pa): dang / 'jig rten rnams ston par byed pa yin no/ /de skad ces bka' stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das de bzhin gshegs pas 'di skad du chos thams cad ni shes pa
218a6(khri pa): med pa dang / mig med pa'o/ /zhes bka' stsal lags na/ 'o na ji ltar na shes rab kyi pha rol tu phyin pa de bzhin gshegs pa rnams skyed pa dang / 'jig rten rnams ston par bgyid pa lags/ de skad ces gsol pa dang / bcom ldan 'das kyis tshe dang ldan
218a7(khri pa): pa rab 'byor la 'di skad ces bka' stsal to/ /rab 'byor de de bzhin te/ chos thams cad shes pa med pa dang / mig med pa'o/ /zhes ji skad smras pa bzhin no/ /rab 'byor ji ltar na chos thams cad shes pa med pa dang / mig med pa yin zhe na/ rab 'byor
218b1(khri pa): chos thams cad ni rten pa med cing khongs su gtogs pa ma yin no/ /rab 'byor rnam grangs des na chos thams cad shes pa med pa dang / mig med pa yin te/ rab 'byor de ltar na shes rab kyi pha rol tu phyin pa ni de bzhin gshegs pa rnams skyed pa dang / 'jig
218b2(khri pa): rten rnams ston par byed pa yin no/ /de yang gzugs ma mthong ba'i phyir ston par byed pa yin no/ /de bzhin du tshor ba dang / 'du shes dang / 'du byed rnams dang / rnam par shes pa ma mthong ba'i phyir ston par byed pa yin no/ /de bzhin du
218b3(khri pa): gong ma bzhin du sbyar te/ rnam pa thams cad mkhyen pa nyid kyi bar du ma mthong ba'i phyir ston par byed pa yin te/ rab 'byor de ltar na shes rab kyi pha rol tu phyin pa ni de bzhin gshegs pa rnams skyed pa dang / 'jig rten rnams ston par byed pa yin no/ /gsol pa/ btsun pa
218b4(khri pa): bcom ldan 'das ji ltar na gzugs ma mthong ba'i slad du/ shes rab kyi pha rol tu phyin pa 'di ston par bgyid pa lags/ de bzhin du ji ltar na tshor ba dang / ji ltar na 'du shes dang / ji ltar na 'du byed rnams dang / ji ltar na rnam par shes pa ma mthong ba'i slad
218b5(khri pa): du/ shes rab kyi pha rol tu phyin pa 'di ston par bgyid pa lags/ de bzhin du gong ma bzhin du sbyar te/ ji ltar na rnam pa thams cad mkhyen pa nyid kyi bar du ma mthong ba'i slad du/ shes rab kyi pha rol tu phyin pa 'di ston par bgyid pa lags/ bcom ldan
218b6(khri pa): 'das kyis bka' stsal pa/ rab 'byor 'di ltar gzugs la dmigs pa'i rnam par shes pa mi 'byung na/ de ltar na gzugs ma mthong ba'i phyir shes rab kyi pha rol tu phyin pa 'di ston par byed pa yin no/ /de bzhin du 'di ltar tshor ba la dmigs pa dang / 'du
218b7(khri pa): shes la dmigs pa dang / 'du byed rnams la dmigs pa dang / rnam par shes pa la dmigs pa'i rnam par shes pa mi 'byung na/ de ltar na rnam par shes pa ma mthong ba'i phyir shes rab kyi pha rol tu phyin pa 'di ston par byed pa yin no/ /de bzhin du gong ma bzhin du
219a1(khri pa): sbyar te/ 'di ltar rnam pa thams cad mkhyen pa nyid kyi bar la dmigs pa'i rnam par shes pa mi 'byung na/ de ltar na rnam pa thams cad mkhyen pa nyid ma mthong ba'i phyir/ shes rab kyi pha rol tu phyin pa 'di ston par byed pa yin te/ rab
219a2(khri pa): 'byor de ltar na shes rab kyi pha rol tu phyin pa 'di ni de bzhin gshegs pa rnams skyed pa dang / 'jig rten rnams ston par byed pa yin no/ /rab 'byor gzhan yang shes rab kyi pha rol tu phyin pa 'di 'jig rten rnams la phung po lnga po stong ngo zhes rjod par byed do/ /
219a3(khri pa): de bzhin du 'jig rten rnams la skye mched bcu gnyis dang / khams brgyad stong ngo zhes rjod do/ /de bzhin du 'jig rten rnams la dge ba bcu'i las kyi lam rnams dang / bsam gtan bzhi dang / tshad med pa bzhi dang / gzugs med pa'i snyoms par
219a4(khri pa): 'jug pa bzhi stong ngo zhes rjod do/ /de bzhin du 'jig rten rnams la rten cing 'brel par 'byung ba yan lag bcu gnyis dang / lta ba'i rnam pa drug cu rtsa gnyis kyi rtsa ba 'jig tshogs la lta ba stong ngo zhes rjod do/ /de bzhin du 'jig rten rnams la sbyin pa'i pha
219a5(khri pa): rol tu phyin pa nas/ shes rab kyi pha rol tu phyin pa'i bar du stong ngo zhes rjod do/ /de bzhin du 'jig rten rnams la nang stong pa nyid stong ngo zhes rjod do/ /de bzhin du sbyar te/ dngos po med pa'i ngo bo nyid stong pa nyid kyi bar du stong ngo zhes rjod do/ /de bzhin du
219a6(khri pa): 'jig rten rnams la dran pa nye bar gzhag pa bzhi stong ngo zhes rjod do/ /de bzhin du gong ma bzhin du sbyar te/ 'jig rten rnams la sangs rgyas kyi chos ma 'dres pa brgyad kyi bar du stong ngo zhes rjod do/ /'jig rten rnams la rnam pa thams cad mkhyen pa nyid
219a7(khri pa): stong ngo zhes rjod de/ rab 'byor de ltar na shes rab kyi pha rol tu phyin pa 'di de bzhin gshegs pa rnams skyed pa dang / 'jig rten rnams la ston par byed pa yin no/ /rab 'byor gzhan yang de bzhin gshegs pa dgra bcom pa yang dag par rdzogs pa'i sangs rgyas
219b1(khri pa): shes rab kyi pha rol tu phyin pa 'di nyid la brten nas 'jig rten rnams la phung po lnga stong ngo zhes ston te/ 'jig rten yang stong ngo khong du chud cing rig la/ kun tu shes shing 'jig rten dag la yang de kho na bzhin du rjod par byed de/ rab 'byor de ltar na shes rab
219b2(khri pa): kyi pha rol tu phyin pa 'di de bzhin gshegs pa rnams skyed pa dang / 'jig rten rnams la ston par byed pa yin no/ /rab 'byor gzhan yang shes rab kyi pha rol tu phyin pa 'di de bzhin gshegs pa dgra bcom pa yang dag par rdzogs pa'i sangs rgyas rnams la
219b3(khri pa): 'jig rten stong ngo zhes ston par byed do/ /'jig rten stong par ston pa de gang zhe na/ phung po lnga'i 'jig rten de stong par ston to/ /de bzhin du skye mched bcu gnyis kyi 'jig rten de stong par ston to/ /de bzhin du khams brgyad kyi 'jig rten de stong par ston
219b4(khri pa): to/ /de bzhin du gong ma bzhin du sbyar te/ rnam pa thams cad mkhyen pa nyid kyi bar gyi 'jig rten de stong par ston par byed de/ rab 'byor de ltar na shes rab kyi pha rol tu phyin pa 'di de bzhin gshegs pa rnams skyed pa dang / 'jig rten rnams ston par byed pa
219b5(khri pa): yin no/ /rab 'byor gzhan yang shes rab kyi pha rol tu phyin pa 'di de bzhin gshegs pa dgra bcom pa yang dag par rdzogs pa'i sangs rgyas rnams la 'jig rten bsam gyis mi khyab par ston par byed do/ /'jig rten gang zhig bsam gyis mi khyab pa yin zhe na/
219b6(khri pa): 'di lta ste/ phung po lnga dang / skye mched bcu gnyis dang / khams brgyad kyi 'jig rten bsam gyis mi khyab par ston to/ /de bzhin du sbyar te/ rnam pa thams cad mkhyen pa nyid kyi bar gyi 'jig rten bsam gyis mi khyab par ston te/ rab 'byor de ltar
219b7(khri pa): na shes rab kyi pha rol tu phyin pa 'di de bzhin gshegs pa rnams skyed pa dang / 'jig rten rnams ston par byed pa yin no/ /rab 'byor gzhan yang shes rab kyi pha rol tu phyin pa 'di de bzhin gshegs pa dgra bcom pa yang dag par rdzogs pa'i sangs rgyas rnams
220a1(khri pa): la 'jig rten zhi zhes bya ba dang / ngo bo nyid kyis stong zhes bya bar ston to/ /'jig rten zhi zhes bya ba nas/ stong zhes bya ba'i bar du ston pa de gang zhe na/ 'di lta ste/ phung po lnga nas/ rnam pa thams cad mkhyen pa nyid kyi bar du zhi zhes bya bar ston to/ /
220a2(khri pa): de bzhin du phung po lnga nas/ rnam pa thams cad mkhyen pa nyid kyi bar du ngo bo nyid kyis stong zhes bya bar ston te/ rab 'byor de ltar na shes rab kyi pha rol tu phyin pa 'di de bzhin gshegs pa rnams skyed pa dang / 'jig rten rnams ston par byed pa yin no/ /rab 'byor
220a3(khri pa): gzhan yang shes rab kyi pha rol tu phyin pa 'di de bzhin gshegs pa dgra bcom pa yang dag par rdzogs pa'i sangs rgyas rnams la 'jig rten 'di la 'jig rten du 'du shes pa med pa dang / 'jig rten pha rol la 'jig rten du 'du shes pa med par 'jig rten gyi
220a4(khri pa): 'du shes ston par byed do/ /de ci'i phyir zhe na/ rab 'byor 'di ltar chos gang dag gis 'jig rten 'dir 'du shes pa'am/ 'jig rten pha rol tu 'du shes par 'gyur ba'i chos rnams med cing dmigs su med pa'i phyir ro/ /de skad ces bka' stsal pa dang /
220a5(khri pa): bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das shes rab kyi pha rol tu phyin pa 'di ni mdzad pa chen pos nye bar gnas pa lags so/ /btsun pa bcom ldan 'das shes rab kyi pha rol tu phyin pa 'di ni
220a6(khri pa): mdzad pa bsam gyis mi khyab pa dang / mdzad pa dpag tu ma mchis pas nye bar gnas pa lags so/ /bcom ldan 'das kyis bka' stsal pa/ rab 'byor de de bzhin no/ /ji skad smras pa de bzhin te/ shes rab kyi pha rol tu phyin pa 'di ni mdzad pa chen
220a7(khri pa): pos nye bar gnas pa yin zhing / de bzhin du shes rab kyi pha rol tu phyin pa 'di ni mdzad pa bsam gyis mi khyab pa dang / mdzad pa gzhal du med pa dang / mdzad pa mi mnyam pa dang / mnyam pas nye bar gnas pa yin no/ /rab 'byor ji ltar na shes rab kyi pha rol
220b1(khri pa): tu phyin pa 'di mdzad pa chen po dang / mdzad pa mi mnyam pa dang mnyam pa'i bar gyis nye bar gnas pa yin zhe na/ de bzhin gshegs pa dgra bcom pa yang dag par rdzogs pa'i sangs rgyas rnams kyi mdzad pa chen po ni 'di yin te/ 'di lta ste/ sems can
220b2(khri pa): thams cad bskyab par bya ba'i don dang / yongs su mi gtang bar bya ba'i don du shes rab kyi pha rol tu phyin pa 'di nye bar gnas pa yin no/ /rab 'byor ji ltar na shes rab kyi pha rol tu phyin pa 'di mdzad pa bsam gyis mi khyab pas nye bar gnas pa yin zhe na/ rab
220b3(khri pa): 'byor bsam gyis mi khyab pa ni 'di lta ste/ yang dag par rdzogs pa'i sangs rgyas nyid dang / de bzhin gshegs pa nyid dang / rang byung nyid dang / thams cad mkhyen pa nyid yin te/ rab 'byor rnam grangs 'dis kyang shes rab kyi pha rol tu phyin pa 'di de
220b4(khri pa): bzhin gshegs pa dgra bcom pa yang dag par rdzogs pa'i sangs rgyas rnams kyi mdzad pa bsam gyis mi khyab pas nye bar gnas pa yin no/ /rab 'byor ji ltar na shes rab kyi pha rol tu phyin pa 'di mdzad pa gzhal du med pas nye bar gnas pa yin zhe na/ rab 'byor
220b5(khri pa): 'gro ba lnga po dag na/ sems can du bsdu bar bsdus pa la gang yang dag par rdzogs pa'i sangs rgyas nyid dam/ de bzhin gshegs pa nyid dam/ rang byung ba nyid dam/ thams cad mkhyen pa nyid bsam pa'am/ gzhal bar nus pa'i sems can ni 'ga'
220b6(khri pa): yang med la/ de ni shes rab kyi pha rol tu phyin pa'i mthu yin te/ rab 'byor rnam grangs des na/ shes rab kyi pha rol tu phyin pa 'di de bzhin gshegs pa dgra bcom pa yang dag par rdzogs pa'i sangs rgyas rnams kyi mdzad pa gzhal du med pas nye bar gnas pa
220b7(khri pa): yin no/ /rab 'byor ji ltar na shes rab kyi pha rol tu phyin pa mdzad pa dpag tu med pas nye bar gnas pa yin zhe na/ rab 'byor dpag tu med pa ni 'di lta ste/ yang dag par rdzogs pa'i sangs rgyas nyid dang / de bzhin gshegs pa nyid dang / rang byung ba nyid dang /
221a1(khri pa): thams cad mkhyen pa nyid yin te/ rab 'byor 'gro ba lnga po dag na sems can du bsdu bar bsdus pa la/ gang de bzhin gshegs pa dgra bcom pa yang dag par rdzogs pa'i sangs rgyas rnams dang / mnyam pa'i sems can ni 'ga' yang med
221a2(khri pa): na/ lhag pa lta ga la yod de/ de bzhin gshegs pa dgra bcom pa yang dag par rdzogs pa'i sangs rgyas de dag kyang shes rab kyi pha rol tu phyin pas rab tu phye ba yin te/ rab 'byor rnam grangs des na/ shes rab kyi pha rol tu phyin pa 'di de bzhin gshegs pa
221a3(khri pa): dgra bcom pa yang dag par rdzogs pa'i sangs rgyas rnams kyi mdzad pa dpag tu med pa nas/ mdzad pa mi mnyam pa dang / mnyam pa'i bar gyis nye bar gnas pa yin no/ /de skad ces bka' stsal pa dang / bcom ldan 'das la/ tshe dang ldan pa rab 'byor
221a4(khri pa): gyis 'di skad ces gsol to/ /btsun pa bcom ldan 'das ci yang dag par rdzogs pa'i sangs rgyas nyid dang / de bzhin gshegs pa nyid dang / rang byung nyid dang / thams cad mkhyen pa nyid bsam gyis mi khyab pa dang / gzhal du ma mchis pa dang / dpag tu ma
221a5(khri pa): mchis pa dang / mi mnyam pa dang mnyam pa lags sam/ bcom ldan 'das kyis bka' stsal pa/ rab 'byor de de bzhin no/ /ji skad smras pa bzhin te/ rab 'byor 'di ni bsam gyis mi khyab pa yin te/ 'di lta ste/ yang dag par rdzogs pa'i sangs rgyas nyid dang /
221a6(khri pa): de bzhin gshegs pa nyid dang / rang byung nyid dang / thams cad mkhyen pa nyid do/ /rab 'byor 'di ni gzhal du med pa yin te/ 'di lta ste/ yang dag par rdzogs pa'i sangs rgyas nyid dang / de bzhin gshegs pa nyid dang / rang byung nyid dang / thams cad mkhyen
221a7(khri pa): pa nyid yin no/ /rab 'byor 'di ni dpag tu med pa yin te/ 'di lta ste/ yang dag par rdzogs pa'i sangs rgyas nyid dang / de bzhin gshegs pa nyid dang / rang byung nyid dang / thams cad mkhyen pa nyid yin no/ /rab 'byor 'di ni mi mnyam pa dang mnyam pa yin te/
221b1(khri pa): 'di lta ste/ yang dag par rdzogs pa'i sangs rgyas nyid dang / de bzhin gshegs pa nyid dang / rang byung nyid dang / thams cad mkhyen pa nyid yin no/ /rab 'byor de bzhin du gzugs kyang bsam gyis mi khyab pa dang / gzhal du med pa dang / dpag tu med pa dang /
221b2(khri pa): mi mnyam pa dang mnyam pa yin no/ /de bzhin du tshor ba dang / 'du shes dang / 'du byed rnams dang / rnam par shes pa yang bsam gyis mi khyab pa dang / gzhal du med pa dang / dpag tu med pa dang / mi mnyam pa dang mnyam pa yin no/ /rab 'byor de bzhin du
221b3(khri pa): sbyar te/ rnam pa thams cad mkhyen pa nyid kyi bar du yang bsam gyis mi khyab pa nas/ mi mnyam pa dang mnyam pa'i bar du yin no/ /rab 'byor chos thams cad kyang bsam gyis mi khyab pa nas/ mi mnyam pa dang mnyam pa'i bar du yin te/ de dag la ni sems dang
221b4(khri pa): sems las byung ba'i chos rnams med cing mi dmigs so/ /rab 'byor gzugs kyang bsam gyis mi khyab pa nas/ mi mnyam pa dang mnyam pa'i bar du yin te med do/ /rab 'byor de bzhin du tshor ba dang / 'du shes dang / 'du byed rnams dang / rnam par shes pa
221b5(khri pa): yang bsam gyis mi khyab pa nas/ mi mnyam pa dang mnyam pa'i bar du yin te med do/ /rab 'byor de bzhin du sbyar te/ rnam pa thams cad mkhyen pa nyid kyi bar du yang bsam gyis mi khyab pa nas/ mi mnyam pa dang mnyam pa'i bar du yin te med do/ /de skad
221b6(khri pa): ces bka' stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das ci'i slad du/ gzugs bsam gyis mi khyab pa dang / gzhal du ma mchis pa dang / dpag tu ma mchis pa dang / mi mnyam
221b7(khri pa): pa dang mnyam pa lags te ma mchis pa lags/ de bzhin du tshor ba dang / 'du shes dang / 'du byed rnams dang / rnam par shes pa bsam gyis mi khyab pa dang / gzhal du ma mchis pa dang / dpag tu ma mchis pa dang / mi mnyam pa dang mnyam pa'i bar du lags te
222a1(khri pa): ma mchis pa lags/ de bzhin du sbyar te/ rnam pa thams cad mkhyen pa nyid kyi bar du bsam gyis mi khyab pa nas/ mi mnyam pa dang mnyam pa'i bar du lags te ma mchis pa lags/ bcom ldan 'das kyis bka' stsal pa/ rab 'byor
222a2(khri pa): gzugs la yang tshad med de/ de'i phyir gzugs bsam gyis mi khyab pa nas/ mi mnyam pa dang mnyam pa'i bar du yin te med do/ /rab 'byor de bzhin du tshor ba dang / 'du shes dang / 'du byed rnams dang / rnam par shes pa yang tshad med de/ de'i phyir
222a3(khri pa): rnam par shes pa yang bsam gyis mi khyab pa nas/ mi mnyam pa dang mnyam pa'i bar du yin te med do/ /rab 'byor de bzhin du sbyar te/ rnam pa thams cad mkhyen pa nyid kyi bar du yang tshad med de/ de'i phyir rnam pa thams cad mkhyen pa nyid kyang bsam gyis mi khyab
222a4(khri pa): pa nas/ mi mnyam pa dang mnyam pa'i bar du yin te med do/ /gsol pa/ ci'i slad du gzugs tshad ma mchis pa lags/ de bzhin du tshor ba dang / 'du shes dang / 'du byed rnams dang / rnam par shes pa tshad ma mchis pa lags/ de bzhin du sbyar te/ rnam
222a5(khri pa): pa thams cad mkhyen pa nyid kyi bar du tshad ma mchis pa lags/ bcom ldan 'das kyis bka' stsal pa/ rab 'byor gzugs bsam gyis mi khyab pa nas/ mi mnyam pa dang mnyam pa'i bar du yin te/ de'i phyir gzugs la tshad med do/ /rab 'byor de bzhin du
222a6(khri pa): gong ma bzhin du sbyar te/ rnam pa thams cad mkhyen pa nyid kyi bar du bsam gyis mi khyab pa nas/ mi mnyam pa dang mnyam pa'i bar du yin te/ de'i phyir rnam pa thams cad mkhyen pa nyid la tshad med do/ /rab 'byor 'di ji snyam du sems/ bsam gyis mi khyab pa
222a7(khri pa): nas/ mi mnyam pa dang mnyam pa'i bar gang yin pa de la gzugs dmigs su yod snyam 'am/ de bzhin du sbyar te/ rnam pa thams cad mkhyen pa nyid kyi bar du dmigs su yod snyam 'am/ gsol pa/ btsun pa bcom ldan 'das ma mchis lags so/ /
222b1(khri pa): rab 'byor rnam grangs des na/ chos thams cad bsam gyis mi khyab pa nas/ mi mnyam pa dang mnyam pa'i bar du yin no/ /rab 'byor 'di dag ni de bzhin gshegs pa'i de bzhin gshegs pa'i chos rnams yin te/ 'di lta ste/ bsam gyis mi khyab pa dang / gzhal
222b2(khri pa): du med pa dang / dpag tu med pa dang / mi mnyam pa dang mnyam pa ste/ de'i phyir de bzhin gshegs pa'i chos rnams ni bsam gyis mi khyab pa/ bsam pa dang bral ba/ gzhal du med pa/ gzhal ba dang bral ba/ dpag tu med pa/ dpag pa dang bral ba/ mi
222b3(khri pa): mnyam pa dang mnyam pa/ mi mnyam pa dang mnyam pa dang bral ba yin no/ /rab 'byor bsam gyis mi khyab pa zhes bya ba de ni bsam gyis mi khyab pa'i tshig yin no/ /gzhal du med pa zhes bya ba de ni gzhal du med pa'i tshig yin no/ /dpag tu
222b4(khri pa): med pa zhes bya ba de ni dpag tu med pa'i tshig yin te/ rab 'byor rnam grangs des kyang de bzhin gshegs pa'i de bzhin gshegs pa'i chos rnams ni bsam gyis mi khyab pa nas/ mi mnyam pa dang mnyam pa'i bar du yin no/ /rab 'byor dper na nam mkha'
222b5(khri pa): ni bsam gyis mi khyab pa dang / mi mnyam pa dang mnyam pa yin no/ /rab 'byor de bzhin du/ de bzhin gshegs pa'i chos rnams ni bsam gyis mi khyab pa dang / mi mnyam pa dang mnyam pa dag yin te/ de dag kyang lha dang / mi dang / lha ma
222b6(khri pa): yin du bcas pa'i 'jig rten gyis bsam pa'am/ gzhal ba'am/ bgrang bar mi nus so/ /de bzhin du dpag tu med pa ni de bzhin gshegs pa'i de bzhin gshegs pa'i chos rnams yin no/ /de bzhin gshegs pa'i chos rnams bsam gyis mi
222b7(khri pa): khyab pa dang / gzhal du med pa dang / dpag tu med pa dang / mi mnyam pa dang mnyam pa'i le'u 'di bshad pa na dge slong lnga brgya ni len pa med par zag pa rnams las sems rnam par grol lo/ /dge slong ma nyis brgya ni len pa med par zag pa rnams las sems
223a1(khri pa): rnam par grol lo/ /dge bsnyen drug brgya dang / dge bsnyen ma sum brgya ni chos kyi mig rdul med cing dri ma dang bral ba skyes so/ /byang chub sems dpa' nyis stong gis ni mi skye ba'i chos la bzod pa thob ste/ de dag kyang bskal pa bzang po 'di
223a2(khri pa): nyid la lung bstan to/ /shes rab kyi pha rol tu phyin pa khri pa las/ yon tan gyi le'u zhes bya ste nyi shu pa'o// //de nas bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das shes rab kyi pha
223a3(khri pa): rol tu phyin pa 'di ni zab pa lags shing / btsun pa bcom ldan 'das shes rab kyi pha rol tu phyin pa 'di ni bgyi ba chen pos nye bar gnas pa lags so/ /btsun pa bcom ldan 'das de bzhin du shes rab kyi pha rol tu phyin pa 'di ni bgyi ba gzhal du ma mchis pa
223a4(khri pa): dang / bgyi ba dpag tu ma mchis pa dang / mi mnyam pa dang mnyam pa'i bgyi bas nye bar gnas pa lags so/ /de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor de de bzhin no/ /ji skad
223a5(khri pa): smras pa de bzhin te/ shes rab kyi pha rol tu phyin pa 'di ni bya ba chen pos nye bar gnas pa nas/ shes rab kyi pha rol tu phyin pa 'di ni mi mnyam pa dang mnyam pa'i bar gyi bya bas nye bar gnas pa yin no/ /de ci'i phyir zhe na/ rab 'byor shes rab kyi pha rol tu phyin pa 'dir
223a6(khri pa): pha rol tu phyin pa lnga 'dus pa dang / nang stong pa nyid 'dus pa nas dngos po med pa'i ngo bo nyid stong pa nyid kyi bar du 'dus pa dang / dran pa nye bar gzhag pa bzhi 'dus pa dang / de bzhin du sbyar te 'phags pa'i lam yan lag brgyad pa'i bar du 'dus pa dang / de bzhin
223a7(khri pa): gshegs pa'i stobs bcu 'dus pa dang / rab 'byor shes rab kyi pha rol tu phyin pa 'dir sangs rgyas kyi chos ma 'dres pa brgyad kyi bar du 'dus pa'i phyir ro/ /rab 'byor dper na rgyal po rgyal rigs kyi spyi bo nas dbang bskur ba yul gyi mi la spyod pa thob pa'i rgyal
223b1(khri pa): po'i dgos pa dang / rgyal po'i bya ba gang dag yin pa de dag thams cad ni bka' la gtogs pa'i mi la yod cing / blon po chen po'i mi la yod pa yin te/ rgyal po ni bya ba de dag la snying las chung ba dang / khur bor ba yin no/ /rab 'byor de bzhin du nyan thos kyi chos
223b2(khri pa): rnams sam/ rang sangs rgyas kyi chos rnams sam/ byang chub sems dpa'i chos rnams sam/ yang dag par rdzogs pa'i sangs rgyas kyi chos gang dag ji snyed yod pa de dag thams cad ni shes rab kyi pha rol tu phyin par 'dus shing / shes rab kyi pha rol tu phyin pa
223b3(khri pa): ni de dag gi bya ba byed pa yin no/ /rab 'byor de lta bas na rnam grangs des na shes rab kyi pha rol tu phyin pa 'di ni bya ba chen pos nye bar gnas pa yin zhing / shes rab kyi pha rol tu phyin pa 'di ni mi mnyam pa dang mnyam par bya ba'i bar dang / gzugs la yongs su 'dzin
223b4(khri pa): pa med cing mngon par zhen pa med pa dang / de bzhin du tshor ba dang / 'du shes dang / 'du byed rnams dang / rnam par shes pa la yongs su 'dzin pa med cing mngon par zhen pa med pa dang / de bzhin du gong ma bzhin du sbyar te/ rnam pa thams cad mkhyen pa nyid
223b5(khri pa): kyi bar la yongs su 'dzin pa med cing / mngon par zhen pa med par nye bar gnas pa yin no/ /de skad ces bka' stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das ji ltar na shes rab kyi pha rol
223b6(khri pa): tu phyin pa 'di gzugs la yongs su 'dzin pa ma mchis shing mngon par zhen pa ma mchis par nye bar gnas pa lags/ ji ltar na tshor ba dang / ji ltar na 'du shes dang / ji ltar na 'du byed rnams dang / ji ltar na rnam par shes pa la yongs su 'dzin pa ma mchis shing /
223b7(khri pa): mngon par zhen pa ma mchis par nye bar gnas pa lags/ ji ltar na rnam pa thams cad mkhyen pa nyid kyi bar la yongs su 'dzin pa ma mchis shing / mngon par zhen pa ma mchis par nye bar gnas pa lags/ de skad ces gsol pa dang / bcom ldan 'das kyis
224a1(khri pa): tshe dang ldan pa rab 'byor la 'di skad ces bka' stsal to/ /rab 'byor ci khyod kyis gang shes rab kyi pha rol tu phyin pas yongs su gzung ba'am/ mngon par zhen par bya ba'i gzugs de yang dag par rjes su mthong ngam/ gsol pa/ btsun pa
224a2(khri pa): bcom ldan 'das ma lags so/ /bcom ldan 'das kyis bka' stsal pa/ rab 'byor ci khyod kyis gang shes rab kyi pha rol tu phyin pas yongs su gzung ba'am/ mngon par zhen par bya ba'i tshor ba de dang / 'du shes de dang / 'du byed de dag dang / rnam par
224a3(khri pa): shes pa de yang dag par rjes su mthong ngam/ gsol pa/ btsun pa bcom ldan 'das ma lags so/ /bcom ldan 'das kyis bka' stsal pa/ rab 'byor ci khyod kyis gang shes rab kyi pha rol tu phyin pas yongs su gzung ba'am/ mngon par zhen par bya ba'i
224a4(khri pa): rnam pa thams cad mkhyen pa nyid kyi bar de yang yang dag par rjes su mthong ngam/ gsol pa/ btsun pa bcom ldan 'das ma lags so/ /bcom ldan 'das kyis bka' stsal pa/ rab 'byor legs so legs so/ /ji skad smras pa de bzhin te/ rab 'byor ngas
224a5(khri pa): kyang gang shes rab kyi pha rol tu phyin pas yongs su gzung ba'am/ mngon par zhen par bya ba de yang dag par rjes su ma mthong ngo / /de bzhin du ngas kyang gang shes rab kyi pha rol tu phyin pas yongs su gzung ba'am/ mngon par zhen par bya ba'i tshor ba de dang /
224a6(khri pa): 'du shes de dang / 'du byed de dag dang / rnam par shes pa de yang dag par rjes su ma mthong ngo / /rab 'byor de bzhin du ngas kyang gang shes rab kyi pha rol tu phyin pas yongs su gzung ba'am/ mngon par zhen par bya ba'i rnam pa thams cad mkhyen pa nyid kyi
224a7(khri pa): bar du yang dag par rjes su ma mthong ste/ rab 'byor de lta bas na byang chub sems dpa' shes rab kyi pha rol tu phyin pa la spyod pas/ gzugs la yongs su gzung bar mi bya/ mngon par zhen par mi bya'o/ /de bzhin du sbyar te/ rnam pa thams cad mkhyen pa
224b1(khri pa): nyid kyi bar la yongs su gzung bar mi bya/ mngon par zhen par mi bya'o/ /de nas 'dod pa na spyod pa dang / gzugs na spyod pa'i lha rnams kyis bcom ldan 'das la 'di skad ces gsol to/ /btsun pa bcom ldan 'das shes rab kyi pha rol tu phyin pa 'di ni zab cing
224b2(khri pa): mthong bar dka' la rtogs par dka' ste/ brtag par mi nus shing rtog ge'i spyod pa ma lags la/ zhib zhib mo brtags pa'i mkhas pa dang / mdzangs pas rig par bgyi ba lags so/ /btsun pa bcom ldan 'das byang chub sems dpa' sems dpa' chen po
224b3(khri pa): gang dag shes rab kyi pha rol tu phyin pa zab mo 'di thos nas mos par gyur pa de dag ni sngon gyi rgyal ba la lhag par bgyi ba bgyis pa dang / dge ba'i rtsa ba dag bskrun pa dang / dge ba'i bshes gnyen gyis yongs su zin pa dag lags so/ /btsun pa bcom ldan
224b4(khri pa): 'das gang gi tshe stong gsum gyi stong chen po'i 'jig rten gyi khams na sems can ji snyed mchis pa de dag thams cad dad pas rjes su 'brang bar gyur cing / de bzhin du chos kyi rjes su 'brang ba dang / brgyad pa dang / rgyun du zhugs pa dang / lan cig phyir 'ong ba dang /
224b5(khri pa): phyir mi 'ong ba dang / dgra bcom pa dang / rang sangs rgyas dag tu gyur kyang de dag gi shes pa gang lags pa dang / spong ba gang lags pa bas ni gang la la zhig shes rab kyi pha rol tu phyin pa zab mo 'di la nyin gcig tsam zhig bzod pa'am/ 'dod pa'am/ 'jal
224b6(khri pa): ba'am/ nye bar rtog par bgyid na/ de'i shes pa dang / spong ba de nyid ches mang ba lags kyi snga ma dad pas rjes su 'brang ba nas/ rang sangs rgyas kyi bar de dag gi shes pa dang / spong ba ni ma lags so/ /de ci'i slad du zhe na/ 'di ltar dad pas rjes su 'brang ba
224b7(khri pa): rnams kyi shes pa dang / spong ba gang lags pa dang / de bzhin du rang sangs rgyas kyi bar gyi shes pa dang spong ba de ni/ byang chub sems dpa' sems dpa' chen po mi skye ba'i chos la bzod pa thob pa lags pa'i slad du'o/ /de nas bcom ldan 'das kyis 'dod pa na
225a1(khri pa): spyod pa'i lha de dag dang / gzugs na spyod pa'i lha de dag la bka' stsal pa/ lha dag legs so legs so/ /de de bzhin no/ /ji skad smras pa de bzhin te/ lha dag rigs kyi bu'am/ rigs kyi bu mo gang la la zhig shes rab kyi pha rol tu phyin pa
225a2(khri pa): zab mo 'di thos shing thos nas kyang mos par 'gyur la/ mos nas kyang yi ger 'dri'am/ yi ger 'drir 'jug pa'am/ de bzhin du 'chang zhing ston pa nas/ yang dag par rdzogs pa'i sangs rgyas kyi ye shes su tshul bzhin du yid la byed pa'i bar du byed na/
225a3(khri pa): rigs kyi bu'am rigs kyi bu mo de ni yang dag par rdzogs pa'i sangs rgyas kyi ye shes kyis ches myur du yongs su mya ngan las 'da' bar nga smra'i/ nyan thos kyi theg pa pa'i rigs kyi bu rnams sam/ rigs kyi bu mo rnams shes rab kyi pha rol tu phyin pa dang bral ba'i mdo sde
225a4(khri pa): gzhan dag la bskal pa'am/ bskal pa las lhag par spyod pas ni ma yin no/ /de ci'i phyir zhe na/ lha dag 'di ltar dad pas rjes su 'brang ba rnams nas/ dgra bcom pa'i bar dag dang / rang sangs rgyas rnams kyi chos gang la bslab par bya ba dang / byang chub
225a5(khri pa): sems dpa' sems dpa' chen po rnams kyi chos gang la bslabs nas/ bla na med pa yang dag par rdzogs pa'i byang chub mngon par rdzogs par sangs rgyas pa'i yang dag phul gyi chos de dag shes rab kyi pha rol tu phyin pa zab mo 'dir rgya cher bstan pa'i phyir ro/ /de nas
225a6(khri pa): 'dod pa na spyod pa dang / gzugs na spyod pa'i lha de dag gis 'di skad ces gsol to/ /btsun pa bcom ldan 'das 'di lta ste/ shes rab kyi pha rol tu phyin pa 'di ni pha rol tu phyin pa chen po lags so/ /btsun pa bcom ldan 'das 'di lta ste/ shes rab
225a7(khri pa): kyi pha rol tu phyin pa 'di ni pha rol tu phyin pa gzhal du ma mchis pa dang / pha rol tu phyin pa dpag tu ma mchis pa dang / pha rol tu phyin pa mi mnyam pa dang mnyam pa lags te/ btsun pa bcom ldan 'das shes rab kyi pha rol tu phyin pa zab mo 'di la bslabs nas/
225b1(khri pa): dad pas rjes su 'brang ba rnams dang / brgyad pa rnams dang / rgyun du zhugs pa rnams dang / lan cig phyir 'ong ba rnams dang / phyir mi 'ong ba rnams dang / dgra bcom pa rnams dang / rang sangs rgyas rnams phung po'i lhag ma med pa'i mya ngan las 'das pa'i
225b2(khri pa): dbyings su nges par 'byung lags so/ /'di la bslabs nas byang chub sems dpa' sems dpa' chen po rnams bla na med pa yang dag par rdzogs pa'i byang chub mngon par rdzogs par sangs rgyas nas/ phung po'i lhag ma med pa'i mya ngan las 'das pa'i dbyings su yongs su
225b3(khri pa): mya ngan las 'da' yang shes rab kyi pha rol tu phyin pa zab mo 'di la ni bri ba'am/ gang bar mngon pa ma mchis lags so/ /zhes ched du brjod pa ched du brjod do/ /de nas lha de dag bcom ldan 'das kyis gsungs pa la mngon par bstod de/ rjes su yi rangs nas
225b4(khri pa): bcom ldan 'das kyi zhabs la mgo bos phyag 'tshal te/ bcom ldan 'das la lan gsum bskor ba byas nas/ bcom ldan 'das kyi thad nas dong ngo / /de dag ha cang yang mi ring ba zhig tu rdzu 'phrul gyis dong nas mi snang bar gyur to/ /de la 'dod pa na spyod pa'i lha
225b5(khri pa): de dag ni 'dod pa'i khams su 'khod do/ /gzugs na spyod pa'i lha gang dag yin pa de dag ni gzugs kyi khams su 'khod do/ /de nas bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das byang chub sems dpa'i
225b6(khri pa): theg pa pa'i gang zag gang shes rab kyi pha rol tu phyin pa 'di thos nas/ thos ma thag tu mos par 'gyur zhing gong du yang yi ger 'dri ba dang / 'dzin pa dang / 'chang ba dang / kun chub par bgyid pa nas/ rtag tu tshul bzhin du yid la bgyid pa'i bar du bgyid pa zhig
225b7(khri pa): lags na/ de gang nas shi 'phos nas 'dir skyes pa lags/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor byang chub sems dpa'i theg pa pa'i gang zag gang shes rab kyi pha rol tu phyin pa zab mo
226a1(khri pa): 'di thos nas/ thos ma thag tu mos par 'gyur zhing / gong du yang yi ger 'dri ba dang / 'dzin pa dang / 'chang ba dang / kun chub par byed pa dang / rtag tu tshul bzhin du yid la byed pa'i bar du byed pa dang / gang las shes rab kyi pha rol
226a2(khri pa): tu phyin pa zab mo 'di thos pa'i phyi bzhin du rtag tu rjes su 'brang bar 'gyur te/ rab 'byor dper na ba drus ma be'u sar pa'i rjes su 'brang bar byed pa de bzhin du/ byang chub sems dpa'i theg pa pa gang shes rab kyi pha rol tu phyin pa zab mo 'di thos nas/ thos ma
226a3(khri pa): thag tu mos par 'gyur zhing / gong du yang yi ger 'dri ba dang / 'dzin pa dang / 'chang ba dang / kun chub par byed pa dang / rtag tu tshul bzhin du yid la byed pa'i bar du byed pa'i byang chub sems dpa'i theg pa pa'i gang zag de ni mi rnams kyi nang kho na nas shi
226a4(khri pa): 'phos nas mi rnams kyi nang du skyes pa yin no/ /de ci'i phyir zhe na/ rab 'byor 'di ltar byang chub sems dpa'i theg pa pa'i gang zag des sngon gyi tshe rabs dag tu shes rab kyi pha rol tu phyin pa zab mo 'di thos nas/ bzung zhing bcangs la/ kun chub par byas pa nas/
226a5(khri pa): tshul bzhin du yid la byed pa'i bar du byas pa yin zhing / gong du yang yi ger bris te/ glegs bam du chud par byas nas/ me tog dang / phreng ba dang / byug pa dang / phye ma dang / mar me dang / bdug pa dang / gos dang / gdugs dang / rgyal mtshan dang /
226a6(khri pa): ba dan dag gis bkur stir byas shing / de bzhin du btsun par byas/ ri mor byas te/ de dge ba'i rtsa ba des mi khom pa brgyad rnam par spangs nas/ mi rnams kyi nang du skyes pa'i phyir ro/ /de skad ces bka' stsal pa dang / bcom ldan 'das la tshe dang ldan pa
226a7(khri pa): rab 'byor gyis 'di skad ces gsol to/ /btsun pa bcom ldan 'das byang chub sems dpa'i theg pa pa'i gang zag gang yon tan de dag nyid dang ldan la/ sangs rgyas kyi zhing gzhan dag tu sangs rgyas bcom ldan 'das rnams la bsnyen bkur bgyis nas/ de nas
226b1(khri pa): shi 'phos te 'dir skyes la/ shes rab kyi pha rol tu phyin pa zab mo 'di thos nas/ thos ma thag tu mos par bgyid la/ mos nas kyang yi ger 'dri ba dang / yi ger 'drir stsol ba dang / de bzhin du 'dzin pa dang / 'chang ba dang / tshul bzhin du yid la bgyid
226b2(khri pa): par 'gyur ba lta mchis lags sam/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor byang chub sems dpa'i theg pa pa'i gang zag gang sangs rgyas kyi zhing gzhan dag tu sangs rgyas bcom
226b3(khri pa): ldan 'das rnams la bsnyen bkur byas nas/ de de nas shi 'phos nas 'dir skyes la/ shes rab kyi pha rol tu phyin pa zab mo 'di thos nas thos ma thag tu mos par byed la/ mos nas kyang yi ger 'dri ba dang / yi ger 'drir 'jug pa dang / de bzhin du 'dzin pa dang /
226b4(khri pa): 'chang ba dang / kun chub par byed pa dang / tshul bzhin du yid la byed pa'i bar du byed pa yang yod do/ /de ci'i phyir zhe na/ rab 'byor 'di ltar byang chub sems dpa'i theg pa pa'i gang zag des sangs rgyas kyi zhing de dag tu sangs rgyas bcom ldan 'das de dag las shes
226b5(khri pa): rab kyi pha rol tu phyin pa zab mo 'di thos la/ de bzhin du bzung zhing bcangs te/ kun chub par byas pa nas/ tshul bzhin du yid la byed pa'i bar du byas pa yin te/ de dge ba'i rtsa ba des de nas shi 'phos nas 'dir skyes pa yin pa'i phyir ro/ /rab 'byor gzhan yang
226b6(khri pa): byang chub sems dpa'i theg pa pa'i gang zag gang gis dga' ldan gyi lha'i ris dag tu shes rab kyi pha rol tu phyin pa zab mo 'di thos shing / tshul bzhin du yid la byed pa'i bar du byas pa de/ de tshun chad las mi dge ba bsags pa zad par byas nas/ shes rab kyi pha rol
226b7(khri pa): tu phyin pa thos pa'i dge ba'i rtsa ba de nyid dang / shes rab kyi pha rol tu phyin pa bsgoms pa'i rgyus mi rnams dang skal ba mnyam par skyes pa de yang yon tan de dag nyid dang ldan par rig par bya'o/ /de ci'i phyir zhe na/ rab 'byor 'di ltar byang chub sems dpa'i theg pa pa'i
227a1(khri pa): gang zag dga' ldan gyi gnas su skyes pa des/ byang chub sems dpa' sems dpa' chen po byams pa la shes rab kyi pha rol tu phyin pa zab mo 'di nyid dris shing yongs su zhus pa'i phyir ro/ /rab 'byor byang chub sems dpa'i theg pa pa'i gang
227a2(khri pa): zag gang gis sngon gyi tshe rabs dag tu shes rab kyi pha rol tu phyin pa zab mo 'di thos la/ chos gsal bar ston pa de la ma dris shing yongs su ma zhus pa 'dir skyes pa de ni/ shes rab kyi pha rol tu phyin pa zab mo 'di thos na/ shes rab kyi pha rol tu phyin pa zab mo
227a3(khri pa): 'di nyid la som nyi nyid du gyur cing / the tshom nyid du gyur te/ sems zhum pa nyid du 'gyur ro/ /de bzhin du byang chub sems dpa'i theg pa pas sngon gyi tshe rabs dag tu bsam gtan gyi pha rol tu phyin pa dang / de bzhin du brtson 'grus kyi pha rol tu phyin pa dang / bzod
227a4(khri pa): pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa'i bar gyi zab mo 'di thos la/ chos gsal bar ston pa de la ma dris shing yongs su ma zhus pa 'dir skyes pa de ni/ shes rab kyi pha rol tu phyin pa zab mo 'di thos na/
227a5(khri pa): som nyi nyid du gyur cing / the tshom nyid du gyur te/ sems zhum pa nyid du 'gyur ro/ /rab 'byor gzhan yang byang chub sems dpa'i theg pa pa'i gang zag gang gis sngon gyi tshe rabs dag tu nang stong pa nyid dang / de bzhin du phyi stong pa nyid dang / de bzhin du phyi nang stong pa nyid dang /
227a6(khri pa): de bzhin du dngos po med pa'i ngo bo nyid stong pa nyid kyi bar 'di thos la/ chos gsal bar ston pa de la ma dris shing yongs su ma zhus pa 'dir skyes pa de ni shes rab kyi pha rol tu phyin pa zab mo 'di thos na/ shes rab kyi pha rol tu phyin pa zab mo 'di nyid la som nyi nyid du gyur
227a7(khri pa): cing the tshom nyid du gyur te/ sems zhum pa nyid du 'gyur ro/ /rab 'byor gzhan yang byang chub sems dpa'i theg pa pa'i gang zag gang gis sngon gyi tshe rabs dag tu dran pa nye bar gzhag pa bzhi dang / yang dag par spong ba bzhi dang / rdzu 'phrul gyi rkang pa bzhi
227b1(khri pa): dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa dang / rnam par thar pa'i sgo gsum dang / rnam par thar pa brgyad dang / mthar gyis gnas pa'i snyoms par 'jug pa dgu dang / de bzhin
227b2(khri pa): gshegs pa'i stobs bcu dang / sangs rgyas kyi chos ma 'dres pa brgyad kyi bar du thos la/ chos gsal bar ston pa de la ma dris shing yongs su ma zhus pa 'dir skyes pa de ni/ shes rab kyi pha rol tu phyin pa zab mo 'di thos na/ shes rab kyi pha rol tu phyin pa
227b3(khri pa): zab mo 'di nyid la som nyi nyid du gyur cing / yid rtul ba nyid dang / the tshom nyid du gyur te/ sems zhum pa nyid du 'gyur ro// //shes rab kyi pha rol tu phyin pa khri pa/ bam po nyi shu gcig pa/ rab 'byor gzhan yang byang chub sems dpa'i
227b4(khri pa): theg pa pa'i gang zag gang gis sngon gyi tshe rabs dag tu shes rab kyi pha rol tu phyin pa zab mo 'di thos la/ 'di lta ste/ nyi ma gcig gam/ gnyis sam/ gsum 'am/ bzhi'am/ nyi ma lngar yang nyams su ma blangs shing ma bsgoms pa ni 'di lta ste/ nyi ma gcig
227b5(khri pa): gam/ gnyis sam/ gsum 'am/ bzhi'am/ nyi ma lngar ni shes rab kyi pha rol tu phyin pa zab mo 'di las 'phrogs par mi 'gyur gyi/ de'i 'og tu ni the tshom gyis 'phrogs par 'gyur ro/ /de ci'i phyir zhe na/ rab 'byor nan tan snying por mi byed pa'i gang zag
227b6(khri pa): ni chos de dag ma bsgoms shing nan tan ma byas pas de ltar 'gyur ba'i phyir ro/ /rab 'byor byang chub sems dpa'i theg pa pa'i gang zag de ni theg pa la zhugs nas ring po ma lon pa dang / dge ba'i bshes gnyen gyis yongs su zin pa ma yin pa dang / sangs rgyas
227b7(khri pa): mang po la bsnyen bkur byas pa ma yin pa des ni shes rab kyi pha rol tu phyin pa zab mo 'di yi ger ma bris shing ma bzung la/ ma bcangs te/ kun tu chub par ma byas pa dang / ma klags pa dang / kha ton du ma byas pa dang / lung ma mnos pa dang / tshul bzhin du yid
228a1(khri pa): la ma byas shing / shes rab kyi pha rol tu phyin pa 'di la yang ma bslabs pa dang / bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i
228a2(khri pa): pha rol tu phyin pa la ma bslabs pa yin pa dang / de bzhin du nang stong pa nyid la ma bslabs pa nas/ phyi stong pa nyid dang / phyi nang stong pa nyid dang / dngos po med pa'i ngo bo nyid stong pa nyid kyi bar la ma bslabs pa dang / de bzhin du dran pa nye bar gzhag pa rnams la ma
228a3(khri pa): bslabs pa dang / yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam rnams dang / rnam par thar pa brgyad dang / mthar gyis gnas pa'i
228a4(khri pa): snyoms par 'jug pa dgu dang / de bzhin gshegs pa'i stobs bcu dang / sangs rgyas kyi chos ma 'dres pa brgyad kyi bar la ma bslabs par rig par bya'o/ /rab 'byor gal te byang chub sems dpa'i theg pa pa'i gang zag de shes rab kyi pha rol tu phyin pa zab mo
228a5(khri pa): 'di yi ger mi 'dri zhing / yi ger 'drir mi 'jug pa dang / mi 'dzin pa dang / mi 'chang ba dang / kun chub par mi byed pa dang / mi klog pa dang / kha ton du mi byed pa dang / lung mi nod pa dang / tshul bzhin du yid la mi byed pa de/ ji skad bstan pa'i shes rab kyi
228a6(khri pa): pha rol tu phyin pa 'di yang nyams su mi len la/ shes rab kyi pha rol tu phyin pa zab mo 'dis sems can la yang phan mi 'dogs te/ rnam pa thams cad mkhyen pa nyid kyi bar la sems can rnams yang dag par 'dzin du mi 'jug na/ de ni sa gnyis po 'di lta ste/
228a7(khri pa): nyan thos kyi sa'am/ rang sangs rgyas kyi sar shes par bya'o/ /de ci'i phyir zhe na/ 'di ltar des ni shes rab kyi pha rol tu phyin pa zab mo 'di yi ger ma bris shing / yi ger 'drir ma bcug /ma bzung / ma bcangs/ kun chub par ma byas/ ma klags/ kha
228b1(khri pa): ton du ma byas/ lung ma mnos/ tshul bzhin du yid la ma byas la/ des ni shes rab kyi pha rol tu phyin pa zab mo 'di ji skad bstan pa la nan tan du ma byas pa'i phyir ro/ /rab 'byor dper na rgya mtsho'i gru'am/ gru bo che chag cing zhig na/ de na mi gang dag 'tsho
228b2(khri pa): bar 'dod pa dag shing leb dag gam/ shing dag gam/ rkyal pa dag gam/ mi ro dag la mi 'ju zhing / 'dzin par mi byed pa de dag ni/ rgya mtsho'i pha rol gyi 'gram du ma phyin pa kho nar 'chi ba'i dus byed par 'gyur ro/ /rab 'byor dper na rgya mtsho'i gru'am/
228b3(khri pa): gru bo che chag cing zhig na/ de na mi gang dag 'tsho bar 'dod pa dag shing leb dag gam/ shing dag gam/ rkyal pa dag gam/ mi ro dag la 'ju zhing 'dzin par byed pa de dag ni bde ba dang / bde legs su ma smas ma nyams par rgya mtsho'i 'gram du gnas par rig
228b4(khri pa): par bya'o/ /rab 'byor de bzhin du byang chub sems dpa'i theg pa pa'i gang zag gang dag shes rab kyi pha rol tu phyin pa zab mo 'di la dad pa tsam dang / dga' ba tsam dang ldan la/ shes rab kyi pha rol tu phyin pa zab mo 'di yi ger mi 'dri zhing / yi ger 'dir
228b5(khri pa): mi 'jug pa dang / mi 'dzin pa dang / mi 'chang ba dang / kun chub par mi byed pa dang / mi klog pa dang / kha ton du mi byed pa dang / lung nod par mi byed pa dang / tshul bzhin du yid la mi byed cing / shes rab kyi pha rol tu phyin pa zab mo 'dir ji skad bstan pa la
228b6(khri pa): nan tan du mi byed pa de dag ni/ byang chub sems dpa'i skyon med par ma phyin par nyan thos kyi sa'am/ rang sangs rgyas kyi sa mngon sum du byed par 'gyur ro/ /rab 'byor byang chub sems dpa'i theg pa pa'i gang zag gang dag dad pa dang / bzod pa dang / rab tu
228b7(khri pa): dga' ba dang / dang ba dang / lhag pa'i bsam pa dang / 'dod pa dang / mos pa dang / gtong ba dang / bla na med pa yang dag par rdzogs pa'i byang chub tu yang brtson pa mi gtong ba yod la/ shes rab kyi pha rol tu phyin pa zab mo 'di yang yi ger 'dri zhing / de bzhin du
229a1(khri pa): 'dzin pa dang / 'chang ba dang / kun chub par byed pa dang / klog pa dang / kha ton du byed pa dang / lung nod pa dang / tshul bzhin du yid la byed pa dang / shes rab kyi pha rol tu phyin pa zab mo 'dir ji skad bstan pa la nan tan du byed na/ de ltar
229a2(khri pa): na byang chub sems dpa'i theg pa pa de dag gi dad pa de dang / bzod pa de dang / dang ba de dang / lhag pa'i bsam pa de dang / 'dod pa de dang / mos pa de dang / gtong ba de dang / bla na med pa yang dag par rdzogs pa'i byang chub tu brtson pa mi gtong ba de shes rab
229a3(khri pa): kyi pha rol tu phyin pas yongs su zin pa de ni 'phel zhing shin tu rgyas par 'gyur la/ de dag ni shes rab kyi pha rol tu phyin pa dang / rnam pa thams cad mkhyen pa nyid las nyams par mi 'gyur ro/ /de dag ni sems can rnams yongs su smin par byas/ sangs rgyas
229a4(khri pa): kyi zhing dag kyang yongs su dag par byas nas myur du bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro/ /rab 'byor gzhan yang dper na skyes pa'am/ bud med cig bum pa so ma btang bas chu bcu bar sems na/ skyes pa
229a5(khri pa): 'am/ bud med de ni mi mkhas pa'i rang bzhin can du rig par bya ste/ bum pa so ma btang ba de ni ring po mi thub par 'gyur te/ myur du sa tha mal par 'gyur ro/ /de ci'i phyir zhe na/ 'di ltar bum pa de so ma btang ba nyid kyi phyir dang / snyi ba'i phyir ro/ /rab
229a6(khri pa): 'byor de bzhin du byang chub sems dpa'i theg pa pa'i gang zag gzhan dag kyang dad pa dang / bzod pa dang / dang ba dang / lhag pa'i bsam pa dang / 'dod pa dang / mos pa dang / gtong ba dang / bla na med pa yang dag par rdzogs pa'i byang chub tu brtson pa mi gtong
229a7(khri pa): ba yod du zin kyang / 'on kyang de dag shes rab kyi pha rol tu phyin pa dang bral zhing / thabs la mkhas pa dang bral na/ de dag de bzhin du bsam gtan gyi pha rol tu phyin pa dang / de bzhin du brtson 'grus kyi pha rol tu phyin pa dang / bzod pa'i pha rol tu phyin pa dang /
229b1(khri pa): tshul khrims kyi pha rol tu phyin pa dang / sbyin pa'i pha rol tu phyin pa dang / thabs la mkhas pa dang bral ba dang / de bzhin du nang stong pa nyid dang / phyi stong pa nyid dang / dngos po med pa'i ngo bo nyid stong pa nyid kyi bar dang bral zhing / thabs la mkhas pa dang bral ba dang / de bzhin du de dag dran pa nye bar
229b2(khri pa): gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / 'phags pa'i lam yan lag brgyad pa dang bral ba dang / thabs la mkhas pa dang bral ba dang / de bzhin du sbyar te/ de dag sangs rgyas kyi chos ma 'dres pa brgyad
229b3(khri pa): kyi bar du bsgom pa dang bral zhing / thabs la mkhas pa dang bral bar 'gyur te/ de ltar de dag rnam pa thams cad mkhyen pa nyid bsgom pa dang bral ba dang / thabs la mkhas pa dang bral na/ de dag ni bar ma do kho nar tshul ma yin pas chos de dag las nyams par 'gyur ro/ /rab 'byor
229b4(khri pa): byang chub sems dpa'i theg pa pa'i gang zag de dag gi bar ma do kho nar tshul ma yin pas chos de dag las nyams par 'gyur ba gang zhe na/ 'di lta ste/ nyan thos sam/ rang sangs rgyas kyi sa'o/ /rab 'byor dper na skyes pa'am/ bud med cig gis bum pa so btang bas
229b5(khri pa): 'di lta ste/ chu klung ngam/ 'bab chu'am/ mtsho'am/ mtshe'u 'am/ lteng ka'am/ khron pa nas chu chu na/ skyes pa'am/ bud med der chu chu ba de ni mkhas pa'i rang bzhin can du rig par bya ste/ bum pa de ni shin tu chur bcug kyang zhig par mi 'gyur te/
229b6(khri pa): skyes pa'am/ bud med des ni gar dga' bar bum pa des chu bcu bar nus so/ /rab 'byor de bzhin du byang chub sems dpa'i theg pa pa gang dag la dad pa dang / bzod pa dang / dang ba dang / lhag pa'i bsam pa dang / 'dod pa dang / mos pa dang / gtong ba
229b7(khri pa): dang / bla na med pa yang dag par rdzogs pa'i byang chub tu brtson pa mi gtong ba yang yod la/ de dag shes rab kyi pha rol tu phyin pa dang yang ma bral ba dang / thabs la mkhas pa dang yang ma bral bar byang chub sems dpa'i spyad pa spyod pa na/ rab 'byor de las gzhan
230a1(khri pa): pa'i byang chub sems dpa' rnams kyis rigs kyi bu'am rigs kyi bu mo de dag ni bsam gtan gyi pha rol tu phyin pas yongs su zin par rig par bya zhing / de bzhin du rigs kyi bu'am rigs kyi bu mo de dag ni brtson 'grus kyi pha rol tu phyin pa dang /
230a2(khri pa): bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa nas/ de bzhin du sbyar te/ rnam pa thams cad mkhyen pa nyid kyi bar gyis yongs su zin par rig par bya ste/ byang chub sems dpa' sems dpa' chen po de dag ni 'di
230a3(khri pa): lta ste/ bar ma do kho nar tshul ma yin pas nyan thos kyi sa'am/ rang sangs rgyas kyi sar chos de dag las nyams par mi 'gyur te/ ma smas ma nyams par bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/ /rab 'byor
230a4(khri pa): dper na rgya mtsho'i gru bcos legs ma byas par rdzas kyis kun tu bkang nas/ rgya mtsho rgal bar byed na/ rab 'byor de'i phyir rgya mtsho'i tshong pa de las gzhan pa mkhas pa'i rang bzhin can rnams kyis gru 'di bde ba dang / bde legs su rgya mtsho'i pha rol tu phyin par mi 'gyur
230a5(khri pa): te/ gru 'di ni bar ma do kho nar rgya mtshor 'jig par 'gyur la/ gru yang gzhan du snod dang rdzas kyang gzhan du thabs la mi mkhas pa'i tshong pa yang gzhan du 'gyur te/ tshul ma yin pas nyam nyes su 'gyur bar rig par bya'o/ /rab 'byor de ltar byed pa'i tshong pa
230a6(khri pa): thabs la mi mkhas pa de dag ni gnod pa chen po dang ldan par 'gyur zhing / rin po che chen po las kyang yongs su nyams par 'gyur ro/ /rab 'byor de bzhin du byang chub sems dpa'i theg pa pa'i gang zag gang dag la dad pa dang / bzod pa dang / dang ba dang /
230a7(khri pa): lhag pa'i bsam pa dang / 'dod pa dang / mos pa dang / gtong ba dang / bla na med pa yang dag par rdzogs pa'i byang chub tu brtson pa mi gtong ba yod kyang de dag shes rab kyi pha rol tu phyin pa dang bral ba dang / thabs la mkhas pa dang bral na/ de'i phyir byang chub
230b1(khri pa): sems dpa' sems dpa' chen po gzhan dag gis rigs kyi bu de dag ni bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pas
230b2(khri pa): yongs su ma zin pa dang / de bzhin du sbyar te/ rigs kyi bu de dag ni rnam pa thams cad mkhyen pa nyid kyi bar dag gis yongs su ma zin par rig par bya ste/ byang chub sems dpa'i theg pa pa'i gang zag de dag ni bar ma do kho nar tshul ma yin pas chos de dag las
230b3(khri pa): nyams par 'gyur zhing gnod pa chen po dang ldan pa dang / 'di lta ste/ bla na med pa yang dag par rdzogs pa'i sangs rgyas kyi chos dkon mchog rin po che chen po dag las yongs su nyams par 'gyur ro/ /rab 'byor byang chub sems dpa'i theg pa pa'i gang zag rnams
230b4(khri pa): kyi bar ma dor tshul ma yin pas chos de dag las nyams par 'gyur ba gang zhe na/ 'di lta ste/ nyan thos kyi sa'am/ rang sangs rgyas kyi sa yin no/ /rab 'byor dper na rgya mtsho'i tshong pa mkhas pa mkhas pa'i rang bzhin can zhig gis rgya mtsho'i gru de legs
230b5(khri pa): par btsems shing / legs par bcos/ legs par byas la/ legs par byi dor bya ba byas nas/ rgya mtshor 'jug par byed la/ bcug nas kyang snod rdzas sna tshogs brdzangs par gyur na/ rab 'byor de'i phyir rgya mtsho'i tshong pa de las gzhan pa mkhas
230b6(khri pa): pa'i rang bzhin can rnams kyis gru 'di ni rgya mtshor 'jig par mi 'gyur te/ tshong pa mkhas pa'i rang bzhin can de dag gling gang du 'dod par gru 'di bde ba dang / bde legs su phyin par 'gyur bar rig par bya'o/ /rab 'byor de bzhin du byang chub sems dpa'i theg pa pa'i
230b7(khri pa): gang zag de dag la dad pa dang / bzod pa dang / dang ba dang / lhag pa'i bsam pa dang / 'dod pa dang / mos pa dang / gtong ba dang / bla na med pa yang dag par rdzogs pa'i byang chub tu brtson pa mi gtong ba yang yod la/ de dag kyang shes rab kyi pha rol tu
231a1(khri pa): phyin pa dang yang ma bral ba dang / thabs la mkhas pa dang ma bral bar byang chub sems dpa'i spyad pa spyod par gyur na/ rab 'byor de las gzhan pa'i byang chub sems dpa' sems dpa' chen po rnams kyis rigs kyi bu de dag ni bsam gtan gyi pha rol tu phyin pa
231a2(khri pa): dang / de bzhin du brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pas yongs su zin pa dang / de bzhin du sbyar te/ rigs kyi bu de dag ni rnam pa thams cad mkhyen pa nyid kyi bar
231a3(khri pa): gyis yongs su zin par rig par bya ste/ byang chub sems dpa' sems dpa' chen po de dag ni 'di lta ste/ nyan thos kyi sa'am/ rang sangs rgyas kyi sar tshul ma yin pas/ chos de dag las nyams par mi 'gyur te/ ma smas ma nyams par bla na med pa yang dag par
231a4(khri pa): rdzogs pa'i byang chub tu mngon par rdzogs par 'tshang rgya bar rig par bya'o/ /rab 'byor dper na skyes bu la la zhig skyes nas lo nyis stong lon te/ rgas shing 'khogs la gtugs pa zhig de'i lus la yang 'di lta ste/ rlung las gyur pa'am/ mkhris pa las gyur pa
231a5(khri pa): 'am/ bad kan las gyur pa'am/ 'dus pa las gyur pa'am/ nad gang yang rung ba zhig byung na/ rab 'byor de ji snyam du sems/ ci mi de gcig pu khri de las ldang bar nus snyam 'am/ gsol pa/ btsun pa bcom ldan 'das ma lags so/ /btsun pa bcom ldan 'das ci ste mi de ldang rngo thogs su lags
231a6(khri pa): kyang des ni rgyang grags gcig gam/ gnyis sam/ gsum 'am/ de las lhag pa'i shul du mchi ba'i rngo mi thogs lags so/ /de ci'i slad du zhe na/ btsun pa bcom ldan 'das 'di ltar mi de ni rgas pa dang / bro nad kyis nyam smad pa'i slad du'o/ /bcom ldan
231a7(khri pa): 'das kyis bka' stsal pa/ rab 'byor de bzhin du ci ste/ byang chub sems dpa'i theg pa pa'i gang zag de dag la dad pa dang / bzod pa dang / dang ba dang / lhag pa'i bsam pa dang / 'dod pa dang / mos pa dang / gtong ba dang / bla na med pa yang dag par
231b1(khri pa): rdzogs pa'i byang chub tu brtson pa mi gtong ba yod du zin kyang de dag shes rab kyi pha rol tu phyin pa dang bral zhing / thabs la mkhas pa dang bral na/ de'i phyir byang chub sems dpa' gzhan dag gis kye ma rigs kyi bu'am/ rigs kyi bu mo de dag ni bsam gtan gyi pha
231b2(khri pa): rol tu phyin pa dang / de bzhin du brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pas yongs su ma zin pa dang / de bzhin du sbyar te/ rigs kyi bu'am rigs kyi bu mo de dag
231b3(khri pa): ni rnam pa thams cad mkhyen pa nyid kyi bar gyis yongs su ma zin par rig par bya ste/ byang chub sems dpa'i theg pa pa'i gang zag de dag ni 'di lta ste/ tshul ma yin pas bar ma do kho nar nyan thos kyi sa'am/ rang sangs rgyas kyi sar chos de dag las nyams par 'gyur
231b4(khri pa): ro/ /de ci'i phyir zhe na/ 'di ltar de ni shes rab kyi pha rol tu phyin pa dang thabs la mkhas pa dang bral ba'i phyir ro/ /rab 'byor dper na mi la la zhig skyes nas lo nyis stong lon te/ rgas shing 'khogs la gtugs pa de nyid de'i lus la yang 'di lta ste/ rlung las
231b5(khri pa): gyur pa'am/ mkhris pa las gyur pa'am/ bad kan las gyur pa'am/ 'dus pa las gyur pa'i nad gang yang rung ba zhig byung la/ de yang khri de las ldang bar 'dod pa dang / mi stobs dang ldan pa gnyis shig lhags nas/ glo g.yas g.yon nas brten
231b6(khri pa): te/ de la 'di skad du kye skyes bu tshur shog /khyod gar dga' ba dang / sems gar 'dod pa dang / gar dga' bar kho bo cag gis brten pas ji srid du gnas su ma phyin gyi bar du khyod 'gyel du dogs pa cung zad kyang mi 'byung ngo zhes zer ba de bzhin du/ rab 'byor
231b7(khri pa): byang chub sems dpa'i theg pa pa'i gang zag gang dag la dad pa dang / bzod pa dang / dang ba dang / lhag pa'i bsam pa dang / 'dod pa dang / mos pa dang / gtong ba dang / bla na med pa yang dag par rdzogs pa'i byang chub tu yang brtson pa mi gtong ba yod la/
232a1(khri pa): de dag kyang shes rab kyi pha rol tu phyin pa dang ma bral ba dang / thabs la mkhas pa dang ma bral ba yin na/ de'i phyir de las gzhan pa'i byang chub sems dpa' rnams kyis rigs kyi bu de dag ni bsam gtan gyi pha rol tu phyin pa dang / de bzhin du brtson
232a2(khri pa): 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pas yongs su zin pa nas/ de bzhin du sbyar te/ rigs kyi bu de dag ni rnam pa thams cad mkhyen pa nyid kyi bar gyis yongs su zin par
232a3(khri pa): rig par bya ste/ byang chub sems dpa' sems dpa' chen po de dag ni bla na med pa yang dag par rdzogs pa'i byang chub mngon par rdzogs par sangs ma rgyas kyi bar du bar ma do kho nar chos de dag las nyams par mi 'gyur ro/ /de ci'i phyir zhe na/ 'di ltar de dag ni shes
232a4(khri pa): rab kyi pha rol tu phyin pa dang / thabs la mkhas pa dang ma bral ba'i phyir ro/ /rab 'byor ji ltar na byang chub sems dpa'i theg pa pa'i gang zag thabs la mi mkhas pa yin zhe na/ rab 'byor 'di la byang chub sems dpa'i theg pa pa'i gang zag kha cig dang po nyid du
232a5(khri pa): thabs la mi mkhas pas sbyin pa dag sbyin par byed do/ /de bzhin du thabs la mi mkhas pas tshul khrims srung bar byed/ bzod pa sgom par byed/ brtson 'grus rtsom par byed/ bsam gtan la mnyam par 'jog par byed/ thabs la mi mkhas pas shes rab
232a6(khri pa): sgom par byed cing / de nas de dag 'di snyam du sems te/ bdag cag ni sbyin pa dag sbyin par byed pa'o/ /sbyin pa ni 'di dag sbyin par bya'o/ /'di dag la ni sbyin pa dag sbyin par bya'o/ /de bzhin du bdag cag ni tshul khrims srung ba'o/ /bdag cag ni tshul khrims
232a7(khri pa): dang ldan pa'o/ /bdag cag ni bzod pa sgrub par byed pa'o/ /bdag cag ni bzod pa dang ldan pa'o/ /bdag cag ni brtson 'grus rtsom pa'o/ /bdag cag ni brtson 'grus dang ldan pa'o/ /bdag cag ni bsam gtan la snyoms par 'jug par byed pa'o/ /bdag
232b1(khri pa): cag ni bsam gtan dang ldan pa'o/ /bdag cag ni shes rab sgom pa'o/ /bdag cag ni shes rab dang ldan pa'o snyam du sems shing / de dag sbyin pa rlom sems su byed/ sbyin pa des rlom sems su byed/ sbyin pa la rlom sems su byed do/ /de bzhin du tshul khrims
232b2(khri pa): dang / bzod pa dang / brtson 'grus dang / bsam gtan dang / shes rab de rlom sems su byed/ shes rab des rlom sems su byed/ shes rab la rlom sems su byed do/ /de dag ni bdag tu 'dzin pa dang / bdag gir 'dzin par ltung ba'i sbyin pa dang / tshul
232b3(khri pa): khrims dang / bzod pa dang / brtson 'grus dang / bsam gtan dang / shes rab rnams kyis 'khor ba nyid rnam par 'phel bar byed do/ /de dag ni skye ba la sogs pa'i sdug bsngal dag las yongs su mi 'grol lo/ /de ci'i phyir zhe na/ rab 'byor
232b4(khri pa): 'di ltar sbyin pa'i pha rol tu phyin pa la ni rnam par rtog pa de dag med pa'i phyir ro/ /de ci'i phyir zhe na/ sbyin pa'i pha rol tu phyin pa ni pha rol tu phyin pa ma yin pa'i phyir ro/ /de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson
232b5(khri pa): 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la rnam par rtog pa de dag med do/ /de ci'i phyir zhe na/ shes rab kyi pha rol tu phyin pa ni pha rol tu phyin pa ma yin pa'i phyir ro/ /rab 'byor gang gi tshe byang
232b6(khri pa): chub sems dpa'i theg pa pa'i gang zag dag sbyin pa sbyin par byed pa na/ dmigs pa'i pha mtha' mi shes na de dag sbyin pa'i pha rol tu phyin pas yongs su ma zin pa yin no/ /de bzhin du tshul khrims srung ba dang / bzod pa sgom pa dang / brtson 'grus rtsom pa
232b7(khri pa): dang / bsam gtan la snyoms par 'jug pa dang / shes rab sgom pa na dmigs pa'i pha mtha' mi shes na/ de dag shes rab kyi pha rol tu phyin pas yongs su ma zin pa yin no/ /pha rol tu phyin pa drug po de dag gis yongs su ma zin na/ rnam pa thams cad mkhyen
233a1(khri pa): pa nyid kyis yongs su ma zin pa yin te/ de dag ni nyan thos kyi sa'am/ rang sangs rgyas kyi sar ltung bar 'gyur te/ rab 'byor de ltar na byang chub sems dpa'i theg pa pa'i gang zag dag thabs la mi mkhas pa yin no/ /rab 'byor ji ltar na byang
233a2(khri pa): chub sems dpa'i theg pa pa'i gang zag thabs la mkhas pa dag yin te/ nyan thos kyi sa'am/ rang sangs rgyas kyi sar mi ltung bar bla na med pa yang dag par rdzogs pa'i byang chub kun tu 'dzin pa yin zhe na/ rab 'byor 'di la byang chub sems dpa'i theg pa pa'i
233a3(khri pa): gang zag dag dang po nyid du thabs la mkhas pas bdag tu 'dzin pa dang / bdag gir 'dzin par ma lhung ba'i sems kyis sbyin pa dag sbyin par byed do/ /de bzhin du thabs la mkhas pas bdag tu 'dzin pa dang / bdag gir 'dzin par ma lhung ba'i sems kyis shes
233a4(khri pa): rab kyi bar du sgom par byed do/ /sbyin pa de dag sbyin pa na 'di snyam du bdag cag ni sbyin pa dag sbyin par byed pa'o/ /sbyin pa ni 'di dag sbyin par bya'o/ /slong ba 'di dag la ni sbyin par bya'o/ /de bzhin du bdag cag ni tshul khrims srung bar byed pa'o/ /bdag cag ni
233a5(khri pa): tshul khrims dang ldan pa'o/ /bdag cag ni bzod pa sgrub par byed pa'o/ /bdag cag ni bzod pa dang ldan pa'o/ /bdag cag ni brtson 'grus rtsom par byed pa'o/ /bdag cag ni brtson 'grus dang ldan pa'o/ /bdag cag ni bsam gtan la mnyam par
233a6(khri pa): 'jog par byed pa'o/ /bdag cag ni bsam gtan dang ldan pa'o/ /bdag cag ni shes rab sgom par byed pa'o/ /bdag cag ni shes rab dang ldan pa'o snyam du mi sems te/ de dag ni sbyin pa de la rlom sems su mi byed/ sbyin pa des rlom sems su mi byed/
233a7(khri pa): sbyin pas rlom sems su mi byed/ sbyin pa la rlom sems su mi byed do/ /de bzhin du tshul khrims de dang / bzod pa de dang / brtson 'grus de dang / bsam gtan de dag dang / shes rab de la rlom sems su mi byed/ shes rab des rlom sems su mi byed/
233b1(khri pa): shes rab kyis rlom sems su mi byed/ shes rab la rlom sems su mi byed do/ /de ci'i phyir zhe na/ rab 'byor sbyin pa'i pha rol tu phyin pa la rnam par rtog pa de dag med de/ des na rlom sems su mi byed pa'i phyir ro/ /de bzhin du tshul khrims kyi pha rol tu phyin pa la
233b2(khri pa): rnam par rtog pa de dag med de/ des na rlom sems su mi byed pa'i phyir ro/ /de ci'i phyir zhe na/ 'di lta ste/ sbyin pa'i pha rol tu phyin pa 'di ni pha rol tu phyin pa ma yin pa'i phyir ro/ /de bzhin du 'di lta ste/ shes rab kyi pha rol tu phyin pa'i bar 'di ni pha rol tu phyin pa
233b3(khri pa): ma yin pa'i phyir ro/ /de ltar na de dag gis pha rol tu phyin pa ma yin pa mngon par shes pa dang / de dag sbyin pa'i pha rol tu phyin pas yongs su zin pa yin te/ shes rab kyi pha rol tu phyin pa'i bar du yang de bzhin te/ pha rol tu phyin pa drug po de dag gis legs par
233b4(khri pa): yongs su zin pa'i phyir/ rnam pa thams cad mkhyen pa nyid legs par yongs su zin pa yin no/ /legs par yongs su zin pa'i phyir nyan thos kyi sa'am/ rang sangs rgyas kyi sar mi ltung bar rnam pa thams cad mkhyen pa nyid kyang thob par 'gyur ro/ /rab 'byor
233b5(khri pa): de ltar na byang chub sems dpa'i theg pa pa'i gang zag thabs la mkhas pa yin te/ nyan thos kyi sa'am/ rang sangs rgyas kyi sar mi ltung bar bla na med pa yang dag par rdzogs pa'i byang chub kyang kun tu 'dzin pa yin no/ /gsol pa/ btsun pa bcom ldan
233b6(khri pa): 'das byang chub sems dpa' sems dpa' chen po las dang po pas ji ltar shes rab kyi pha rol tu phyin pa la bslab par bgyi lags/ ji ltar bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims
233b7(khri pa): kyi pha rol tu phyin pa dang / sbyin pa'i pha rol tu phyin pa la ji ltar bslab par bgyi lags/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor 'di la byang chub sems dpa' las dang po pa
234a1(khri pa): shes rab kyi pha rol tu phyin pa la slob par 'dod pa dang / de bzhin du bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i
234a2(khri pa): pha rol tu phyin pa la slob par 'dod pas shes rab kyi pha rol tu phyin pa ston par byed pa dang / de bzhin du bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin
234a3(khri pa): pa'i pha rol tu phyin pa ston par byed pa'i dge ba'i bshes gnyen dag bsten par bya zhing bsnyen bkur bya'o/ /de dag ni byang chub sems dpa' de la shes rab kyi pha rol tu phyin pa zab mo 'di ston par 'gyur te/ rigs kyi bu tshur shog /sems can rnams la sbyin pa gang
234a4(khri pa): ci gtong yang rung / de thams cad sems can thams cad dang thun mong du byos la/ de yang mi dmigs pa'i tshul gyis bla na med pa yang dag par rdzogs pa'i byang chub tu sngos shig /khyod bla na med pa yang dag par rdzogs pa'i byang chub de gzugs su ma rtog shig de
234a5(khri pa): bzhin du tshor ba'am/ 'du shes sam/ 'du byed rnams sam/ rnam par shes par ma rtog shig /de bzhin du tshul khrims gang ci srung yang rung / bzod pa gang ci sgom yang rung / brtson 'grus gang ci rtsom yang rung / bsam gtan gang ci la snyoms par
234a6(khri pa): 'jug kyang rung / shes rab gang ci sgom yang rung / de dag thams cad sems can thams cad dang thun mong du byos la/ de yang mi dmigs pa'i tshul gyis bla na med pa yang dag par rdzogs pa'i byang chub tu sngos shig /de bzhin du khyod bla na med pa yang dag
234a7(khri pa): par rdzogs pa'i byang chub de gzugs su ma rtog shig / de bzhin du tshor ba'am/ 'du shes sam/ 'du byed rnams sam/ rnam par shes par ma rtog shig /khyod bla na med pa yang dag par rdzogs pa'i byang chub de sbyin pa'i pha rol tu phyin par ma rtog shig /
234b1(khri pa): tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin par ma rtog shig /de bzhin du bla na med pa yang dag par rdzogs pa'i byang chub de
234b2(khri pa): nang stong pa nyid dang / phyi stong pa nyid dang / phyi nang stong pa nyid dang / dngos po med pa'i ngo bo nyid stong pa nyid kyi bar dag tu ma rtog shig /de bzhin du bla na med pa yang dag par rdzogs pa'i byang chub de dran pa nye bar gzhag pa rnams dang / yang dag par spong
234b3(khri pa): ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / lam dag tu ma rtog shig /mngon par shes pa lnga dang / de ltar gong ma bzhin du sbyar te/ khyod bla na med pa yang dag par
234b4(khri pa): rdzogs pa'i sangs rgyas rnam pa thams cad mkhyen pa nyid du ma rtog shig ces ston te/ rab 'byor byang chub sems dpa' las dang po pa nyid kyis de ltar shes rab kyi pha rol tu phyin pa la bslab par bya'o/ /shes rab kyi pha rol tu phyin pa khri pa las/ snga ltas kyi le'u zhes bya ste/
234b5(khri pa): nyi shu gcig pa'o// //de nas bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das ci'i slad du/ byang chub sems dpa' las dang po pa shes rab kyi pha rol tu phyin pa la slob par 'tshal ba dang /
234b6(khri pa): de bzhin du bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa la slob par 'tshal bas/ gang dag shes rab kyi pha rol tu phyin pa
234b7(khri pa): 'di yang dag par ston par bgyid pa dag dang / de bzhin du bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa ston pa dag 'di skad du/
235a1(khri pa): kye rigs kyi bu khyod tshur shog /khyod sems can rnams la sbyin pa gang ci gtong yang rung / de thams cad sems can thams cad dang thun mong du byos la/ de yang mi dmigs pa'i tshul gyis/ bla na med pa yang dag par rdzogs pa'i
235a2(khri pa): byang chub tu yongs su sngos shig / khyod bla na med pa yang dag par rdzogs pa'i byang chub de sbyin pa'i pha rol tu phyin pa las rtog par ma byed cig /khyod bla na med pa yang dag par rdzogs pa'i byang chub de tshul khrims kyi pha rol tu phyin pa dang / bzod pa'i pha rol tu
235a3(khri pa): phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa las rtog par ma byed cig /de bzhin du bla na med pa yang dag par rdzogs pa'i byang chub de nang stong pa nyid dang / phyi stong pa nyid dang /
235a4(khri pa): phyi nang stong pa nyid nas/ dngos po med pa'i ngo bo nyid stong pa nyid kyi bar las rtog par ma byed cig /de bzhin du bla na med pa yang dag par rdzogs pa'i byang chub de dran pa nye bar gzhag pa rnams dang / yang dag par spong ba rnams dang / rdzu 'phrul gyi rkang pa rnams dang / dbang
235a5(khri pa): po rnams dang / stobs rnams dang / byang chub kyi yan lag rnams dang / lam las rtog par ma byed cig /de ltar gong ma bzhin du sbyar te/ khyod rnam pa thams cad mkhyen pa nyid kyi bar las bla na med pa yang dag par rdzogs pa'i byang chub ma rtog cig /ces ston
235a6(khri pa): pa'i dge ba'i bshes gnyen dag bsten par bgyi zhing bsnyen par bgyi ba dang / bsnyen bkur bgyi lags/ bcom ldan 'das kyis bka' stsal pa/ rab 'byor 'di ltar gzugs las mi rtog na/ rnam pa thams cad mkhyen pa nyid de rjes su thob par 'gyur ro/ /
235a7(khri pa): de bzhin du tshor ba dang / 'du shes dang / 'du byed rnams las mi rtog cing rnam par shes pa las mi rtog na/ rnam pa thams cad mkhyen pa nyid de rjes su thob par 'gyur ro/ /de bzhin du sbyin pa'i pha rol tu phyin pa las mi rtog cing / tshul khrims kyi pha rol tu phyin
235b1(khri pa): pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa las mi rtog na/ rnam pa thams cad mkhyen pa nyid de rjes su thob par 'gyur ro/ /de bzhin du nang stong pa nyid
235b2(khri pa): dang / phyi stong pa nyid dang / phyi nang stong pa nyid nas/ dngos po med pa'i ngo bo nyid stong pa nyid kyi bar las mi rtog na/ rnam pa thams cad mkhyen pa nyid de rjes su thob par 'gyur ro/ /de bzhin du dran pa nye bar gzhag pa rnams dang / yang dag par spong ba rnams dang /
235b3(khri pa): rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa las mi rtog na/ rnam pa thams cad mkhyen pa nyid de rjes su thob par 'gyur ro/ /de bzhin du sbyar te/ sangs
235b4(khri pa): rgyas kyi chos ma 'dres pa brgyad kyi bar las mi rtog na/ rnam pa thams cad mkhyen pa nyid de rjes su thob par 'gyur ro/ /rab 'byor gzhan yang byang chub sems dpa' shes rab kyi pha rol tu phyin pa 'dir yang dag par bstan pa la slob par 'dod pa'i byang chub sems
235b5(khri pa): dpa' de la/ byang chub sems dpa' 'di skad ces 'doms shing rjes su ston te/ kye rigs kyi bu khyod shes rab kyi pha rol tu phyin pa zab mo 'di la spyod pa na/ gzugs la 'dod pa ma skyed cig /tshor ba dang / 'du shes dang / 'du byed rnams dang / rnam par shes
235b6(khri pa): pa la 'dod pa ma skyed cig / de ci'i phyir zhe na/ kye rigs kyi bu gzugs ni 'dod pa med cing / 'dod par bya ba ma yin pa'i phyir ro/ /tshor ba dang / 'du shes dang / 'du byed rnams dang / rnam par shes pa yang de bzhin no/ /de bzhin du kye rigs kyi bu khyod shes
235b7(khri pa): rab kyi pha rol tu phyin pa zab mo 'di la spyod pa na/ sbyin pa'i pha rol tu phyin pa la 'dod pa ma skyed cig /tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes
236a1(khri pa): rab kyi pha rol tu phyin pa la 'dod pa ma skyed cig / nang stong pa nyid dang / phyi stong pa nyid nas/ dngos po med pa'i ngo bo nyid stong pa nyid kyi bar la 'dod pa ma skyed cig /dran pa nye bar gzhag pa rnams dang / yang dag par spong ba rnams dang / rdzu 'phrul
236a2(khri pa): gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa dang / mngon par shes pa lnga la 'dod pa ma skyed cig /de bzhin gshegs pa'i stobs bcu la 'dod pa ma skyed cig /de
236a3(khri pa): bzhin du sbyar te/ sangs rgyas kyi chos ma 'dres pa brgyad kyi bar la 'dod pa ma skyed cig /de bzhin du sbyar te/ rigs kyi bu khyod rnam pa thams cad mkhyen pa nyid kyi bar la 'dod pa ma skyed cig /de ci'i phyir zhe na/ kye rigs kyi bu rnam pa thams cad mkhyen pa nyid ni
236a4(khri pa): 'dod pa med pa dang / 'dod par bya ba ma yin pa'i phyir ro/ /rigs kyi bu rgyun du zhugs pa'i 'bras bu la 'dod pa ma skyed cig /de bzhin du lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub la 'dod
236a5(khri pa): pa ma skyed cig / kye rigs kyi bu khyod byang chub sems dpa'i skyon med pa dang / bla na med pa yang dag par rdzogs pa'i byang chub la 'dod pa ma skyed cig /de ci'i phyir zhe na/ kye rigs kyi bu bla na med pa yang dag par rdzogs pa'i byang chub ni 'dod pa med pa dang / 'dod
236a6(khri pa): par bya ba ma yin pa'i phyir ro/ /de ci'i phyir zhe na/ kye rigs kyi bu chos thams cad ni ngo bo nyid kyis stong pa'i phyir ro/ /de skad ces bka' stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das
236a7(khri pa): byang chub sems dpa' sems dpa' chen po gang dag rang gi mtshan nyid kyis stong pa'i chos rnams las bla na med pa yang dag par rdzogs pa'i byang chub don du gnyer zhing / de dag bla na med pa yang dag par rdzogs pa'i byang chub mngon par rdzogs par 'tshang rgya bar 'tshal ba
236b1(khri pa): dag ni dka' ba bgyid pa lags so/ /bcom ldan 'das kyis bka' stsal pa/ rab 'byor de de bzhin no/ /ji skad smras pa de bzhin te/ rab 'byor byang chub sems dpa' sems dpa' chen po gang dag rang gi mtshan nyid kyis stong pa'i chos rnams las bla na med
236b2(khri pa): pa yang dag par rdzogs pa'i byang chub don du gnyer zhing / bla na med pa yang dag par rdzogs pa'i byang chub mngon par rdzogs par 'tshang rgya bar 'dod pa de dag ni dka' ba byed pa yin no/ /rab 'byor 'on kyang byang chub sems dpa' sems dpa' chen pos chos thams cad sgyu ma lta
236b3(khri pa): bu dang / rmi lam lta bur shes nas/ 'jig rten rnams kyi don dang / phan pa dang / bde ba'i phyir bla na med pa yang dag par rdzogs pa'i byang chub tu yang dag par zhugs pa yin te/ bdag cag ni 'jig rten rnams kyi gnas dang / skyob pa dang / skyabs dang /
236b4(khri pa): dpung gnyen dang / gling dang / sgron ma 'dzin pa dang / 'od byed pa dang / ded dpon dang / yongs su 'dren pa dang / rten du 'gyur bar bya'o zhes bla na med pa yang dag par rdzogs pa'i byang chub tu yang dag par zhugs pa yin no/ /rab 'byor ji ltar na
236b5(khri pa): byang chub sems dpa' dag 'jig rten rnams kyi don du yang dag par zhugs pa yin zhe na/ rab 'byor 'di la byang chub sems dpa' dag sbyin pa gang gtong ba de thams cad sems can rnams la sdug bsngal las yongs su thar bar bya ba'i phyir gtong ngo / /de bzhin du tshul khrims
236b6(khri pa): gang srung ba dang / bzod pa gang sgrub pa dang / brtson 'grus gang rtsom pa dang / bsam gtan gang dag la snyoms par 'jug pa dang / shes rab gang sgom pa de dag thams cad sems can thams cad sdug bsngal las yongs su thar bar bya ba'i phyir byed de/ rab
236b7(khri pa): 'byor de ltar na byang chub sems dpa' sems dpa' chen po dag 'jig rten rnams kyi don du yang dag par zhugs pa yin no/ /rab 'byor ji ltar na byang chub sems dpa' sems dpa' chen po dag 'jig rten rnams la phan par yang dag par zhugs pa yin zhe na/ rab 'byor
237a1(khri pa): 'di la byang chub sems dpa' sems dpa' chen po bdag kyang pha rol tu phyin pa drug la spyod la/ sems can thams cad kyang pha rol tu phyin pa drug la yang dag par 'dzin du 'jug cing 'god par byed de/ rab 'byor de ltar na byang chub sems dpa'
237a2(khri pa): sems dpa' chen po dag 'jig rten rnams la phan par yang dag par zhugs pa yin no/ /rab 'byor ji ltar na byang chub sems dpa' sems dpa' chen po dag 'jig rten rnams la bde ba'i phyir yang dag par zhugs pa yin zhe na/ rab 'byor 'di la byang chub sems
237a3(khri pa): dpa' sems dpa' chen po bdag kyang dge ba bcu'i las kyi lam dag la gnas la/ de'i 'og tu sems can gzhan rnams kyang dge ba bcu'i las kyi lam dag la 'god par byed de/ rab 'byor de ltar na byang chub sems dpa' sems dpa' chen po dag 'jig
237a4(khri pa): rten rnams la bde ba'i phyir yang dag par zhugs pa yin no/ /rab 'byor ji ltar na byang chub sems dpa' sems dpa' chen po dag 'jig rten rnams kyi gnas su gyur pa yin zhe na/ gnas par 'os pa'i phyir dang / 'jigs pa med pa'i grong khyer du phyin par byed pa'i
237a5(khri pa): phyir te/ rab 'byor de ltar na byang chub sems dpa' sems dpa' chen po dag 'jig rten rnams kyi gnas su gyur pa yin no/ /rab 'byor ji ltar na byang chub sems dpa' sems dpa' chen po dag 'jig rten rnams kyi skyob pa yin zhe na/ rab 'byor 'di la
237a6(khri pa): byang chub sems dpa' sems dpa' chen po dag ngan song gsum du skyes pa dag mthong nas/ ngan song de dag nas skyob par byed cing / zhi ba'i gnas kyang yang dag par 'dzin du 'jug la 'god par byed de/ rab 'byor de ltar na byang chub sems dpa' sems
237a7(khri pa): dpa' chen po dag 'jig rten rnams kyi skyob pa yin no/ /rab 'byor ji ltar na byang chub sems dpa' sems dpa' chen po dag 'jig rten rnams kyi skyabs su 'os pa yin zhe na/ rab 'byor 'di la byang chub sems dpa' sems dpa' chen po dag rten med pa'i chos
237b1(khri pa): ston te/ 'di lta ste/ gzugs dang / tshor ba dang / 'du shes dang / 'du byed rnams dang / rnam par shes pa la brten par mi byed la/ sems can de dag chos de thos nas skye ba dang / rga shi dang / mya ngan dang / smre sngags 'don pa dang / sdug bsngal
237b2(khri pa): ba dang / yid mi bde ba dang / 'khrug pa dag las yongs su thar bar 'gyur te/ rab 'byor de ltar na byang chub sems dpa' sems dpa' chen po dag 'jig rten rnams kyi skyabs su 'os pa yin no// //shes rab kyi pha rol tu phyin pa khri pa/ bam
237b3(khri pa): po nyi shu gnyis pa/ rab 'byor ji ltar na byang chub sems dpa' sems dpa' chen po dag 'jig rten rnams kyi dpung gnyen yin zhe na/ rab 'byor 'di la byang chub sems dpa' sems dpa' chen po dag lam gyi rnam pa la mkhas pa dag dang / lam ngan par zhugs
237b4(khri pa): pa'i sems can rnams la 'di skad du chos ston te/ gzugs kyi pha rol ni rtag tu 'jigs pa med pa'o/ /de bzhin du tshor ba dang / 'du shes dang / 'du byed rnams dang / rnam par shes pa'i pha rol ni rtag tu 'jigs pa med pa'o/ /de bzhin du mig gi pha rol
237b5(khri pa): ni rtag tu 'jigs pa med pa'o/ /de bzhin du rna ba dang / sna dang / lce dang / lus dang / yid kyi pha rol ni rtag tu 'jigs pa med pa'o/ /de bzhin du gzugs rnams kyi pha rol ni rtag tu 'jigs pa med pa'o/ /de bzhin du sgra dang / dri dang / ro dang / reg bya
237b6(khri pa): dang / chos rnams kyi pha rol ni rtag tu 'jigs pa med pa'o/ /de bzhin du mig gi khams dang / gzugs kyi khams dang / mig gi rnam par shes pa'i khams kyi pha rol ni rtag tu 'jigs pa med pa'o/ /de bzhin du rna ba'i khams dang / sgra'i khams dang / rna ba'i
237b7(khri pa): rnam par shes pa'i khams dang / sna'i khams dang / dri'i khams dang / sna'i rnam par shes pa'i khams dang / lce'i khams dang / ro'i khams dang / lce'i rnam par shes pa'i khams dang / lus kyi khams dang / reg bya'i khams dang / lus kyi rnam par
238a1(khri pa): shes pa'i khams dang / yid kyi khams dang / chos kyi khams dang / yid kyi rnam par shes pa'i khams kyi pha rol ni rtag tu 'jigs pa med pa'o/ /de bzhin du ma rig pa'i pha rol ni rtag tu 'jigs pa med pa'o/ /de bzhin du sbyar te/ rga shi'i
238a2(khri pa): bar gyi pha rol ni rtag tu 'jigs pa med pa'o/ /de bzhin du dran pa nye bar gzhag pa rnams kyi pha rol ni rtag tu 'jigs pa med pa'o/ /de bzhin du 'phags pa'i lam yan lag brgyad pa'i bar gyi pha rol ni rtag tu 'jigs pa med pa'o/ /de bzhin du de bzhin gshegs
238a3(khri pa): pa'i stobs bcu'i bar gyi pha rol ni rtag tu 'jigs pa med pa'o/ /de bzhin du sbyar te/ sangs rgyas kyi chos ma 'dres pa brgyad kyi bar gyi pha rol ni rtag tu 'jigs pa med pa'o/ /de bzhin du thams cad shes pa nyid dang / lam gyi rnam pa shes pa nyid dang / rnam
238a4(khri pa): pa thams cad mkhyen pa nyid kyi pha rol ni rtag tu 'jigs pa med pa'o/ /gzugs kyi pha rol gang yin pa de ni gzugs ma yin no/ /de bzhin du tshor ba dang / 'du shes dang / 'du byed rnams dang / rnam par shes pa'i pha rol gang yin pa de ni rnam par shes pa
238a5(khri pa): ma yin no/ /de bzhin du mig gi pha rol gang yin pa de ni mig ma yin no/ /de bzhin du rna ba dang / sna dang / lce dang / lus dang / yid kyi pha rol gang yin pa de ni yid ma yin no/ /de bzhin du gzugs rnams kyi pha rol gang yin pa de dag ni gzugs rnams
238a6(khri pa): ma yin no/ /de bzhin du sgra dang / dri dang / ro dang / reg bya dang / chos rnams kyi pha rol gang yin pa de ni chos rnams ma yin no/ /de bzhin du mig gi khams kyi pha rol gang yin pa de ni mig gi khams ma yin no/ /de bzhin du gzugs kyi khams dang / mig gi
238a7(khri pa): rnam par shes pa'i khams kyi pha rol gang yin pa de ni mig gi rnam par shes pa'i khams ma yin no/ /de bzhin du rna ba'i khams dang / sgra'i khams dang / rna ba'i rnam par shes pa'i khams kyi pha rol gang yin pa de ni rna ba'i rnam par shes pa'i khams ma yin no/ /
238b1(khri pa): de bzhin du sna'i khams dang / dri'i khams dang / sna'i rnam par shes pa'i khams dang / lce'i khams dang / ro'i khams dang / lce'i rnam par shes pa'i khams dang / lus kyi khams dang / reg bya'i khams dang / lus kyi rnam par shes pa'i khams dang /
238b2(khri pa): yid kyi khams dang / chos kyi khams dang / yid kyi rnam par shes pa'i khams kyi pha rol gang yin pa de ni/ yid kyi rnam par shes pa'i khams ma yin no/ /de bzhin du ma rig pa'i pha rol gang yin pa de ni/ ma rig pa ma yin no/ /de bzhin du sbyar te/ rga
238b3(khri pa): shi'i bar gyi pha rol gang yin pa de ni/ rga shi ma yin no/ /de bzhin du dran pa nye bar gzhag pa rnams kyi pha rol gang yin pa de ni/ dran pa nye bar gzhag pa rnams ma yin no/ /de bzhin du sbyar te/ 'phags pa'i lam yan lag brgyad pa'i bar gyi pha rol gang yin pa de ni/
238b4(khri pa): 'phags pa'i lam yan lag brgyad pa ma yin no/ /de bzhin du de bzhin gshegs pa'i stobs bcu'i pha rol gang yin pa de ni/ de bzhin gshegs pa'i stobs bcu ma yin no/ /de bzhin du sbyar te/ sangs rgyas kyi chos ma 'dres pa brgyad kyi bar gyi pha
238b5(khri pa): rol gang yin pa de dag ni sangs rgyas kyi chos ma 'dres pa brgyad ma yin no/ /de bzhin du thams cad shes pa nyid dang / lam gyi rnam pa shes pa nyid dang / rnam pa thams cad mkhyen pa nyid kyi pha rol gang yin pa de ni/ rnam pa thams cad mkhyen pa nyid ma yin no/ /
238b6(khri pa): rab 'byor chos 'di dag gi pha rol ji lta bar chos thams cad kyang de lta bu yin no/ /gsol pa/ btsun pa bcom ldan 'das gal te chos 'di dag gi pha rol ji lta bar chos thams cad kyang de lta bu lags na/ btsun pa bcom ldan 'das de lta na ni byang chub sems
238b7(khri pa): dpa' sems dpa' chen pos chos thams cad mngon par rdzogs par sangs rgyas par mi 'gyur ma lags sam/ de ci'i slad du zhe na/ btsun pa bcom ldan 'das 'di ni gzugs so/ /'di ni tshor ba'o/ /'di ni 'du shes so/ /'di dag ni 'du byed rnams
239a1(khri pa): so/ /'di ni rnam par shes pa'o/ /de bzhin du sbyar te/ 'di ni rnam pa thams cad mkhyen pa nyid kyi bar du yin no snyam du gzugs kyi pha rol na rnam par rtog pa ci yang ma mchis/ de bzhin du tshor ba'i pha rol dang / 'du shes kyi pha rol dang /
239a2(khri pa): 'du byed rnams kyi pha rol dang / rnam par shes pa'i pha rol na rnam par rtog pa ci yang ma mchis/ de bzhin du sbyar te/ rnam pa thams cad mkhyen pa nyid kyi bar gyi pha rol na/ rnam par rtog pa ci yang ma mchis pa'i slad du'o/ /bcom ldan 'das kyis bka'
239a3(khri pa): stsal pa/ rab 'byor rang bzhin gyis stong pa nyid kyi phyir/ ji skad smras pa de bzhin no/ /rab 'byor 'di ni byang chub sems dpa' sems dpa' chen po rnams kyi mchog tu dka' ba byed pa yin te/ chos 'di dag 'di ltar zhi ba 'di ltar zab pa la nges par sems
239a4(khri pa): kyang zhum par mi 'gyur te/ de dag 'di snyam du bdag cag gis chos 'di dag mngon par rdzogs par 'tshang rgya bar bya ste/ de ltar bdag cag bla na med pa yang dag par rdzogs pa'i byang chub mngon par rdzogs par sangs rgyas nas/ 'di ltar zab pa'i chos 'di dag
239a5(khri pa): sems can rnams la bstan par bya'o snyam du sems pa ste/ rab 'byor de ltar na byang chub sems dpa' sems dpa' chen po dag 'jig rten rnams kyi dpung gnyen yin no/ /rab 'byor ji ltar na byang chub sems dpa' sems dpa' chen po dag 'jig rten rnams
239a6(khri pa): kyi gling yin zhe na/ rab 'byor 'di lta ste dper na chu klung dag gam/ mtsho'am/ mtsho chen po dag gam/ rgya mtsho dag gis phyogs 'di dag chus kun tu chod pa gang dag yin pa de dag ni gling zhes bya'o/ /rab 'byor de bzhin du gzugs sngon gyi mtha' dang / phyi
239a7(khri pa): ma'i mtha' yongs su chad pa de/ byang chub sems dpa' sems dpa' chen po de dag gis de kho na bzhin du mngon par rdzogs par khong du chud nas sems can rnams la chos ston to/ /de bzhin du tshor ba dang / 'du shes dang / 'du byed rnams dang / rnam par shes
239b1(khri pa): pa sngon gyi mtha' dang / phyi ma'i mtha' yongs su chad pa de/ byang chub sems dpa' sems dpa' chen po dag gis de kho na bzhin du mngon par rdzogs par khong du chud nas sems can rnams la chos ston to/ /de bzhin du sbyar te/ rnam pa thams cad mkhyen pa nyid kyi
239b2(khri pa): bar gyi sngon gyi mtha' dang / phyi ma'i mtha' yongs su chad pa de/ byang chub sems dpa' sems dpa' chen po dag gis de kho na bzhin du mngon par rdzogs par khong du chud nas sems can rnams la chos ston to/ /rab 'byor sngon gyi mtha' dang / phyi ma'i mtha'i chos
239b3(khri pa): yongs su chad pa 'dis chos thams cad yongs su chad pa yin no/ /rab 'byor chos thams cad sngon gyi mtha' dang / phyi ma'i mtha' yongs su chad pa gang yin pa de ni zhi ba gya nom pa ji lta ba bzhin yin te/ 'di lta ste/ stong pa nyid dang / dmigs su med pa
239b4(khri pa): dang / lam yongs su chad pa dang / sred pa zad pa dang / lhag ma ma lus pa dang / 'dod chags dang bral ba dang / 'gog pa dang / mya ngan las 'das pa zhes bya ste/ rab 'byor de ltar na byang chub sems dpa' sems dpa' chen po dag 'jig rten rnams
239b5(khri pa): kyi gling yin no/ /rab 'byor ji ltar na byang chub sems dpa' sems dpa' chen po dag 'jig rten rnams kyi sgron ma 'dzin pa dang / 'od byed pa yin zhe na/ bcom ldan 'das dag gis de dag gi don de kho na la de kho nar rtogs nas de kho na bzhin du 'dzin cing /
239b6(khri pa): sems can rnams la yang ston la/ sems can rnams kyang de yang dag par 'dzin du 'jug cing 'dzud la rab tu 'god par byed pa ste/ rab 'byor de ltar na byang chub sems dpa' sems dpa' chen po dag 'jig rten rnams kyi sgron ma 'dzin pa dang / 'od byed pa
239b7(khri pa): yin no/ /rab 'byor ji ltar na byang chub sems dpa' sems dpa' chen po dag 'jig rten rnams kyi ded dpon dang / yongs su 'dren pa yin zhe na/ rab 'byor 'di la byang chub sems dpa' sems dpa' chen po dag sems can lam ngan par zhugs pa 'gro ba ngan
240a1(khri pa): pa'i 'gro bar 'gro ba dag la/ sems can rnams rnam par dag par bya ba dang / mya ngan dang / gnod pa dag las yang dag par 'da' bar bya ba dang / sdug bsngal ba dang / yid mi bde ba dag nub par bya ba dang / rigs pa'i chos rtogs par
240a2(khri pa): bya ba dang / mya ngan las 'da' ba mngon sum du bya ba'i phyir bgrod pa gcig pa'i lam ston par byed do/ /de bzhin du bla na med pa yang dag par rdzogs pa'i byang chub mngon par rdzogs par sangs rgyas nas gzugs skye ba med pa dang / 'gag pa med pa dang / kun nas
240a3(khri pa): nyon mongs pa med pa dang / rnam par byang ba med par sems can rnams la chos ston to/ /de bzhin du tshor ba dang / 'du shes dang / 'du byed rnams dang / rnam par shes pa skye ba med pa dang / 'gag pa med pa dang / kun nas nyon mongs pa med pa dang / rnam
240a4(khri pa): par byang ba med par sems can rnams la chos ston to/ /de bzhin du rgyun du zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dang / rnam pa thams cad mkhyen pa nyid skye
240a5(khri pa): ba med pa dang / 'gag pa med pa dang / kun nas nyon mongs pa med pa dang / rnam par byang ba med par sems can rnams la chos ston te/ rab 'byor de ltar na byang chub sems dpa' sems dpa' chen po dag 'jig rten rnams kyi ded dpon dang / yongs su
240a6(khri pa): 'dren pa yin no/ /rab 'byor ji ltar na byang chub sems dpa' sems dpa' chen po dag 'jig rten rnams kyi rten yin zhe na/ rab 'byor 'di la byang chub sems dpa' sems dpa' chen po dag byang chub sems dpa'i spyad pa spyod pa na bsdu ba'i dngos po bzhi po 'di
240a7(khri pa): lta ste/ sbyin pa dang / snyan par smra ba dang / don spyod pa dang / don 'thun pas sems can rnams bsdus nas sems can de dag nyid la gzugs nam mkha'i tshul can du chos ston to/ /de bzhin du tshor ba dang / 'du shes dang / 'du byed rnams dang /
240b1(khri pa): rnam par shes pa nam mkha'i tshul can du chos ston to/ /de ltar gong ma bzhin du sbyar te/ rnam pa thams cad mkhyen pa nyid kyi bar du nam mkha'i tshul can du chos ston to/ /gzhan yang ma 'ongs pa'i gzugs ni stong pa nyid de/ de ni gang nas kyang 'ong ba
240b2(khri pa): med la/ gang du yang 'gro ba med par sems can rnams la chos ston to/ /de bzhin du ma 'ongs pa'i tshor ba dang / 'du shes dang / 'du byed rnams dang / ma 'ongs pa'i rnam par shes pa ni stong pa nyid de de ni gang nas kyang 'ong ba med la gang du yang 'gro ba med
240b3(khri pa): par sems can rnams la chos ston to/ /de bzhin du sbyar te/ ma 'ongs pa'i rnam pa thams cad mkhyen pa nyid kyi bar ni stong pa nyid de/ de ni gang nas kyang 'ong ba med la/ gang du yang 'gro ba med par sems can rnams la chos ston te/ rab 'byor de ltar na byang
240b4(khri pa): chub sems dpa' sems dpa' chen po dag 'jig rten rnams kyi rten yin no/ /de ci'i phyir zhe na/ chos thams cad ni stong pa nyid dang / mtshan ma med pa dang / smon pa med pa'i tshul can te/ byang chub sems dpa' sems dpa' chen po de dag kyang tshul de las mi
240b5(khri pa): 'da' ba'i phyir ro/ /de ci'i phyir zhe na/ rab 'byor stong pa nyid dang / mtshan ma med pa dang / smon pa med pa dag la ni 'gro ba'am/ 'ong ba ci yang mi dmigs pa'i phyir ro/ /rab 'byor chos thams cad ni mngon par 'du byed pa med pa'i tshul can te/ byang chub
240b6(khri pa): sems dpa' sems dpa' chen po de dag kyang tshul de las mi 'da'o/ /rab 'byor skye ba med pa dang / 'gag pa med pa dang / kun nas nyon mongs pa med pa dang / rnam par byang ba med pa dag la ni 'gro ba'am/ 'ong ba ci yang mi dmigs so/ /rab 'byor de
240b7(khri pa): ltar gong ma bzhin du sbyar te/ chos thams cad ni skye ba med pa dang / 'gag pa med pa dang / kun nas nyon mongs pa med pa dang / rnam par byang ba med pa'i tshul can te/ byang chub sems dpa' sems dpa' chen po de dag kyang tshul de las mi 'da'o/ /rab 'byor
241a1(khri pa): skye ba med pa dang / 'gag pa med pa dang / kun nas nyon mongs pa med pa dang / rnam par byang ba med pa dag la ni 'gro ba'am/ 'ong ba ci yang mi dmigs so/ /rab 'byor chos thams cad ni sgyu ma dang / smig rgyu dang / chu zla dang / rmi lam dang /
241a2(khri pa): mig yor dang / brag ca dang / sprul pa'i tshul can te/ byang chub sems dpa' sems dpa' chen po de dag kyang tshul de las mi 'da'o/ /de ci'i phyir zhe na/ rab 'byor sgyu ma dang / smig rgyu dang / chu zla dang / rmi lam dang / mig yor dang / brag ca dang /
241a3(khri pa): sprul pa dag la ni 'gro ba'am/ 'ong ba ci yang mi dmigs pa'i phyir ro/ /rab 'byor chos thams cad ni dbri ba med pa dang / bsnan pa med pa'i tshul can te/ byang chub sems dpa' sems dpa' chen po de dag kyang tshul de las mi 'da'o/ /de ci'i phyir zhe na/
241a4(khri pa): rab 'byor dbri ba med pa dang / bsnan pa med pa'i tshul can la ni 'gro ba'am/ 'ong ba ci yang mi dmigs pa'i phyir ro/ /rab 'byor chos thams cad ni ma 'ongs pa'i tshul can te/ byang chub sems dpa' sems dpa' chen po de dag kyang tshul de las mi 'da'o/ /
241a5(khri pa): de ci'i phyir zhe na/ rab 'byor ma 'ongs pa'i tshul can la ni 'gro ba'am/ 'ong ba ci yang mi dmigs pa'i phyir ro/ /rab 'byor de bzhin du sbyar te/ chos thams cad ni blang du med pa dang / dor du med pa'i bar gyi tshul can te/ byang chub sems dpa' sems
241a6(khri pa): dpa' chen po de dag kyang tshul de las mi 'da'o/ /de ci'i phyir zhe na/ rab 'byor blang du med pa dang / dor du med pa la ni 'gro ba'am/ 'ong ba ci yang mi dmigs pa'i phyir ro/ /rab 'byor chos thams cad ni 'dre ba med pa'i tshul can te/ byang chub sems dpa' sems
241a7(khri pa): dpa' chen po de dag kyang tshul de las mi 'da'o/ /de ci'i phyir zhe na/ rab 'byor 'dre ba med pa la 'gro ba'am/ 'ong ba ci yang dmigs su med pa'i phyir ro/ /rab 'byor chos thams cad ni bdag med pa'i tshul can te/ byang chub sems dpa' sems dpa' chen po
241b1(khri pa): de dag kyang tshul de las mi 'da'o/ /de ci'i phyir zhe na/ rab 'byor bdag la ni 'gro ba'am/ 'ong ba ci yang mi dmigs pa'i phyir ro/ /rab 'byor de ltar na gong ma bzhin du sbyar te/ chos thams cad ni sems can med pa dang / skye ba po med pa dang / srog med pa
241b2(khri pa): dang / gso ba med pa dang / gang zag med pa dang / shed las skyes pa med pa dang / shed bu med pa dang / slong ba po med pa dang / kun nas slong ba po med pa dang / byed pa po med pa dang / byed du 'jug pa po dang / shes pa po dang / mthong ba po med
241b3(khri pa): pa'i tshul can te/ byang chub sems dpa' sems dpa' chen po de dag kyang tshul de las mi 'da'o/ /de ci'i phyir zhe na/ rab 'byor bdag gtan med cing mi dmigs pa dang / de bzhin du sems can dang / srog dang / gso ba dang / gang zag dang / shed
241b4(khri pa): las skyes pa dang / shed bu dang / slong ba po dang / kun nas slong ba po dang / byed pa po dang / byed du 'jug pa po dang / shes pa po dang / mthong ba po med cing mi dmigs pa'i phyir ro/ /rab 'byor gzhan yang chos thams cad ni rtag pa dang / mi rtag pa'i
241b5(khri pa): tshul can no/ /rab 'byor de bzhin du chos thams cad ni bde ba'i tshul can dang / sdug bsngal ba'i tshul can dang / bdag gi tshul can dang / bdag med pa'i tshul can dang / stong pa'i tshul can dang / mi stong pa'i tshul can dang / mtshan ma'i tshul can dang /
241b6(khri pa): mtshan ma med pa'i tshul can dang / smon pa'i tshul can dang / smon pa med pa'i tshul can dang / zhi ba'i tshul can dang / dben pa'i tshul can dang / kun nas nyon mongs pa'i tshul can dang / rnam par byang ba'i tshul can dang / skye ba'i tshul can dang / skye ba med pa'i
241b7(khri pa): tshul can dang / 'gag pa'i tshul can dang / 'gag pa med pa'i tshul can dang / dngos po'i tshul can dang / dngos po med pa'i tshul can dang / sdug pa'i tshul can dang / mi sdug pa'i tshul can te/ tshul de las mi 'da'o/ /de ci'i phyir zhe na/ rab 'byor
242a1(khri pa): rtag pa dang / bde ba dang / bdag dang / sdug pa'i bar du gtan med cing mi dmigs te/ de'i phyir de dag gi 'gro ba'am/ 'ong ba lta ga la yod pa'i phyir ro/ /rab 'byor chos thams cad ni 'dod chags kyi gzhi can dang / zhe sdang gi gzhi can
242a2(khri pa): dang / gti mug gi gzhi can te/ tshul de las mi 'da'o/ /de ci'i phyir zhe na/ rab 'byor 'dod chags kyi gzhi dang / zhe sdang gi gzhi dang / gti mug gi gzhi gtan med cing mi dmigs na/ de dag gi 'gro ba'am/ 'ong ba lta ga la yod pa'i phyir ro/ /rab 'byor
242a3(khri pa): chos thams cad ni lta ba'i rnam pa'i gzhi can te/ tshul de las mi 'da'o/ /de ci'i phyir zhe na/ rab 'byor lta ba'i rnam pa'i gzhi gtan med cing mi dmigs na/ de dag gi 'gro ba'am/ 'ong ba lta ga la yod pa'i phyir ro/ /rab 'byor de bzhin du chos thams cad ni de
242a4(khri pa): bzhin nyid kyi tshul can dang / chos kyi dbyings kyi tshul can dang / yang dag pa'i mtha'i tshul can dang / mnyam pa nyid kyi tshul can dang / bsam gyis mi khyab pa'i dbyings kyi tshul can te/ tshul de las mi 'da'o/ /de ci'i phyir zhe na/ rab 'byor de bzhin nyid
242a5(khri pa): dang / chos kyi dbyings dang / yang dag pa'i mtha' dang / chos mnyam pa nyid dang / bsam gyis mi khyab pa'i dbyings gtan med cing mi dmigs na/ de dag gi 'gro ba'am/ 'ong ba lta ga la yod pa'i phyir ro/ /rab 'byor chos thams cad ni g.yo ba med pa'i tshul
242a6(khri pa): can te/ tshul de las mi 'da'o/ /de ci'i phyir zhe na/ rab 'byor gang 'gro ba'am/ 'ong bar 'gyur ba'i g.yo ba nyid gang yang med cing mi dmigs pa'i phyir ro/ /rab 'byor chos thams cad ni gzugs kyi tshul can no/ /rab 'byor de bzhin du chos thams cad ni
242a7(khri pa): tshor ba'i tshul can dang / 'du shes kyi tshul can dang / 'du byed rnams kyi tshul can dang / rnam par shes pa'i tshul can te/ tshul de las mi 'da'o/ /de ci'i phyir zhe na/ rab 'byor gzugs med cing mi dmigs pa dang / de bzhin du tshor ba dang / 'du shes dang /
242b1(khri pa): 'du byed rnams dang / rnam par shes pa med cing mi dmigs na/ de dag gi 'gro ba'am/ 'ong ba lta ga la yod pa'i phyir ro/ /rab 'byor de bzhin du chos thams cad ni sbyin pa'i tshul can te/ tshul de las mi 'da'o/ /de ci'i phyir zhe na/ rab 'byor sbyin pa gtan
242b2(khri pa): med cing mi dmigs na/ de'i sbyin pa'i pha rol tu phyin pa lta ga la yod/ rab 'byor de bzhin du chos thams cad ni tshul khrims kyi tshul can dang / bzod pa'i tshul can dang / brtson 'grus kyi tshul can dang / bsam gtan gyi tshul can dang / shes rab kyi tshul
242b3(khri pa): can te/ tshul de las mi 'da'o/ /de ci'i phyir zhe na/ rab 'byor tshul khrims dang / bzod pa dang / brtson 'grus dang / bsam gtan dang / shes rab gtan med cing mi dmigs na/ de dag gi tshul khrims kyi pha rol tu phyin pa dang / bzod pa'i pha rol tu
242b4(khri pa): phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa lta ga la yod pa'i phyir ro/ /rab 'byor de bzhin du chos thams cad ni nang stong pa nyid kyi tshul can te/ tshul de las mi 'da'o/ /de ci'i
242b5(khri pa): phyir zhe na/ rab 'byor nang stong pa nyid gtan med cing mi dmigs na/ de dag gi 'gro ba'am/ 'ong ba lta ga la yod pa'i phyir ro/ /rab 'byor de bzhin du chos thams cad ni phyi stong pa nyid kyi tshul can dang / de bzhin du dngos po med pa'i ngo bo nyid stong pa nyid kyi
242b6(khri pa): bar gyi tshul can te/ tshul de las mi 'da'o/ /de ci'i phyir zhe na/ rab 'byor dngos po med pa'i ngo bo nyid stong pa nyid ni gtan med cing mi dmigs na/ de dag gi 'gro ba'am/ 'ong ba lta ga la yod pa'i phyir ro/ /rab 'byor chos thams cad ni dran pa nye bar gzhag pa'i
242b7(khri pa): tshul can no/ /rab 'byor de bzhin du sbyar te/ chos thams cad ni 'phags pa'i lam yan lag brgyad pa'i bar gyi tshul can te/ tshul de las mi 'da'o/ /de ci'i phyir zhe na/ rab 'byor 'phags pa'i lam yan lag brgyad pa gtan med cing mi dmigs na/ de dag
243a1(khri pa): gi 'gro ba'am/ 'ong ba lta ga la yod pa'i phyir ro/ /rab 'byor de bzhin du chos thams cad ni de bzhin gshegs pa'i stobs bcu'i tshul can no/ /rab 'byor de bzhin du sbyar te/ chos thams cad ni sangs rgyas kyi chos ma 'dres pa brgyad
243a2(khri pa): kyi bar gyi tshul can te/ tshul de las mi 'da'o/ /de ci'i phyir zhe na/ sangs rgyas kyi chos ma 'dres pa brgyad kyi bar du gtan med cing mi dmigs na/ de dag gi 'gro ba'am/ 'ong ba lta ga la yod pa'i phyir ro/ /rab 'byor chos thams cad ni rgyun du zhugs
243a3(khri pa): pa'i 'bras bu'i tshul can no/ /rab 'byor de bzhin du chos thams cad ni lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang sangs rgyas kyi tshul can te/ tshul de las mi 'da'o/ /de ci'i phyir zhe na/ rab 'byor
243a4(khri pa): rgyun du zhugs pa'i 'bras bu gtan med cing mi dmigs pa dang / de bzhin du lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang sangs rgyas nyid med cing mi dmigs na/ de dag gi 'gro ba'am/ 'ong ba lta ga
243a5(khri pa): la yod pa'i phyir ro/ /rab 'byor sangs rgyas kyi chos thams cad ni bla na med pa yang dag par rdzogs pa'i byang chub kyi tshul can te/ tshul de las mi 'da'o/ /de ci'i phyir zhe na/ rab 'byor bla na med pa yang dag par rdzogs pa'i byang chub gtan med cing mi dmigs
243a6(khri pa): na/ de dag gi 'gro ba'am/ 'ong ba lta ga la yod pa'i phyir ro/ /de skad ces bka' stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das shes rab kyi pha rol tu phyin pa 'di ltar zab mo 'di la su dag
243a7(khri pa): mngon par yid ches shing mos par 'gyur lags/ bcom ldan 'das kyis bka' stsal pa/ rab 'byor byang chub sems dpa' sems dpa' chen po gang dag sngon bla na med pa yang dag par rdzogs pa'i byang chub tu spyod pa spyad pa dag dang / sngon gyi yang dag par rdzogs pa'i
243b1(khri pa): sangs rgyas dag gi drung du tshangs par spyod pa spyad pa dag dang / dge ba'i rtsa ba dag bskyed pa dang / dge ba'i bshes gnyen gyis yongs su zin pa dag shes rab kyi pha rol tu phyin pa zab mo 'di la mngon par yid ches shing mos par 'gyur ro/ /gsol pa/ btsun pa
243b2(khri pa): bcom ldan 'das byang chub sems dpa' sems dpa' chen po gang dag shes rab kyi pha rol tu phyin pa zab mo 'di la mngon par yid ches shing mos par 'gyur ba de dag gi sems kyi ngo bo nyid de ci 'dra ba zhig tu 'gyur lags/ byang chub sems dpa' sems dpa' chen
243b3(khri pa): po de dag gi rtags ni ci 'dra ba zhig lags/ mtshan ma ni ci 'dra ba zhig /dbyibs ni ci 'dra ba zhig lags/ bcom ldan 'das kyis bka' stsal pa/ rab 'byor byang chub sems dpa' sems dpa' chen po gang dag shes rab kyi pha rol tu phyin pa zab mo 'di
243b4(khri pa): la mngon par yid ches shing mos par 'gyur ba de dag gi sems kyi ngo bo nyid ni 'dod chags dang / zhe sdang dang / gti mug dul ba yin no/ /rab 'byor byang chub sems dpa' sems dpa' chen po gang dag shes rab kyi pha rol tu phyin pa zab mo 'di la mngon par
243b5(khri pa): yid ches shing mos par 'gyur ba de dag ni 'dod chags dang / zhe sdang dang / gti mug gi rtags dang / mtshan ma dang / dbyibs kyi dben pa dag tu 'gyur ro/ /gsol pa/ btsun pa bcom ldan 'das byang chub sems dpa' sems dpa' chen po gang dag shes
243b6(khri pa): rab kyi pha rol tu phyin pa zab mo 'di la mngon par yid ches shing mos par 'gyur ba de dag ji lta bu'i tshul can du 'gyur lags/ bcom ldan 'das kyis bka' stsal pa/ rab 'byor byang chub sems dpa' sems dpa' chen po gang dag shes rab kyi pha rol tu phyin pa zab
243b7(khri pa): mo 'di la mngon par yid ches shing mos par 'gyur ba de dag ni thams cad mkhyen pa nyid kyi tshul can du 'gyur ro/ /gsol pa/ btsun pa bcom ldan 'das byang chub sems dpa' sems dpa' chen po gang dag 'di lta ste/ shes rab kyi pha rol tu phyin pa bsgom pa
244a1(khri pa): yongs su 'dzin pa ma mchis pa sgom pa dag ni/ thams cad mkhyen pa nyid kyi tshul can du 'gyur lags so/ /btsun pa bcom ldan 'das 'di lta ste/ shes rab kyi pha rol tu phyin pa bsgom pa de ni/ chos thams cad rnam par 'jig pa lags la/
244a2(khri pa): btsun pa bcom ldan 'das chos thams cad rnam par 'jig pa yang 'di lta ste/ shes rab kyi pha rol tu phyin pa bsgom pa 'di lags so/ /bka' stsal pa/ rab 'byor 'di lta ste/ shes rab kyi pha rol tu phyin pa bsgom pa de ni chos thams cad gang dag rnam
244a3(khri pa): par 'jig pa yin/ gsol pa/ 'di lta ste/ shes rab kyi pha rol tu phyin pa bsgom pa de ni/ gzugs dang / tshor ba dang / 'du shes dang / 'du byed rnams dang / rnam par shes pa dang / nang gi skye mched drug dang / phyi'i skye mched drug dang / khams
244a4(khri pa): brgyad rnam par 'jig pa lags so/ /de bzhin du 'di lta ste/ shes rab kyi pha rol tu phyin pa bsgom pa de ni bdag dang / sems can dang / skye ba po dang / srog dang / gso ba dang / gang zag dang / shed las skyes dang / shed bu dang / byed pa po
244a5(khri pa): dang / byed du 'jug pa po dang / slong ba po dang / kun nas slong ba po dang / tshor ba po dang / tshor bar byed pa po dang / shes pa po dang / mthong ba po rnam par 'jig pa lags so/ /de bzhin du 'di lta ste/ shes rab kyi pha rol tu phyin pa bsgom pa de ni/
244a6(khri pa): sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa rnam par 'jig pa lags so/ /de bzhin
244a7(khri pa): du 'di lta ste/ shes rab kyi pha rol tu phyin pa bsgom pa de ni/ nang stong pa nyid dang / phyi stong pa nyid nas/ dngos po med pa'i ngo bo nyid stong pa nyid kyi bar du rnam par 'jig pa lags so/ /de bzhin du 'di lta ste/ shes rab kyi pha rol tu phyin pa bsgom pa de ni/ dran pa
244b1(khri pa): nye bar gzhag pa rnams dang / yang dag pa'i spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams rnam par 'jig pa lags so/ /de bzhin du sbyar te/ 'di lta ste/ shes rab kyi pha rol tu phyin
244b2(khri pa): pa bsgom pa de ni/ sangs rgyas kyi chos ma 'dres pa brgyad kyi bar du rnam par 'jig pa lags so/ /de bzhin du 'di lta ste/ shes rab kyi pha rol tu phyin pa bsgom pa de ni/ rgyun du zhugs pa'i 'bras bu dang / lan cig phyir 'ong ba'i 'bras bu dang / phyir
244b3(khri pa): mi 'ong ba'i 'bras bu dang / dgra bcom pa nyid dang / rang byang chub rnam par 'jig pa lags so/ /de bzhin du 'di lta ste/ shes rab kyi pha rol tu phyin pa bsgom pa de ni/ bla na med pa yang dag par rdzogs pa'i byang chub rnam par 'jig pa lags so/ /bcom
244b4(khri pa): ldan 'das kyis bka' stsal pa/ rab 'byor de de bzhin no/ /ji skad smras pa de bzhin te/ 'di lta ste/ shes rab kyi pha rol tu phyin pa bsgom pa de ni gzugs rnam par 'jig pa'o/ /de bzhin du 'di lta ste/ shes rab kyi pha rol tu phyin pa bsgom pa de ni/ tshor
244b5(khri pa): ba dang / 'du shes dang / 'du byed rnams dang / rnam par shes pa rnam par 'jig pa yin no/ /'di lta ste/ shes rab kyi pha rol tu phyin pa bsgom pa de ni/ mig rnam par 'jig pa yin no/ /de bzhin du 'di lta ste/ shes rab kyi pha rol tu phyin pa bsgom
244b6(khri pa): pa de ni/ rna ba dang / sna dang / lce dang / lus dang / yid rnam par 'jig pa yin no/ /'di lta ste/ shes rab kyi pha rol tu phyin pa bsgom pa de ni/ gzugs rnams rnam par 'jig pa yin no/ /de bzhin du 'di lta ste/ shes rab kyi pha rol tu phyin pa bsgom
244b7(khri pa): pa de ni/ sgra dang / dri dang / ro dang / reg bya dang / chos rnams rnam par 'jig pa yin no/ /'di lta ste/ shes rab kyi pha rol tu phyin pa bsgom pa de ni mig gi khams rnam par 'jig pa yin no/ /de bzhin du 'di lta ste/ shes rab kyi pha rol tu phyin pa bsgom
245a1(khri pa): pa de ni gzugs kyi khams dang / mig gi rnam par shes pa'i khams rnam par 'jig pa yin no/ /'di lta ste/ shes rab kyi pha rol tu phyin pa bsgom pa de ni/ rna ba'i khams dang / sgra'i khams dang / rna ba'i rnam par shes pa'i
245a2(khri pa): khams rnam par 'jig pa yin no/ /'di lta ste/ shes rab kyi pha rol tu phyin pa bsgom pa de ni/ sna'i khams dang / dri'i khams dang / sna'i rnam par shes pa'i khams rnam par 'jig pa yin no/ /'di lta ste/ shes rab kyi pha rol tu phyin pa bsgom
245a3(khri pa): pa de ni/ lce'i khams dang / ro'i khams dang / lce'i rnam par shes pa'i khams rnam par 'jig pa yin no/ /'di lta ste/ shes rab kyi pha rol tu phyin pa bsgom pa de ni/ lus kyi khams dang / reg bya'i khams dang / lus kyi rnam par shes pa'i khams
245a4(khri pa): rnam par 'jig pa yin no/ /'di lta ste/ shes rab kyi pha rol tu phyin pa bsgom pa de ni/ yid kyi khams dang / chos kyi khams dang / yid kyi rnam par shes pa'i khams rnam par 'jig pa yin no/ /'di lta ste/ shes rab kyi pha rol tu phyin pa bsgom pa de ni/
245a5(khri pa): dran pa nye bar gzhag pa rnam par 'jig pa yin no/ /de bzhin du sbyar te/ 'di lta ste/ shes rab kyi pha rol tu phyin pa bsgom pa de ni/ 'phags pa'i lam yan lag brgyad pa'i bar du rnam par 'jig pa yin no/ /'di lta ste/ shes rab kyi pha rol tu phyin
245a6(khri pa): pa bsgom pa de ni/ de bzhin gshegs pa'i stobs bcu rnam par 'jig pa yin no/ /de bzhin du sbyar te/ 'di lta ste/ shes rab kyi pha rol tu phyin pa bsgom pa de ni/ sangs rgyas kyi chos ma 'dres pa brgyad kyi bar du rnam par 'jig pa yin no/ /de bzhin
245a7(khri pa): du 'di lta ste/ shes rab kyi pha rol tu phyin pa bsgom pa de ni/ chos thams cad shes pa nyid dang / lam gyi rnam pa shes pa nyid rnam par 'jig pa yin no/ /de nas bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor shes
245b1(khri pa): rab kyi pha rol tu phyin pa zab mo 'dir sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa dang /
245b2(khri pa): de bzhin du sbyar te/ rnam pa thams cad mkhyen pa nyid kyi bar las phyir mi ldog pa'i byang chub sems dpas nye bar brtag par bya ste/ byang chub sems dpa' sems dpa' chen po la la ni shes rab kyi pha rol tu phyin pa zab mo 'di la mngon par zhen par mi byed do/ /de
245b3(khri pa): bzhin du bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa la mngon par zhen par mi byed do/ /de bzhin du sbyar te/ rnam pa
245b4(khri pa): thams cad mkhyen pa nyid kyi bar la mngon par zhen par mi byed do/ /byang chub sems dpa' sems dpa' chen po la la ni/ shes rab kyi pha rol tu phyin pa zab mo 'di la spyod pa na/ gzhan gyis smras pa'i tshig dag la snying po med pa dang / de kho na ma yin par
245b5(khri pa): khong du chud par byed de/ gzhan gyi dad pas mi 'gro'o/ /'dod chags dang / zhe sdang dang / gti mug dang / mtshungs par ldan pa'i sems dang / sems las byung ba'i nye ba'i nyon mongs pa rnams kyis 'phrogs par mi 'gyur ro/ /byang chub sems
245b6(khri pa): dpa' sems dpa' chen po la la ni/ shes rab kyi pha rol tu phyin pa zab mo 'di la spyod pa na/ sbyin pa'i pha rol tu phyin pa dang bral bar mi 'gyur/ tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa
245b7(khri pa): dang / bsam gtan gyi pha rol tu phyin pa dang / shes rab kyi pha rol tu phyin pa dang bral bar mi 'gyur ro/ /byang chub sems dpa' sems dpa' chen po la la ni/ shes rab kyi pha rol tu phyin pa zab mo 'di la spyod pa na shes rab kyi pha rol tu phyin pa zab mo 'di nyid
246a1(khri pa): thos nas mi skrag mi dngang zhing dngang bar mi 'gyur la/ mi zhum mi 'gong ste/ bla na med pa yang dag par rdzogs pa'i byang chub las yid phyir ldog par mi 'gyur la/ shes rab kyi pha rol tu phyin pa zab mo 'di nyan par mngon par dga'
246a2(khri pa): zhing / thos nas kyang 'dzin par byed/ 'chang bar byed/ kun chub par byed pa nas/ tshul bzhin du yid la byed pa'i bar du byed pa dang / de bzhin du sgrub par byed pa na/ byang chub sems dpa' sems dpa' chen po de ni phyir mi ldog pa yin par rig par bya ste/
246a3(khri pa): byang chub sems dpa' sems dpa' chen po des ni sngon gyi mthar yang shes rab kyi pha rol tu phyin pa zab mo 'di thos shing yongs su dri ba byas pa dang / bzung ba dang / kun chub par byas pa nas tshul bzhin du yid la byed pa'i bar du byas pa yin no/ /de ci'i phyir zhe na/
246a4(khri pa): 'di ltar byang chub sems dpa' sems dpa' chen po de shes rab kyi pha rol tu phyin pa zab mo 'di 'chang ba na/ mi skrag mi dngang zhing dngang bar mi 'gyur la/ mi zhum mi 'gong ste/ bla na med pa yang dag par rdzogs pa'i byang chub las de'i yid phyir ldog par mi
246a5(khri pa): 'gyur ba'i steng du shes rab kyi pha rol tu phyin pa zab mo 'di 'dzin par byed/ 'chang bar byed/ kun chub par byed pa nas tshul bzhin du yid la byed pa'i bar du byed pa'i phyir ro/ /de nas bcom ldan 'das la tshe dang ldan pa rab 'byor gyis 'di skad ces gsol to/ /
246a6(khri pa): btsun pa bcom ldan 'das byang chub sems dpa' gang shes rab kyi pha rol tu phyin pa zab mo 'di 'chang ba na mi skrag mi dngang zhing dngang bar mi 'gyur la/ mi zhum mi 'gong ste/ bla na med pa yang dag par rdzogs pa'i byang chub las kyang yid phyir ldog par mi 'gyur
246a7(khri pa): ba'i steng du shes rab kyi pha rol tu phyin pa zab mo 'di 'dzin par bgyid pa nas/ tshul bzhin du yid la bgyid pa'i bar du bgyid pa'i byang chub sems dpa' sems dpa' chen po des/ shes rab kyi pha rol tu phyin pa 'di la ji ltar spyad par bgyi lags/ bcom ldan 'das
246b1(khri pa): kyis bka' stsal pa/ rnam pa thams cad mkhyen pa nyid la gzhol ba'i sems kyi rgyud kyis spyad par bya'o/ /gsol pa/ ji ltar rnam pa thams cad mkhyen pa nyid la gzhol ba'i sems kyi rgyud kyis spyad par bgyi lags/ bcom ldan 'das kyis bka'
246b2(khri pa): stsal pa/ stong pa nyid la gzhol ba'i sems kyi rgyud dang / de bzhin du mtshan ma med pa dang / smon pa med pa la gzhol ba'i sems kyi rgyud kyis spyad par bya'o/ /de bzhin du nam mkha' la gzhol ba'i sems kyi rgyud dang / de bzhin du sbyar te/ skye ba
246b3(khri pa): med pa dang / 'gag pa med pa dang / kun nas nyon mongs pa med pa dang / rnam par byang ba med pa la gzhol ba'i sems kyi rgyud dang / de bzhin du de bzhin nyid la gzhol ba'i sems kyi rgyud dang / de bzhin du de bzhin nyid la gzhol ba dang / chos
246b4(khri pa): kyi dbyings la gzhol ba dang / yang dag pa'i mtha' la gzhol ba dang / chos mnyam pa nyid la gzhol ba'i sems kyi rgyud dang / bsam gyis mi khyab pa'i dbyings la gzhol ba'i sems kyi rgyud dang / de bzhin du sgyu ma dang / smig rgyu dang / chu zla dang / rmi
246b5(khri pa): lam dang / mig yor dang / brag ca dang / sprul pa la gzhol ba'i sems kyi rgyud kyis shes rab kyi pha rol tu phyin pa zab mo 'di la spyad par bya'o/ /de skad ces bka' stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /
246b6(khri pa): btsun pa bcom ldan 'das byang chub sems dpa' sems dpa' chen po gang stong pa nyid dang / mtshan ma med pa dang / smon pa med pa la gzhol ba'i sems kyi rgyud kyis shes rab kyi pha rol phyin pa zab mo 'di la spyod pa dang / de bzhin du sbyar te/ sgyu ma dang / smig
246b7(khri pa): rgyu dang / chu zla dang / rmi lam dang / mig yor dang / brag ca dang / sprul pa la gzhol ba'i sems kyi rgyud kyis shes rab kyi pha rol tu phyin pa zab mo 'di la spyod na/ btsun pa bcom ldan 'das ci byang chub sems dpa' sems dpa' chen po de gzugs la spyod pa lags
247a1(khri pa): sam/ de bzhin du tshor ba dang / 'du shes dang / 'du byed rnams dang / rnam par shes pa la spyod pa lags sam/ de bzhin du sbyar te/ rnam pa thams cad mkhyen pa nyid kyi bar la spyod pa lags sam/ bcom ldan 'das kyis bka'
247a2(khri pa): stsal pa/ rab 'byor byang chub sems dpa' sems dpa' chen po shes rab kyi pha rol tu phyin pa zab mo 'di la spyod pa ni gzugs la spyod pa ma yin no/ /tshor ba dang / 'du shes dang / 'du byed rnams dang / rnam par shes pa la spyod pa ma yin no/ /rab 'byor
247a3(khri pa): de bzhin du sbyar te/ byang chub sems dpa' sems dpa' chen po shes rab kyi pha rol tu phyin pa zab mo 'di la spyod pa ni/ rnam pa thams cad mkhyen pa nyid kyi bar la spyod pa ma yin no/ /rab 'byor rnam pa thams cad mkhyen pa nyid de ni sus kyang ma byas/ 'gyur
247a4(khri pa): bar yang ma byas/ gang nas kyang ma 'ongs/ gang du yang ma song / gang la yang mi gnas/ yul na yang mi gnas/ phyogs na yang mi gnas te/ de la ni grangs dang / rtsis kyang mi gnas mi dmigs so/ /gang la grangs dang / rtsis mi dmigs pa
247a5(khri pa): de ni sus kyang mngon par rdzogs par 'tshang rgya bar mi nus te/ gzugs sam/ tshor ba'am/ 'du shes sam/ 'du byed rnams sam/ rnam par shes pa'am/ sbyin pa'am/ tshul khrims sam/ bzod pa'am/ brtson 'grus sam/ bsam gtan
247a6(khri pa): dag gam/ shes rab bam/ de bzhin du sbyar te/ rnam pa thams cad mkhyen pa'i ye shes kyi bar gyis kyang mngon par rdzogs par 'tshang rgya bar mi nus so/ /de ci'i phyir zhe na/ gzugs nyid rnam pa thams cad mkhyen pa nyid yin la/ de bzhin du tshor
247a7(khri pa): ba dang / de bzhin du 'du shes dang / de bzhin du 'du byed rnams dang / de bzhin du rnam par shes pa nyid rnam pa thams cad mkhyen pa nyid yin pa'i phyir ro/ /de ci'i phyir zhe na/ rab 'byor 'di ltar gzugs kyi de bzhin nyid gang yin pa dang / rnam pa thams cad
247b1(khri pa): mkhyen pa nyid kyi de bzhin nyid gang yin pa'i de bzhin nyid de ni gcig pa nyid yin/ de bzhin du tshor ba dang / 'du shes dang / 'du byed rnams dang / rnam par shes pa'i de bzhin nyid gang yin pa dang / rnam pa thams cad mkhyen pa nyid kyi de
247b2(khri pa): bzhin nyid gang yin pa'i de bzhin nyid de ni gcig pa nyid yin/ de bzhin du sbyar te/ sangs rgyas kyi chos ma 'dres pa brgyad kyi bar gyi de bzhin nyid gang yin pa dang / rnam pa thams cad mkhyen pa nyid kyi bar gyi de bzhin nyid gang yin pa'i de bzhin nyid de ni gcig pa nyid yin/ de bzhin du rnam pa
247b3(khri pa): thams cad mkhyen pa nyid kyi de bzhin nyid gang yin pa dang / lam gyi rnam pa shes pa dang / rnam pa thams cad mkhyen pa nyid kyi de bzhin nyid gang yin pa'i de bzhin nyid de ni gcig pa nyid yin pa'i phyir ro/ /shes rab kyi pha rol tu phyin pa khri pa las bsgom pa'i le'u
247b4(khri pa): zhes bya ste/ nyi shu gnyis pa'o// //de nas 'dod pa na spyod pa dang / gzugs na spyod pa'i lha dag gis lha'i tsan dan gyi phye ma dag dang / rgya spos dang / ta la'i lo ma'i phye ma dag dang / lha'i ud pa la dang / pad ma dang / ku mu da dang / pad ma
247b5(khri pa): dkar po dag sangs rgyas bcom ldan 'das la gtor nas bcom ldan 'das ga la ba de logs su dong ste lhags nas bcom ldan 'das kyi zhabs la mgo bos phyag 'tshal te/ phyogs gcig tu 'khod do/ /phyogs gcig tu 'khod nas kyang lha de dag gis bcom ldan
247b6(khri pa): 'das la 'di skad ces gsol to/ /btsun pa bcom ldan 'das 'di lta ste/ shes rab kyi pha rol tu phyin pa zab mo 'di ni rtogs par dka' ba/ brtag par mi nus pa/ rtog ge'i spyod pa ma lags pa/ zhi ba zhib mo brtags pa'i mkhas pa dang / mdzangs pas
247b7(khri pa): rig par bgyi ba lags pa dang / btsun pa bcom ldan 'das 'di lta ste/ shes rab kyi pha rol tu phyin pa zab mo 'dir sangs rgyas bcom ldan 'das rnams kyi byang chub bstan pa 'di ni 'jig rten thams cad dang mi 'thun pa lags te/ 'di ltar gzugs nyid rnam pa
248a1(khri pa): thams cad mkhyen pa nyid de/ rnam pa thams cad mkhyen pa nyid gzugs so/ /de bzhin du tshor ba dang / de bzhin du 'du shes dang / de bzhin du 'du byed rnams dang / de bzhin du rnam par shes pa nyid rnam pa thams cad mkhyen pa nyid do/ /
248a2(khri pa): rnam pa thams cad mkhyen pa nyid rnam par shes pa ste/ gzugs kyi de bzhin nyid gang lags pa dang / rnam pa thams cad mkhyen pa nyid kyi de bzhin nyid gang lags pa dang / de bzhin du tshor ba dang / 'du shes dang / 'du byed rnams dang / rnam par shes pa'i
248a3(khri pa): de bzhin nyid gang lags pa dang / rnam pa thams cad mkhyen pa nyid kyi de bzhin nyid gang lags pa'i de bzhin nyid de ni gcig pa nyid de/ gnyis su ma mchis shing gnyis su dbyer ma mchis so/ /'di ltar mig nyid rnam pa thams cad mkhyen pa nyid lags la/ rnam
248a4(khri pa): pa thams cad mkhyen pa nyid mig lags so/ /de bzhin du rna ba dang / sna dang / lce dang / lus dang / yid nyid rnam pa thams cad mkhyen pa nyid lags la/ rnam pa thams cad mkhyen pa nyid yid lags te/ mig gi de bzhin nyid gang lags pa dang / rnam
248a5(khri pa): pa thams cad mkhyen pa nyid kyi de bzhin nyid gang lags pa'i de bzhin nyid de ni gcig pa nyid de/ gnyis su ma mchis shing gnyis su dbyer ma mchis so/ /de bzhin du rna ba dang / sna dang / lce dang / lus dang / yid kyi de bzhin nyid gang lags pa dang / rnam pa
248a6(khri pa): thams cad mkhyen pa nyid kyi de bzhin nyid gang lags pa'i de bzhin nyid de ni gcig pa nyid de/ gnyis su ma mchis shing gnyis su dbyer ma mchis so/ /'di ltar gzugs rnams nyid rnam pa thams cad mkhyen pa nyid lags la/ rnam pa thams cad mkhyen pa nyid
248a7(khri pa): gzugs rnams lags so/ /de bzhin du sgra dang / dri dang / ro dang / reg bya dang / chos rnams nyid rnam pa thams cad mkhyen pa nyid lags la/ rnam pa thams cad mkhyen pa nyid chos rnams lags so/ /'di ltar gzugs kyi de bzhin nyid gang lags
248b1(khri pa): pa dang / rnam pa thams cad mkhyen pa nyid kyi de bzhin nyid gang lags pa'i de bzhin nyid de ni gcig pa nyid de/ gnyis su ma mchis shing gnyis su dbyer ma mchis so/ /de bzhin du mig gi khams nyid rnam pa thams cad mkhyen pa nyid lags la/ rnam pa
248b2(khri pa): thams cad mkhyen pa nyid mig gi khams lags te/ mig gi de bzhin nyid gang lags pa dang / rnam pa thams cad mkhyen pa nyid kyi de bzhin nyid gang lags pa'i de bzhin nyid de ni gcig pa nyid de/ gnyis su ma mchis shing gnyis su dbyer ma mchis so/ /'di
248b3(khri pa): ltar gzugs kyi khams dang / mig gi rnam par shes pa'i khams dang / rna ba'i khams dang / sgra'i khams dang / rna ba'i rnam par shes pa'i khams dang / sna'i khams dang / dri'i khams dang / sna'i rnam par shes pa'i khams dang / lce'i khams dang /
248b4(khri pa): ro'i khams dang / lce'i rnam par shes pa'i khams dang / lus kyi khams dang / reg bya'i khams dang / lus kyi rnam par shes pa'i khams dang / yid kyi khams dang / chos kyi khams dang / yid kyi rnam par shes pa'i khams nyid rnam pa thams cad
248b5(khri pa): mkhyen pa nyid lags la/ rnam pa thams cad mkhyen pa nyid yid kyi rnam par shes pa'i khams lags te/ de ltar na yid kyi rnam par shes pa'i khams kyi de bzhin nyid gang lags pa dang / rnam pa thams cad mkhyen pa nyid kyi de bzhin nyid gang lags pa'i de
248b6(khri pa): bzhin nyid de ni gcig pa nyid de gnyis su ma mchis shing gnyis su dbyer ma mchis so/ /de bzhin du 'di ltar dran pa nye bar gzhag pa rnams nyid rnam pa thams cad mkhyen pa nyid lags la/ rnam pa thams cad mkhyen pa nyid dran pa nye bar gzhag pa rnams lags
248b7(khri pa): so/ /de bzhin du yang dag pa'i spong ba gang lags pa dag dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / de bzhin du sbyar te/ 'di ltar 'phags pa'i lam yan lag brgyad pa nyid
249a1(khri pa): rnam pa thams cad mkhyen pa nyid lags la/ rnam pa thams cad mkhyen pa nyid 'phags pa'i lam yan lag brgyad pa lags te/ de ltar na 'phags pa'i lam yan lag brgyad pa'i de bzhin nyid gang lags pa dang / rnam pa thams cad mkhyen pa
249a2(khri pa): nyid kyi de bzhin nyid gang lags pa'i de bzhin nyid de ni gcig pa nyid de/ gnyis su ma mchis shing gnyis su dbyer ma mchis so/ /de bzhin du de bzhin gshegs pa'i stobs bcu gang dag lags pa nyid rnam pa thams cad mkhyen pa nyid lags la/ rnam pa thams
249a3(khri pa): cad mkhyen pa nyid gang lags pa nyid de bzhin gshegs pa'i stobs bcu lags so/ /de bzhin du sbyar te/ sangs rgyas kyi chos 'dres pa brgyad kyi bar gyi de bzhin nyid gang lags pa dang / rnam pa thams cad mkhyen pa nyid kyi de bzhin nyid gang lags pa'i
249a4(khri pa): de bzhin nyid de ni gcig pa nyid de/ gnyis su ma mchis shing gnyis su dbyer ma mchis so/ /de skad ces gsol pa dang / bcom ldan 'das kyis lha de dag la 'di skad ces bka' stsal to/ /lha dag de de bzhin no/ /ji skad smras pa de de bzhin te/ gzugs
249a5(khri pa): nyid rnam pa thams cad mkhyen pa nyid yin la/ rnam pa thams cad mkhyen pa nyid gzugs yin no/ /de bzhin du tshor ba dang / de bzhin du 'du shes dang / de bzhin du 'du byed rnams dang / de bzhin du rnam par shes pa nyid rnam pa thams cad mkhyen pa nyid
249a6(khri pa): yin la/ rnam pa thams cad mkhyen pa nyid rnam par shes pa yin te/ gzugs kyi de bzhin nyid gang yin pa dang / rnam pa thams cad mkhyen pa nyid kyi de bzhin nyid gang yin pa'i de bzhin nyid de ni gcig pa nyid de/ gnyis su med cing gnyis su dbyer med do/ /de bzhin du tshor ba dang /
249a7(khri pa): 'du shes dang / 'du byed rnams dang / rnam par shes pa'i de bzhin nyid gang yin pa dang / rnam pa thams cad mkhyen pa nyid kyi de bzhin nyid gang yin pa'i de bzhin nyid de ni gcig pa nyid de/ gnyis su med cing gnyis su dbyer med do/ /de bzhin du sbyar te/ sangs
249b1(khri pa): rgyas kyi chos ma 'dres pa brgyad kyi bar gyi de bzhin nyid gang yin pa dang / rnam pa thams cad mkhyen pa nyid kyi de bzhin nyid gang yin pa'i de bzhin nyid de ni gcig pa nyid de/ gnyis su med cing gnyis su dbyer med do/ /lha dag don gyi dbang 'di yang dag
249b2(khri pa): par gzigs pa'i de bzhin gshegs pa'i thugs ni thugs kyi phrin las chung ba la gzhol bar mdzad kyi chos ston pa la ni ma yin no/ /de ci'i phyir zhe na/ lha dag kye ma chos 'di ni zab ste/ mthong bar dka' ba/ rtogs par dka' ba/ brtag par mi nus pa/
249b3(khri pa): zhib mo brtags pa'i mkhas pa dang / mdzangs pas rig par bya ba yin te/ 'di lta ste/ shes rab kyi pha rol tu phyin pa zab mo 'dir sangs rgyas bcom ldan 'das rnams kyi byang chub bstan pa de ni 'jig rten thams cad dang mi 'thun pa yin te/ de ni sus kyang
249b4(khri pa): mngon par rdzogs par sangs ma rgyas/ gang las kyang mngon par rdzogs par sangs ma rgyas/ gang du yang mngon par rdzogs par sangs ma rgyas te/ lha dag 'di ni gang la gnyis kun tu rgyu ba yang med pa'i chos rnams kyi zab pa nyid yin pa'i phyir ro/ /lha dag
249b5(khri pa): nam mkha' zab pa nyid kyi phyir chos 'di zab bo/ /lha dag de bzhin du de bzhin nyid zab pa nyid kyi phyir dang / chos kyi dbyings zab pa nyid kyi phyir dang / yang dag pa'i mtha' zab pa nyid kyi phyir dang / bsam gyis mi khyab pa'i dbyings zab pa nyid kyi phyir dang / mtha'
249b6(khri pa): yas shing mthar thug pa med pa zab pa nyid kyi phyir dang / 'ong ba med pa dang / 'gro ba med pa zab pa nyid kyi phyir dang / skye ba med pa dang / 'gag pa med pa dang / kun nas nyon mongs pa med pa dang / rnam par byang ba med pa zab pa nyid kyi phyir chos 'di zab bo/ /
249b7(khri pa): lha dag de bzhin du bdag zab pa nyid kyi phyir dang / shes pa po dang / mthong ba po'i bar du zab pa nyid kyi phyir chos 'di zab bo/ /lha dag de bzhin du gzugs zab pa nyid kyi phyir chos 'di zab bo/ /de bzhin du tshor ba dang / 'du shes dang / 'du byed rnams dang /
250a1(khri pa): rnam par shes pa zab pa nyid kyi phyir chos 'di zab bo/ /lha dag de bzhin du mig zab pa nyid kyi phyir chos 'di zab bo/ /lha dag de bzhin du rna ba dang / sna dang / lce dang / lus dang / yid zab pa nyid kyi phyir chos 'di zab bo/ /lha dag gzugs
250a2(khri pa): rnams zab pa nyid kyi phyir chos 'di zab bo/ /lha dag de bzhin du sgra dang / dri dang / ro dang / reg bya dang / chos rnams zab pa nyid kyi phyir chos 'di zab bo/ /lha dag de bzhin du mig gi khams dang / gzugs kyi khams dang / mig gi rnam par shes pa'i
250a3(khri pa): khams zab pa nyid kyi phyir chos 'di zab bo/ /lha dag rna ba'i khams dang / sgra'i khams dang / rna ba'i rnam par shes pa'i khams zab pa nyid kyi phyir chos 'di zab bo/ /lha dag de bzhin du sna'i khams dang / dri'i khams dang / sna'i rnam par shes pa'i
250a4(khri pa): khams zab pa nyid kyi phyir chos 'di zab bo/ /lha dag de bzhin du lce'i khams dang / ro'i khams dang / lce'i rnam par shes pa'i khams zab pa nyid kyi phyir chos 'di zab bo/ /lha dag lus kyi khams dang / reg bya'i khams dang / lus kyi rnam par
250a5(khri pa): shes pa'i khams zab pa nyid kyi phyir chos 'di zab bo/ /lha dag yid kyi khams dang / chos kyi khams dang / yid kyi rnam par shes pa'i khams zab pa nyid kyi phyir chos 'di zab bo/ /lha dag de bzhin du sbyin pa'i pha rol tu phyin pa zab pa nyid kyi phyir dang / tshul
250a6(khri pa): khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa zab pa nyid kyi phyir chos 'di zab bo/ /lha dag de bzhin du nang stong pa nyid
250a7(khri pa): zab pa nyid kyi phyir dang / phyi stong pa nyid dang / phyi nang stong pa nyid dang / stong pa nyid stong pa nyid dang / chen po stong pa nyid dang / don dam pa stong pa nyid dang / 'dus byas stong pa nyid dang / 'dus ma byas stong pa nyid dang / mtha' las 'das pa stong pa nyid
250b1(khri pa): dang / thog ma dang tha ma med pa stong pa nyid dang / dor ba med pa stong pa nyid dang / rang bzhin stong pa nyid dang / chos thams cad stong pa nyid dang / rang gi mtshan nyid stong pa nyid dang / mi dmigs pa stong pa nyid dang / dngos po med pa stong pa nyid dang / ngo bo
250b2(khri pa): nyid stong pa nyid dang / dngos po med pa'i ngo bo nyid stong pa nyid zab pa nyid kyi phyir chos 'di zab bo/ /lha dag de bzhin du dran pa nye bar gzhag pa zab pa nyid kyi phyir dang / de bzhin du yang dag pa'i spong ba dang / rdzu 'phrul gyi rkang pa dang / dbang po dang / stobs
250b3(khri pa): dang / byang chub kyi yan lag dang / 'phags pa'i lam yan lag brgyad pa zab pa nyid kyi phyir chos 'di zab bo/ /lha dag de bzhin gshegs pa'i stobs bcu zab pa nyid kyi phyir chos 'di zab bo/ /lha dag de bzhin du sbyar te/ sangs rgyas kyi chos ma 'dres
250b4(khri pa): pa brgyad kyi bar du zab pa nyid kyi phyir dang / rnam pa thams cad mkhyen pa nyid kyi bar du zab pa nyid kyi phyir chos 'di zab bo/ /de skad ces bka' stsal pa dang / lha de dag gis bcom ldan 'das la 'di skad ces gsol to/ /kye ma bcom ldan 'das
250b5(khri pa): kyis 'jig rten thams cad dang mi 'thun pa'i chos 'di bstan to/ /de ci'i slad du zhe na/ btsun pa bcom ldan 'das chos 'di ni gzugs gzung ba'am/ mi gzung bar bgyi ba'i slad du bstan pa ma lags/ tshor ba dang / 'du shes dang / 'du byed
250b6(khri pa): rnams dang / rnam par shes pa gzung ba'am/ mi gzung bar bgyi ba'i slad du bstan pa ma lags/ de bzhin du mig gzung ba'am/ mi gzung bar bgyi ba'i slad du bstan pa ma lags/ de bzhin du rna ba dang / sna dang / lce dang / lus dang / yid
250b7(khri pa): gzung ba'am/ mi gzung bar bgyi ba'i slad du bstan pa ma lags/ gzugs rnams gzung ba'am/ mi gzung bar bgyi ba'i slad du bstan pa ma lags/ de bzhin du sgra dang / dri dang / ro dang / reg bya dang / chos rnams gzung ba'am/ mi gzung bar
251a1(khri pa): bgyi ba'i slad du bstan pa ma lags/ de bzhin du mig gi khams dang / gzugs kyi khams dang / mig gi rnam par shes pa'i khams gzung ba'am/ mi gzung bar bgyi ba'i slad du bstan pa ma lags/ de bzhin du rna ba'i khams dang /
251a2(khri pa): sgra'i khams dang / rna ba'i rnam par shes pa'i khams gzung ba'am/ mi gzung bar bgyi ba'i slad du bstan pa ma lags/ de bzhin du sna'i khams dang / dri'i khams dang / sna'i rnam par shes pa'i khams gzung ba'am/ mi gzung bar bgyi ba'i slad du
251a3(khri pa): bstan pa ma lags/ lce'i khams dang / ro'i khams dang / lce'i rnam par shes pa'i khams gzung ba'am/ mi gzung bar bgyi ba'i slad du bstan pa ma lags/ lus kyi khams dang / reg bya'i khams dang / lus kyi rnam par shes pa'i khams gzung ba'am/
251a4(khri pa): mi gzung bar bgyi ba'i slad du bstan pa ma lags/ yid kyi khams dang / chos kyi khams dang / yid kyi rnam par shes pa'i khams gzung ba'am/ mi gzung bar bgyi ba'i slad du bstan pa ma lags/ de bzhin du sbyin pa'i pha rol tu phyin pa gzung ba
251a5(khri pa): 'am/ mi gzung bar bgyi ba'i slad du bstan pa ma lags/ tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa gzung
251a6(khri pa): ba'am/ mi gzung bar bgyi ba'i slad du bstan pa ma lags/ de bzhin du nang stong pa nyid gzung ba'am/ mi gzung bar bgyi ba'i slad du bstan pa ma lags/ phyi stong pa nyid dang / phyi nang stong pa nyid dang / stong pa nyid stong pa nyid dang / chen po stong pa nyid
251a7(khri pa): dang / don dam pa stong pa nyid dang / 'dus byas stong pa nyid dang / 'dus ma byas stong pa nyid dang / mtha' las 'das pa stong pa nyid dang / thog ma dang tha ma med pa stong pa nyid dang / dor ba med pa stong pa nyid dang / rang bzhin stong pa nyid dang /
251b1(khri pa): chos thams cad stong pa nyid dang / rang gi mtshan nyid stong pa nyid dang / mi dmigs pa stong pa nyid dang / dngos po med pa stong pa nyid dang / ngo bo nyid stong pa nyid dang / dngos po med pa'i ngo bo nyid stong pa nyid gzung ba'am/ mi gzung bar bgyi ba'i slad du bstan pa
251b2(khri pa): ma lags/ de bzhin du dran pa nye bar gzhag pa rnams gzung ba'am/ mi gzung bar bgyi ba'i slad du bstan pa ma lags/ yang dag pa'i spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / 'phags
251b3(khri pa): pa'i lam yan lag brgyad pa gzung ba'am/ mi gzung bar bgyi ba'i slad du bstan pa ma lags/ de bzhin du de bzhin gshegs pa'i stobs bcu gzung ba'am/ mi gzung bar bgyi ba'i slad du bstan pa ma lags/ de bzhin du sbyar te/ sangs rgyas kyi
251b4(khri pa): chos ma 'dres pa brgyad kyi bar du gzung ba'am/ mi gzung bar bgyi ba'i slad du bstan pa ma lags pa'i slad du'o/ /btsun pa bcom ldan 'das de bzhin du chos 'di ni rgyun du zhugs pa'i 'bras bu gzung ba'am/ mi gzung bar bgyi ba'i slad du bstan pa
251b5(khri pa): ma lags/ lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dang / rnam pa thams cad mkhyen pa nyid gzung ba'am/ mi gzung bar bgyi ba'i slad du bstan pa ma lags so/ /btsun pa bcom
251b6(khri pa): ldan 'das 'jig rten ni bdag gzugs so/ /de bzhin du bdag tshor ba'o/ /bdag 'du shes so/ /bdag 'du byed rnams so/ /bdag gi 'du byed rnams so/ /bdag rnam par shes pa'o/ /de bzhin du bdag mig go/ /bdag gi mig go/ /bdag rna
251b7(khri pa): ba'o/ /bdag gi rna ba'o/ /sna dang / lce dang / lus dang / yid kyang de bzhin no/ /de bzhin du bdag cag ni gzugs rnams so/ /sgra dang / dri dang / ro dang / reg bya rnams kyang de bzhin no/ /bdag cag chos rnams so/ /bdag cag gi chos
252a1(khri pa): rnams so/ /mig gi khams dang / gzugs kyi khams dang / mig gi rnam par shes pa'i khams kyang de bzhin no/ /de bzhin du bdag rna ba'i khams dang / sgra'i khams dang / rna ba'i rnam par shes pa'i khams dang / sna'i khams
252a2(khri pa): dang / dri'i khams dang / sna'i rnam par shes pa'i khams dang / lce'i khams dang / ro'i khams dang / lce'i rnam par shes pa'i khams dang / lus kyi khams dang / reg bya'i khams dang / lus kyi rnam par shes pa'i khams dang / yid kyi khams
252a3(khri pa): dang / chos kyi khams dang / yid kyi rnam par shes pa'i khams so/ /bdag gi yid kyi rnam par shes pa'o/ /de bzhin du bdag sbyin pa'i pha rol tu phyin pa'o/ /bdag gi sbyin pa'i pha rol tu phyin pa'o/ /de bzhin du bdag tshul khrims kyi pha rol tu phyin
252a4(khri pa): pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa'o/ /bdag gi shes rab kyi pha rol tu phyin pa'o/ /de bzhin du bdag gi nang stong pa nyid dang / phyi stong pa nyid dang / phyi nang stong pa nyid
252a5(khri pa): dang / stong pa nyid stong pa nyid dang / chen po stong pa nyid dang / don dam pa stong pa nyid dang / 'dus byas stong pa nyid dang / 'dus ma byas stong pa nyid dang / mtha' las 'das pa stong pa nyid dang / thog ma dang tha ma med pa stong pa nyid dang / dor ba med pa stong pa
252a6(khri pa): nyid dang / rang bzhin stong pa nyid dang / chos thams cad stong pa nyid dang / rang gi mtshan nyid stong pa nyid dang / mi dmigs pa stong pa nyid dang / dngos po med pa stong pa nyid dang / ngo bo nyid stong pa nyid dang / bdag dngos po med pa'i ngo bo nyid stong pa nyid dang /
252a7(khri pa): bdag gi dngos po med pa'i ngo bo nyid stong pa nyid do/ /de bzhin du bdag cag dran pa nye bar gzhag pa rnams so/ /bdag cag gi dran pa nye bar gzhag pa rnams so/ /de bzhin du bdag cag yang dag pa'i spong ba rnams dang / rdzu 'phrul gyi rkang pa rnams dang / dbang po
252b1(khri pa): rnams dang / stobs rnams dang / byang chub kyi yan lag rnams so/ /bdag cag 'phags pa'i lam yan lag brgyad pa'o/ /de bzhin du bdag cag de bzhin gshegs pa'i stobs bcu'o/ /de bzhin du sbyar te/ bdag cag sangs rgyas kyi chos ma 'dres pa
252b2(khri pa): brgyad kyi bar dag go/ /de bzhin du bdag rgyun du zhugs pa'i 'bras bu'o/ /bdag gi rgyun du zhugs pa'i 'bras bu nas/ lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa'i bar dag go/ /bdag rang byang chub bo/ /bdag
252b3(khri pa): rnam pa thams cad mkhyen pa nyid do/ /bdag gi rnam pa thams cad mkhyen pa nyid do zhes bdag tu 'dzin pa dang / bdag gir 'dzin pa la spyod pa lags so// //shes rab kyi pha rol tu phyin pa khri pa/ bam po nyi shu gsum pa/ de skad ces
252b4(khri pa): gsol pa dang / bcom ldan 'das kyis lha de dag la 'di skad ces bka' stsal to/ /lha dag de de bzhin te/ lha dag de de bzhin no/ /ji skad smras pa de bzhin te/ lha dag chos 'di ni gzugs gzung ba'am/ mi gzung bar bya ba'i phyir bstan pa ma yin/ tshor ba
252b5(khri pa): dang / 'du shes dang / 'du byed rnams dang / rnam par shes pa gzung ba'am/ mi gzung bar bya ba'i phyir bstan pa ma yin/ de bzhin du mig gzung ba'am/ mi gzung bar bya ba'i phyir bstan pa ma yin/ de bzhin du rna ba dang / sna dang / lce dang / lus dang /
252b6(khri pa): yid gzung ba'am/ mi gzung bar bya ba'i phyir bstan pa ma yin/ gzugs rnams gzung ba'am/ mi gzung bar bya ba'i phyir bstan pa ma yin/ de bzhin du sgra dang / dri dang / ro dang / reg bya dang / chos rnams gzung ba'am/ mi gzung bar bya ba'i phyir
252b7(khri pa): bstan pa ma yin/ de bzhin du mig gi khams dang / gzugs kyi khams dang / mig gi rnam par shes pa'i khams gzung ba'am/ mi gzung bar bya ba'i phyir bstan pa ma yin/ de bzhin du rna ba'i khams dang / sgra'i khams dang / rna ba'i rnam par shes
253a1(khri pa): pa'i khams gzung ba'am/ mi gzung bar bya ba'i phyir bstan pa ma yin/ sna'i khams dang / dri'i khams dang / sna'i rnam par shes pa'i khams gzung ba'am/ mi gzung bar bya ba'i phyir bstan pa ma yin/ lce'i khams dang / ro'i khams
253a2(khri pa): dang / lce'i rnam par shes pa'i khams gzung ba'am/ mi gzung bar bya ba'i phyir bstan pa ma yin/ lus kyi khams dang / reg bya'i khams dang / lus kyi rnam par shes pa'i khams gzung ba'am/ mi gzung bar bya ba'i phyir bstan pa ma yin/ yid kyi
253a3(khri pa): khams dang / chos kyi khams dang / yid kyi rnam par shes pa'i khams gzung ba'am/ mi gzung bar bya ba'i phyir bstan pa ma yin/ de bzhin du sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang /
253a4(khri pa): brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa gzung ba'am/ mi gzung bar bya ba'i phyir bstan pa ma yin/ de bzhin du nang stong pa nyid dang / phyi stong pa nyid dang / phyi nang stong pa nyid dang /
253a5(khri pa): stong pa nyid stong pa nyid dang / chen po stong pa nyid dang / don dam pa stong pa nyid dang / 'dus byas stong pa nyid dang / 'dus ma byas stong pa nyid dang / mtha' las 'das pa stong pa nyid dang / thog ma dang tha ma med pa stong pa nyid dang / dor ba med pa stong pa nyid dang /
253a6(khri pa): rang bzhin stong pa nyid dang / chos thams cad stong pa nyid dang / rang gi mtshan nyid stong pa nyid dang / mi dmigs pa stong pa nyid dang / dngos po med pa stong pa nyid dang / ngo bo nyid stong pa nyid dang / dngos po med pa'i ngo bo nyid stong pa nyid gzung ba'am/ mi gzung
253a7(khri pa): bar bya ba'i phyir bstan pa ma yin/ de bzhin du dran pa nye bar gzhag pa rnams gzung ba'am/ mi gzung bar bya ba'i phyir bstan pa ma yin/ de bzhin du yang dag pa'i spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang /
253b1(khri pa): byang chub kyi yan yag rnams dang / 'phags pa'i lam yan lag brgyad pa gzung ba'am/ mi gzung bar bya ba'i phyir bstan pa ma yin/ de bzhin gshegs pa'i stobs bcu gzung ba'am/ mi gzung bar bya ba'i phyir bstan pa ma yin/ de bzhin du sbyar te/ sangs
253b2(khri pa): rgyas kyi chos ma 'dres pa brgyad kyi bar du gzung ba'am/ mi gzung bar bya ba'i phyir bstan pa ma yin zhing / lha dag chos 'di ni rgyun du zhugs pa'i 'bras bu gzung ba'am/ mi gzung bar bya ba'i phyir bstan pa ma yin/ lan cig phyir 'ong ba'i 'bras bu dang / phyir mi
253b3(khri pa): 'ong ba'i 'bras bu dang / dgra bcom pa nyid dang / rang byang chub gzung ba'am/ mi gzung bar bya ba'i phyir bstan pa ma yin/ de bzhin du sbyar te/ rnam pa thams cad mkhyen pa nyid kyi bar du gzung ba'am/ mi gzung bar bya ba'i phyir bstan pa ma yin na/ lha
253b4(khri pa): dag gang zag gang dag gzugs gzung ba'am/ spang bar bya ba'i phyir spyod pa dang / de bzhin du tshor ba dang / 'du shes dang / 'du byed rnams dang / rnam par shes pa gzung ba'am/ spang bar bya ba'i phyir spyod pa de dag gis shes rab kyi pha rol tu phyin pa bsgom par mi nus
253b5(khri pa): so/ /de dag gis ni sbyin pa'i pha rol tu phyin pa bsgom pa dang / de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa
253b6(khri pa): bsgom par mi nus so/ /de bzhin du mig gzung ba'am/ spang bar bya ba'i phyir spyod pa dang / de bzhin du rna ba dang / sna dang / lce dang / lus dang / yid gzung ba'am/ spang bar bya ba'i phyir spyod pa dang / de bzhin du gzugs rnams dang / sgra rnams
253b7(khri pa): dang / dri rnams dang / ro rnams dang / reg bya rnams dang / chos rnams gzung ba'am/ spang bar bya ba'i phyir spyod pa dang / de bzhin du mig gi khams dang / gzugs kyi khams dang / mig gi rnam par shes pa'i khams gzung ba'am/ spang bar bya ba'i phyir
254a1(khri pa): spyod pa dang / de bzhin du rna ba'i khams dang / sgra'i khams dang / rna ba'i rnam par shes pa'i khams dang / sna'i khams dang / dri'i khams dang / sna'i rnam par shes pa'i khams dang / lce'i khams dang / ro'i khams dang / lce'i
254a2(khri pa): rnam par shes pa'i khams dang / lus kyi khams dang / reg bya'i khams dang / lus kyi rnam par shes pa'i khams dang / yid kyi khams dang / chos kyi khams dang / yid kyi rnam par shes pa'i khams gzung ba'am/ spang bar bya ba'i phyir spyod pa dang /
254a3(khri pa): de bzhin du sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa gzung ba'am/ spang bar bya ba'i phyir spyod pa dang /
254a4(khri pa): de bzhin du nang stong pa nyid dang / phyi stong pa nyid dang / phyi nang stong pa nyid dang / stong pa nyid stong pa nyid dang / chen po stong pa nyid dang / don dam pa stong pa nyid dang / 'dus byas stong pa nyid dang / 'dus ma byas stong pa nyid dang /
254a5(khri pa): mtha' las 'das pa stong pa nyid dang / thog ma dang tha ma med pa stong pa nyid dang / dor ba med pa stong pa nyid dang / rang bzhin stong pa nyid dang / chos thams cad stong pa nyid dang / rang gi mtshan nyid stong pa nyid dang / mi dmigs pa stong pa nyid dang / dngos po med
254a6(khri pa): pa stong pa nyid dang / ngo bo nyid stong pa nyid dang / dngos po med pa'i ngo bo nyid stong pa nyid gzung ba'am/ spang bar bya ba'i phyir spyod pa dang / de bzhin du dran pa nye bar gzhag pa rnams gzung ba'am/ spang bar bya ba'i phyir spyod pa dang / de bzhin du yang dag pa'i spong
254a7(khri pa): ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / 'phags pa'i lam yan lag brgyad pa'i bar du gzung ba'am/ spang bar bya ba'i phyir spyod pa dang / de bzhin du de bzhin gshegs pa'i stobs bcu gzung ba'am/ spang
254b1(khri pa): bar bya ba'i phyir spyod pa dang / de bzhin du sbyar te/ sangs rgyas kyi chos ma 'dres pa brgyad kyi bar du gzung ba'am/ spang bar bya ba'i phyir spyod pa de dag gis ni dran pa nye bar gzhag pa bzhi bsgom par mi nus/ de bzhin du yang dag pa'i spong ba dang / rdzu 'phrul
254b2(khri pa): gyi rkang pa dang / dbang po dang / stobs dang / byang chub kyi yan lag rnams bsgom par mi nus la/ de dag gis ni 'phags pa'i lam yan lag brgyad pa bsgom par mi nus/ de bzhin du de bzhin gshegs pa'i stobs bcu dang / de bzhin du sbyar te/ de dag gis
254b3(khri pa): sangs rgyas kyi chos ma 'dres pa brgyad kyi bar du bsgom par mi nus/ de dag gis ni rnam pa thams cad mkhyen pa nyid kyi bar du bsgom par mi nus so/ /de nas tshe dang ldan pa rab 'byor gyis/ bcom ldan 'das la 'di skad ces gsol to/ /btsun pa bcom
254b4(khri pa): ldan 'das chos 'di ni chos thams cad dang 'thun pa lags so/ /ji ltar na chos 'di chos thams cad dang 'thun pa lags she na/ 'di lta ste/ chos 'di ni shes rab kyi pha rol tu phyin pa dang 'thun pa lags so/ /chos 'di ni bsam gtan gyi pha rol tu phyin
254b5(khri pa): pa dang 'thun pa lags so/ /de bzhin du chos 'di ni brtson 'grus kyi pha rol tu phyin pa dang 'thun pa lags so/ /chos 'di ni bzod pa'i pha rol tu phyin pa dang 'thun pa lags so/ /chos 'di ni tshul khrims kyi pha rol tu phyin pa dang 'thun pa lags so/ /chos 'di
254b6(khri pa): ni sbyin pa'i pha rol tu phyin pa dang 'thun pa lags so/ /chos 'di ni nang stong pa nyid dang 'thun pa nas/ chos 'di ni dngos po med pa'i ngo bo nyid stong pa nyid kyi bar dang 'thun pa lags so/ /chos 'di ni dran pa nye bar gzhag pa rnams dang 'thun pa nas/ chos 'di
254b7(khri pa): ni 'phags pa'i lam yan lag brgyad pa'i bar dang 'thun pa lags so/ /de bzhin du chos 'di ni de bzhin gshegs pa'i stobs bcu dang 'thun pa nas/ de bzhin du sbyar te/ chos 'di ni sangs rgyas kyi chos ma 'dres pa brgyad kyi bar dang 'thun pa lags so/ /
255a1(khri pa): de bzhin du chos 'di ni rgyun du zhugs pa'i 'bras bu dang 'thun pa lags so/ /de bzhin du chos 'di ni lan cig phyir 'ong ba'i 'bras bu dang 'thun pa lags so/ /chos 'di ni phyir mi 'ong ba'i 'bras bu dang 'thun pa lags so/ /chos 'di ni dgra
255a2(khri pa): bcom pa nyid kyi 'bras bu dang 'thun pa lags so/ /chos 'di ni rang sangs rgyas kyi 'bras bu dang 'thun pa lags so/ /chos 'di ni rnam pa thams cad mkhyen pa nyid kyi bar dang 'thun pa lags te/ chos 'di ni gang du yang thogs pa ma mchis pa lags so/ /ji ltar
255a3(khri pa): na thogs pa ma mchis pa lags she na/ 'di lta ste/ gzugs la thogs pa ma mchis pa lags so/ /de bzhin du tshor ba dang / 'du shes dang / 'du byed rnams dang / rnam par shes pa la thogs pa ma mchis pa lags so/ /de bzhin du sbyar te/ btsun
255a4(khri pa): pa bcom ldan 'das nam mkha' mnyam pa nyid kyi slad du dang / de bzhin du chos gnas pa nyid dang / yang dag pa'i mtha' dang / bsam gyis mi khyab pa'i dbyings kyi slad du dang / de bzhin du stong pa nyid kyi slad du dang / mtshan ma med pa dang / smon pa med pa
255a5(khri pa): mnyam pa nyid kyi slad du dang / skye ba med pa dang / 'gag pa med pa dang / kun nas nyon mongs pa med pa dang / rnam par byang ba med pa mnyam pa nyid kyi slad du/ rnam pa thams cad mkhyen pa nyid kyi bar la thogs pa ma mchis pa'i mtshan nyid lags so/ /btsun
255a6(khri pa): pa bcom ldan 'das gzugs kyi skye ba dmigs su ma mchis pa nyid kyi slad du dang / de bzhin du tshor ba dang / 'du shes dang / 'du byed rnams dang / rnam par shes pa'i skye ba dmigs su ma mchis pa'i slad du dang / de bzhin du sbyar te/ rnam pa thams cad mkhyen
255a7(khri pa): pa nyid kyi bar gyi skye ba dmigs su ma mchis pa'i slad du/ chos 'di skye ba ma mchis pa lags so/ /btsun pa bcom ldan 'das gzugs kyi gzhi dmigs su ma mchis pa'i slad du dang / de bzhin du tshor ba dang / 'du shes dang / 'du byed rnams dang / rnam par
255b1(khri pa): shes pa'i gzhi dmigs su ma mchis pa'i slad du dang / de bzhin du sbyar te/ rnam pa thams cad mkhyen pa nyid kyi bar gyi gzhi dmigs su ma mchis pa'i slad du/ chos 'di ni gzhi ma mchis pa lags so/ /de nas 'dod pa na spyod pa dang / gzugs na spyod
255b2(khri pa): pa'i lha rnams kyis bcom ldan 'das la 'di skad ces gsol to/ /btsun pa bcom ldan 'das nyan thos gnas brtan rab 'byor ni bcom ldan 'das kyi rjes su skyes pa lags so/ /de ci'i slad du zhe na/ btsun pa bcom ldan 'das 'di ltar gnas brtan rab
255b3(khri pa): 'byor ni gang ci ston pa de thams cad stong pa nyid dang ldan pa dang / stong pa nyid dang rjes su 'brel bar ston pa'i slad du'o/ /de nas tshe dang ldan pa rab 'byor gyis lha de dag la 'di skad ces smras so/ /lha dag gang 'di skad du nyan thos gnas brtan rab 'byor ni
255b4(khri pa): bcom ldan 'das kyi rjes su skyes pa lags so zhes zer ba la/ gnas brtan rab 'byor gang gi rjes su skyes pa'i phyir/ de bzhin gshegs pa'i rjes su skyes pa yin/ ci re zhig gnas brtan rab 'byor de bzhin nyid kyi rjes su skyes pa'i phyir/ de bzhin
255b5(khri pa): gshegs pa'i rjes su skyes pa yin na ni/ de bzhin nyid de ni gang nas kyang ma 'ongs/ gang du yang ma song la/ de bzhin du gnas brtan rab 'byor gyi de bzhin nyid kyang gang nas kyang ma 'ongs/ gang du yang ma song ste/ de lta na ni gnas brtan rab 'byor de bzhin
255b6(khri pa): gshegs pa'i rjes su skyes pa yin no/ /de bzhin gshegs pa'i de bzhin nyid gang yin pa de chos thams cad kyi de bzhin nyid kyang de yin zhing / chos thams cad kyi de bzhin nyid gang yin pa/ de bzhin gshegs pa'i de bzhin nyid kyang de yin la/ de bzhin
255b7(khri pa): gshegs pa'i de bzhin nyid gang yin pa de ni de bzhin nyid med pa yin te/ de ltar na gnas brtan rab 'byor de bzhin gshegs pa'i rjes su skyes pa yin no/ /de bzhin gshegs pa'i de bzhin nyid gang yin pa de gnas brtan rab 'byor gyi de bzhin nyid kyang de yin te/
256a1(khri pa): de ltar na gnas brtan rab 'byor de bzhin gshegs pa'i rjes su skyes pa yin no/ /ji ltar de bzhin gshegs pa'i de bzhin nyid gang la yang thogs pa med pa de bzhin du chos thams cad kyi de bzhin nyid kyang gang la yang thogs pa med de/ de
256a2(khri pa): bzhin gshegs pa'i de bzhin nyid gang yin pa dang / chos thams cad kyi de bzhin nyid gang yin pa'i de bzhin nyid de ni gcig pa nyid de gnyis su med cing gnyis su dbyer med do/ /de bzhin nyid de ni ma byas pa ste/ de ni nam yang de bzhin nyid ma yin pa ma yin no/ /
256a3(khri pa): gang gi phyir de rtag tu de bzhin nyid gang yin pa de'i phyir de gnyis su med cing / gnyis su dbyer med de/ de ltar na gnas brtan rab 'byor de bzhin gshegs pa'i rjes su skyes pa yin no/ /ji ltar de bzhin gshegs pa'i de bzhin nyid tha mi dad cing bye brag med la/
256a4(khri pa): gnyis su med pa de ltar gnas brtan rab 'byor de bzhin gshegs pa'i rjes su skyes pa yin no/ /de bzhin gshegs pa'i de bzhin nyid gang yin pa de ni chos thams cad kyi de bzhin nyid las gud na med la/ de ni nam yang de bzhin nyid ma yin pa ma yin te/ de ltar
256a5(khri pa): na gnas brtan rab 'byor dang tha mi dad pa'i phyir de bzhin gshegs pa'i rjes su skyes pa yin no/ /de bzhin gshegs pa'i de bzhin nyid gang yin pa de ni 'das pa ma yin/ ma 'ongs pa ma yin/ da ltar byung ba ma yin la/ de bzhin du chos thams cad kyi de
256a6(khri pa): bzhin nyid kyang 'das pa ma yin/ ma 'ongs pa ma yin/ da ltar byung ba ma yin te/ de ltar na gnas brtan rab 'byor de bzhin gshegs pa'i rjes su skyes pa zhes bya'o/ /'das pa'i de bzhin nyid ni de bzhin gshegs pa'i de bzhin nyid yin la/ de bzhin
256a7(khri pa): gshegs pa'i de bzhin nyid ni 'das pa'i de bzhin nyid yin no/ /ma 'ongs pa'i de bzhin nyid ni de bzhin gshegs pa'i de bzhin nyid yin la/ de bzhin gshegs pa'i de bzhin nyid ni ma 'ongs pa'i de bzhin nyid yin no/ /da ltar byung ba'i de bzhin nyid ni de bzhin
256b1(khri pa): gshegs pa'i de bzhin nyid yin la/ de bzhin gshegs pa'i de bzhin nyid ni da ltar byung ba'i de bzhin nyid yin te/ de ltar na 'das pa dang / ma 'ongs pa dang / da ltar byung ba'i de bzhin nyid dang / de bzhin gshegs pa'i de bzhin nyid dang / de bzhin nyid de
256b2(khri pa): ni gnyis su med cing gnyis su dbyer med do/ /de bzhin du gzugs kyi de bzhin nyid dang / de bzhin gshegs pa'i de bzhin nyid dang / tshor ba dang / 'du shes dang / 'du byed rnams dang / rnam par shes pa'i de bzhin nyid dang / de bzhin gshegs
256b3(khri pa): pa'i de bzhin nyid dang / de bzhin nyid de ni gnyis su med cing gnyis su dbyer med do/ /de bzhin du bdag gi de bzhin nyid nas/ shes pa po dang / mthong ba po'i bar gyi de bzhin nyid dang / de bzhin gshegs pa'i de bzhin nyid dang / de bzhin nyid de ni gnyis
256b4(khri pa): su med cing gnyis su dbyer med do/ /de bzhin du sbyin pa'i pha rol tu phyin pa'i de bzhin nyid dang / de bzhin gshegs pa'i de bzhin nyid dang / shes rab kyi pha rol tu phyin pa'i bar gyi de bzhin nyid dang / de bzhin gshegs pa'i de bzhin nyid dang / de
256b5(khri pa): bzhin nyid de ni gnyis su med cing gnyis su dbyer med do/ /de bzhin du nang stong pa nyid kyi de bzhin nyid dang / de bzhin gshegs pa'i de bzhin nyid dang / dngos po med pa'i ngo bo nyid stong pa nyid kyi bar gyi de bzhin nyid dang / de bzhin gshegs pa'i de bzhin nyid
256b6(khri pa): dang / de bzhin nyid de ni gnyis su med cing gnyis su dbyer med do/ /de bzhin du dran pa nye bar gzhag pa'i de bzhin nyid dang / de bzhin gshegs pa'i de bzhin nyid dang / sangs rgyas kyi chos ma 'dres pa brgyad kyi bar gyi de bzhin nyid dang / de bzhin gshegs
256b7(khri pa): pa'i de bzhin nyid dang / de bzhin nyid de ni gnyis su med cing gnyis su dbyer med do/ /de bzhin du rgyun du zhugs pa'i 'bras bu'i de bzhin nyid dang / de bzhin gshegs pa'i de bzhin nyid dang / de bzhin du sbyar te/ rnam pa thams cad mkhyen pa nyid kyi bar
257a1(khri pa): gyi de bzhin nyid dang / de bzhin gshegs pa'i de bzhin nyid dang / de bzhin nyid de ni gnyis su med cing gnyis su dbyer med de/ lha dag byang chub sems dpa' sems dpa' chen po dag gis de bzhin nyid gang mngon par rdzogs par sangs
257a2(khri pa): rgyas nas/ de bzhin gshegs pa dgra bcom pa yang dag par rdzogs pa'i sangs rgyas zhes bya ba'i mtshan thob pa'i chos thams cad kyi de bzhin nyid de ni 'di yin no/ /de bzhin nyid kyi le'u 'di bshad pa na/ stong gsum gyi stong chen po'i 'jig rten gyi khams 'di'i
257a3(khri pa): sa chen po 'di rnam pa drug tu 'gul/ rab tu 'gul/ kun tu rab tu 'gul lo/ /ldeg rab tu ldeg /kun tu rab tu ldeg go/ /g.yos rab tu g.yos/ kun tu rab tu g.yos so/ /shar phyogs mtho na/ nub phyogs dma'o/ /nub phyogs mtho na/ shar
257a4(khri pa): phyogs dma'o/ /byang phyogs mtho na/ lho phyogs dma'o/ /lho phyogs mtho na/ byang phyogs dma'o/ /mtha' mtho na/ dbus dma'o/ /dbus mtho na/ mtha' dma'o/ /de nas 'dod pa na spyod pa dang / gzugs na spyod pa'i lha rnams kyis de'i tshe
257a5(khri pa): lha'i tsan dan gyi phye ma dag dang / lha'i rgya spos dang / shing ta ma la'i lo ma'i phye ma dag dang / lha'i me tog ud pa la dang / pad ma dang / ku mu da dang / pad ma dkar po dag gis bcom ldan 'das shAkya thub pa dang / gnas brtan rab 'byor la gtor/
257a6(khri pa): mngon par gtor/ mngon par rab tu gtor nas/ tshig 'di skad ces gnas brtan rab 'byor 'di de bzhin gshegs pa'i de bzhin nyid kyi de bzhin gshegs pa'i rjes su skyes pa ni ngo mtshar lags so zhes smras so/ /de nas tshe dang ldan pa rab 'byor gyis
257a7(khri pa): gtam de nyid kyi rgyud nas bzung ste/ lha de dag la 'di skad ces smras so/ /lha dag de ltar na gnas brtan rab 'byor ni gzugs kyi rjes su ma skyes/ gzugs kyi de bzhin nyid kyi rjes su ma skyes/ tshor ba dang / 'du shes dang / 'du byed rnams dang / rnam
257b1(khri pa): par shes pa'i rjes su ma skyes/ rnam par shes pa'i de bzhin nyid kyi rjes su ma skyes/ rnam par shes pa las gzhan gyi rjes su ma skyes/ rnam par shes pa'i de bzhin nyid las gzhan gyi rjes su ma skyes so/ /de bzhin du sbyar te/ rnam pa thams cad mkhyen pa
257b2(khri pa): nyid kyi bar gyi rjes su ma skyes/ rnam pa thams cad mkhyen pa nyid kyi de bzhin nyid kyi rjes su ma skyes/ rnam pa thams cad mkhyen pa nyid las gzhan gyi rjes su ma skyes/ rnam pa thams cad mkhyen pa nyid kyi de bzhin nyid las gzhan gyi rjes su ma skyes so/ /'dus
257b3(khri pa): ma byas kyi rjes su ma skyes/ 'dus ma byas kyi de bzhin nyid kyi rjes su ma skyes/ 'dus ma byas las gzhan gyi rjes su ma skyes/ 'dus ma byas kyi de bzhin nyid las gzhan gyi rjes su ma skyes so/ /de ci'i phyir zhe na/ lha dag 'di ltar gang zhig rjes su skye bar
257b4(khri pa): 'gyur ba dang / gang las skye bar 'gyur ba dang / gang du skye bar 'gyur ba'i chos de dag thams cad med cing mi dmigs pa'i phyir ro/ /de nas bcom ldan 'das la tshe dang ldan pa sha ra dwa ti'i bus 'di skad ces gsol to/ /btsun pa bcom ldan 'das chos
257b5(khri pa): thams cad kyi de bzhin nyid dang / ma nor ba de bzhin nyid dang / chos gnas pa nyid dang / chos skyon med pa nyid 'di ni zab lags te/ de la ni gzugs dang / rnam pa thams cad mkhyen pa nyid dang / de bzhin nyid mi dmigs lags so/ /bcom ldan
257b6(khri pa): 'das kyis bka' stsal pa/ sha ra dwa ti'i bu de de bzhin no/ /ji skad smras pa de bzhin te/ chos thams cad kyi de bzhin nyid dang / ma nor ba de bzhin nyid dang / chos gnas pa nyid dang / chos skyon med pa nyid 'di ni zab ste/ de la ni gzugs dang /
257b7(khri pa): gzugs kyi de bzhin nyid mi dmigs so/ /de la ni tshor ba dang / 'du shes dang / 'du byed rnams dang / rnam par shes pa dang / rnam par shes pa'i de bzhin nyid mi dmigs so/ /de bzhin du sbyar te/ de la ni rnam pa thams cad mkhyen pa nyid kyi bar dang /
258a1(khri pa): rnam pa thams cad mkhyen pa nyid kyi de bzhin nyid mi dmigs so/ /de ci'i phyir zhe na/ sha ra dwa ti'i bu 'di ltar de bzhin nyid la ni re zhig gzugs nyid kyang mi dmigs na/ gzugs kyi de bzhin nyid lta ga la dmigs/ de bzhin du re zhig tshor ba dang /
258a2(khri pa): de bzhin du 'du shes dang / 'du byed rnams dang / rnam par shes pa nyid kyang mi dmigs na/ rnam par shes pa'i de bzhin nyid lta ga la dmigs/ de bzhin du sbyar te/ re zhig rnam pa thams cad mkhyen pa nyid kyi bar yang mi dmigs na/ rnam pa thams cad mkhyen pa nyid kyi de bzhin
258a3(khri pa): nyid lta ga la dmigs pa'i phyir ro/ /de bzhin nyid 'di bshad pa na/ dge slong khri nyis stong ni len pa med par zag pa rnams las sems rnam par grol lo/ /dge slong ma lnga brgya ni chos rnams la chos kyi mig rdul med cing dri ma dang bral ba skyes so/ /lha dang
258a4(khri pa): mi lnga stong gis ni mi skye ba'i chos la bzod pa thob bo/ /byang chub sems dpa' sems dpa' chen po drug cu ni len pa med par zag pa rnams las sems rnam par grol lo/ /de nas bcom ldan 'das kyis tshe dang ldan pa sha ra dwa ti'i bu la 'di skad ces bka'
258a5(khri pa): stsal to/ /sha ra dwa ti'i bu byang chub sems dpa' sems dpa' chen po de dag gis ni sangs rgyas lnga brgya la bsnyen bkur byas shing / de bzhin gshegs pa de dag thams cad la dbul ba dag phul te/ de dag las rab tu byung nas/ tshul khrims bsrungs/
258a6(khri pa): bzod pa bskyed/ brtson 'grus brtsams/ bsam gtan dag bsgrubs mod kyi/ sha ra dwa ti'i bu 'on kyang byang chub sems dpa' sems dpa' chen po de dag ni shes rab kyi pha rol tu phyin pas yongs su ma zin cing / thabs la mkhas pa dang bral ba'i phyir/
258a7(khri pa): 'du shes sna tshogs pa nyid dang / spyod pa tha dad pa nyid du gyur te/ de dag ni 'di lta ste/ 'di ni sbyin pa'o/ /de bzhin du sbyin bdag dang / 'di ni slong ba'o/ /'di ltar sbyin par bya'o/ /'di la ni sbyin par bya'o/ /de bzhin du 'di ni tshul khrims so/ /
258b1(khri pa): bdag cag ni 'di ltar tshul khrims dang ldan pa'o/ /tshul khrims ni 'di ltar bsrung bar bya'o/ /de bzhin du 'di ni bzod pa'o/ /bdag cag ni 'di ltar bzod pa dang ldan pa'o/ /'di ltar bzod pa 'di bskyed par bya'o/ /de bzhin du 'di ni brtson 'grus
258b2(khri pa): so/ /bdag cag ni 'di ltar brtson 'grus dang ldan pa'o/ /'di ltar brtson 'grus 'di brtsam par bya'o/ /de bzhin du 'di dag ni bsam gtan no/ /bdag cag ni 'di ltar bsam gtan pa'o/ /'di ltar bsam gtan 'di dag la snyoms par 'jug par
258b3(khri pa): bya'o snyam du de lta bu'i 'du shes can dag tu gyur to/ /de dag gis ni shes rab kyi pha rol tu phyin pas yongs su ma zin pa dang / thabs la mkhas pas yongs su ma zin par sbyin pa dag byin/ tshul khrims dag bsrungs/ bzod pa dag bskyed/ brtson 'grus
258b4(khri pa): dag brtsams/ bsam gtan dag la snyoms par zhugs te/ de dag gis ni 'du shes tha dad pa nyid med pa gang gis byang chub sems dpa'i skyon med pa la 'jug par 'gyur ba'i 'du shes tha dad pa nyid med pa ma thob pas/ de dag ni byang chub sems dpa'i
258b5(khri pa): skyon med pa la ma zhugs kyi/ rgyun du zhugs pa'i 'bras bu rjes su thob nas/ de bzhin du dgra bcom pa nyid kyi bar du thob par gyur to/ /sha ra dwa ti'i bu gzhan yang byang chub sems dpa' sems dpa' chen po'i byang chub kyi lam rnam par thar pa'i sgo stong pa nyid de
258b6(khri pa): yang yod/ mtshan ma med pa yang yod/ rnam par thar pa'i sgo smon pa med pa yang yod mod kyi/ 'on kyang shes rab kyi pha rol tu phyin pas yongs su ma zin pa dang / thabs la mkhas pa dang bral ba'i phyir/ yang dag pa'i mtha' mngon sum du byas nas/ nyan thos
258b7(khri pa): sam/ rang sangs rgyas su 'gyur ro/ /de skad ces bka' stsal pa dang / bcom ldan 'das la tshe dang ldan pa sha ra dwa ti'i bus 'di skad ces gsol to/ /btsun pa bcom ldan 'das ci'i slad du nyan thos sam/ rang sangs rgyas kyi theg pa pa'i gang zag dag stong pa nyid dang /
259a1(khri pa): mtshan ma med pa dang / smon pa med pa'i chos de dag nyid sgom bzhin du shes rab kyi pha rol tu phyin pas yongs su ma zin cing / thabs la mkhas pa dang bral te/ yang dag pa'i mtha' mngon sum du bgyis nas/ nyan thos sam/ rang sangs
259a2(khri pa): rgyas su 'gyur la/ byang chub sems dpa' sems dpa' chen po ni stong pa nyid dang / mtshan ma med pa dang / smon pa med pa'i chos de dag nyid sgom du bas kyang / shes rab kyi pha rol tu phyin pas yongs su zin cing / thabs la mkhas pa la brten te/ yang
259a3(khri pa): dag pa'i mtha' mngon sum du bgyis nas/ bla na med pa yang dag par rdzogs pa'i byang chub mngon par rdzogs par 'tshang rgya ba lags/ de skad ces gsol pa dang / bcom ldan 'das kyis tshe dang ldan pa sha ra dwa ti'i bu la 'di skad ces bka' stsal to/ /sha ra dwa
259a4(khri pa): ti'i bu 'di la gang zag kha cig rnam pa thams cad mkhyen pa nyid kyi sems dang bral ba dang / shes rab kyi pha rol tu phyin pas yongs su ma zin pa dang / thabs la mkhas pa dang bral bar stong pa nyid dang / mtshan ma med pa dang / smon pa med pa'i chos de dag
259a5(khri pa): sgom na/ nyan thos sam/ rang sangs rgyas su 'gyur ro/ /sha ra dwa ti'i bu 'di la byang chub sems dpa' sems dpa' chen po rnam pa thams cad mkhyen pa nyid kyi sems dang ma bral ba dang / shes rab kyi pha rol tu phyin pas legs par zin pa dang / thabs
259a6(khri pa): la mkhas pa la brten te/ snying rje chen po mngon sum du byas nas/ stong pa nyid dang / mtshan ma med pa dang / smon pa med pa'i chos rnams sgom na/ de ni byang chub sems dpa'i skyon med par zhugs nas/ bla na med pa yang dag par rdzogs pa'i byang chub
259a7(khri pa): mngon par rdzogs par 'tshang rgya'o/ /sha ra dwa ti'i bu dper na sum cu rtsa gsum gyi lha rnams kyi nang na 'dab chags bya 'dab ma med pa lus dpag tshad brgya pa'am/ dpag tshad sum brgya pa zhig yod par gyur la/ de yang de nas 'dzam bu gling 'dir 'ong bar sems
259b1(khri pa): te/ 'dzam bu gling du gnas par bya'o snyam nas/ des bdag nyid mchongs la bdag nyid mchongs pa'i 'og tu bar skabs na/ de 'di snyam du da ni bdag 'dzam bu gling du ma lhung bar sum cu rtsa gsum gyi lha rnams kyi nang du gnas par bya'o snyam du sems na/ sha ra
259b2(khri pa): dwa ti'i bu 'di ji snyam du sems/ ci bya 'dab ma med pa des slar bdag nyid sum cu rtsa gsum gyi lha rnams kyi nang du gzhag par nus snyam 'am/ gsol pa/ btsun pa bcom ldan 'das ma lags so/ /bcom ldan 'das kyis bka' stsal pa/ sha ra dwa
259b3(khri pa): ti'i bu yang gal te bya 'dab ma med pa de/ de nas lhung bzhin du 'di snyam du sems te/ kye ma ma la bdag ma smas ma snang par 'dzam bu gling du gnas par bya'o snyam na/ sha ra dwa ti'i bu 'di ji snyam du sems/ ci bya 'dab ma med pa de ma smas ma snad par 'dzam
259b4(khri pa): bu'i gling du gnas par 'gyur snyam mam/ gsol pa/ btsun pa bcom ldan 'das ma lags te/ de ni smas pa dang / snang pa kho nar 'dzam bu'i gling du lhung zhing 'gum pa'am/ 'gum pa la thug pa'i sdug bsngal can du 'gyur lags so/ /de ci'i slad du zhe na/
259b5(khri pa): btsun pa bcom ldan 'das bya gang yang rung ba zhig lus che zhing 'dab ma ma mchis par gyur la/ mthon po zhig nas lhung ba de ni de bzhin du 'gyur ba'i slad du'o/ /bcom ldan 'das kyis bka' stsal pa/ sha ra dwa ti'i bu de de bzhin no/ /ji skad smras pa de
259b6(khri pa): bzhin te/ sha ra dwa ti'i bu byang chub sems dpa'i theg pa pa'i gang zag gang gis bskal pa mang po zhig tu sbyin pa byin zhing / de bzhin du tshul khrims bsrungs/ bzod pa bsgoms/ brtson 'grus brtsams/ bsam gtan dag bsgrubs/ shes rab bsgoms
259b7(khri pa): su zin kyang / de shes rab kyi pha rol tu phyin pa dang bral zhing / thabs la mkhas pa dang bral bar de stong pa nyid dang / mtshan ma med pa dang / smon pa med pa'i chos rnams sgom na/ yang dag pa'i mtha' mngon sum du byas nas nyan thos kyi sa'am/ rang sangs rgyas
260a1(khri pa): kyi sar ltung ngo / /de ci'i phyir zhe na/ 'di ltar byang chub sems dpa'i theg pa pa'i gang zag des rnam pa thams cad mkhyen pa nyid kyi sems dang bral bas/ chos de dag bskal pa mang po zhig tu bsgoms shing sbyin pa byin/ de bzhin du tshul khrims
260a2(khri pa): bsrungs/ bzod pa bsgoms/ brtson 'grus brtsams/ bsam gtan dag bsgrubs/ shes rab bsgoms par gyur pa de'i tshe/ shes rab kyi pha rol tu phyin pas yongs su ma zin pa dang / thabs la mkhas pa dang bral bas/ de'i phyir de ni nyan thos kyi sa
260a3(khri pa): 'am/ rang sangs rgyas kyi sar ltung ngo / /sha ra dwa ti'i bu gzhan yang byang chub sems dpa'i theg pa pa'i gang zag de 'das pa dang / ma byon pa dang / da ltar byung ba'i sangs rgyas bcom ldan 'das de dag gi ting nge 'dzin dang / tshul khrims dang / shes rab dang / rnam
260a4(khri pa): par grol ba dang / rnam par grol ba'i ye shes gzigs pa de dag sems shing mtshan mar 'dzin la kun tu 'dzin te/ sgom mod kyi/ 'on kyang des ni de bzhin gshegs pa'i tshul khrims kyi phyogs tsam yang mi shes so/ /de bzhin du des ni de bzhin gshegs pa'i rnam par grol
260a5(khri pa): ba dang / rnam par grol ba'i ye shes gzigs pa'i phyogs tsam yang mi shes la/ de yang mi shes mi mthong bzhin du byang chub kyi lam stong pa nyid de dang / mtshan ma med pa dang / smon pa med pa'i chos de dag gi sgra nyan par byed do/ /des sgra de yid la byas nas/
260a6(khri pa): mtshan mar 'dzin to/ /mtshan mar gzung nas kyang bla na med pa yang dag par rdzogs pa'i byang chub tu yongs su sngo bar byed de/ de ltar yongs su sngo bar byed pa'i byang chub sems dpa'i theg pa pa'i gang zag de ni nyan thos kyi sa'am/ rang sangs rgyas kyi sa la
260a7(khri pa): gnas par 'gyur ro/ /de ci'i phyir zhe na/ sha ra dwa ti'i bu gang shes rab kyi pha rol tu phyin pas yongs su ma zin pa dang / thabs la mkhas pa dang bral ba de ni de bzhin du 'gyur ba'i phyir ro/ /sha ra dwa ti'i bu 'di la byang chub sems dpa' sems dpa' chen po sems
260b1(khri pa): dang po bskyed phyin chad rnam pa thams cad mkhyen pa nyid kyi sems bskyed pa dang ma bral bar sbyin pa sbyin par byed/ tshul khrims srung / bzod pa skyed/ brtson 'grus rtsom/ bsam gtan dag la snyoms par 'jug pa de ni/ shes rab kyi pha rol tu phyin pa dang /
260b2(khri pa): thabs la mkhas pa dang ma bral bas 'das pa dang / ma byon pa dang / da ltar byung ba'i sangs rgyas bcom ldan 'das rnams kyi tshul khrims dang / ting nge 'dzin dang / shes rab dang / rnam par grol ba dang / rnam par grol ba'i ye shes gzigs pa gang
260b3(khri pa): yin pa de mtshan mar mi 'dzin la/ de stong pa nyid kyi ting nge 'dzin mtshan mar mi 'dzin/ mtshan ma med pa'i ting nge 'dzin dang / smon pa med pa'i ting nge 'dzin mtshan mar mi 'dzin te/ de ni bla na med pa yang dag par rdzogs pa'i byang chub dang nye ba yin par rig par
260b4(khri pa): bya'o/ /de ci'i phyir zhe na/ 'di ltar byang chub sems dpa' sems dpa' chen po des/ sems dang po bskyed phyin chad sbyin pa byin yang mtshan mar ma bzung / tshul khrims bsrungs kyang mtshan mar ma bzung / bzod pa bskyed kyang mtshan mar ma bzung /
260b5(khri pa): brtson 'grus brtsams kyang mtshan mar ma bzung / bsam gtan dag la snyoms par zhugs kyang mtshan mar ma bzung / shes rab bsgoms kyang mtshan mar ma bzung la/ 'das pa dang / ma byon pa dang / da ltar byung ba'i sangs rgyas bcom ldan
260b6(khri pa): 'das rnams kyi tshul khrims dang / ting nge 'dzin dang / shes rab dang / rnam par grol ba dang / rnam par grol ba'i ye shes gzigs pa mtshan mar ma bzung ba'i phyir te/ sha ra dwa ti'i bu gang mtshan ma dang bral ba'i sems kyis sbyin pa gtong / tshul khrims srung /
260b7(khri pa): bzod pa skyed/ brtson 'grus rtsom/ bsam gtan dag la snyoms par 'jug pa nas/ rnam pa thams cad mkhyen pa nyid kyi bar la spyod pa 'di ni byang chub sems dpa' sems dpa' chen po rnams kyi thabs la mkhas pa yin no/ /gsol pa/ bdag gis bcom ldan
261a1(khri pa): 'das kyis gsungs pa'i don 'tshal ba ltar na/ byang chub sems dpa' sems dpa' chen po gang sems dang po bskyed phyin chad shes rab kyi pha rol tu phyin pa dang / thabs la mkhas pa dang ma bral ba de'i bla na med pa yang dag par rdzogs pa'i byang chub
261a2(khri pa): ni the tshom ma mchis lags so/ /de ci'i slad du zhe na/ btsun pa bcom ldan 'das 'di ltar byang chub sems dpa' sems dpa' chen po des sems dang po bskyed slan chad 'di lta ste/ gzugs sam/ tshor ba'am/ 'du shes sam/ 'du byed rnams sam/ rnam
261a3(khri pa): par shes pa nas/ rnam pa thams cad mkhyen pa nyid kyi bar du gang zhig mngon par rdzogs par 'tshang rgya bar bgyid pa dang / gang gis mngon par rdzogs par 'tshang rgya ba dang / gang du mngon par rdzogs par 'tshang rgya ba'i chos ni nam yang mi dmigs pa'i slad du'o/ /btsun
261a4(khri pa): pa bcom ldan 'das byang chub sems dpa'i theg pa pa'i rigs kyi bu'am/ rigs kyi bu mo shes rab kyi pha rol tu phyin pa dang / thabs la mkhas pa dang ma bral ba de dag gis bla na med pa yang dag par rdzogs pa'i byang chub ni the tshom ma mchis par 'tshal bar bgyi lags so/ /
261a5(khri pa): de ci'i slad du zhe na/ btsun pa bcom ldan 'das 'di ltar shes rab kyi pha rol tu phyin pa dang / thabs la mkhas pa dang ma bral ba de dag gis sbyin pa gang dang gang btang ba mtshan mar ma bzung / de bzhin du tshul khrims gang dang gang bsrungs pa de mtshan mar ma bzung /
261a6(khri pa): bzod pa gang dang gang bsgrubs pa dang / brtson 'grus gang dang gang brtsams pa dang / bsam gtan gang dang gang dag la snyoms par zhugs pa dang / shes rab gang dang gang bsgoms pa de mtshan mar ma bzung ba'i slad du ste/ de lta lags pas rgyu des na/ byang chub
261a7(khri pa): sems dpa'i theg pa pa'i rigs kyi bu'am/ rigs kyi bu mo de dag gi bla na med pa yang dag par rdzogs pa'i byang chub ni the tshom ma mchis par 'tshal bar bgyi lags so/ /btsun pa bcom ldan 'das de lta lags pas na/ byang chub sems dpa' sems dpa' chen po
261b1(khri pa): lhag pa'i bsam pas/ bla na med pa yang dag par rdzogs pa'i byang chub mngon par rdzogs par 'tshang rgya bar 'tshal bas/ shes rab kyi pha rol tu phyin pas yongs su zin pa dang / thabs la mkhas pa dang ma bral bar bgyi'o/ /shes rab kyi pha rol tu phyin pa dang
261b2(khri pa): thabs la mkhas pa la gnas nas mi dmigs pa dang / mtshan ma ma mchis pa dang ldan pa'i sems kyis sbyin pa btang bar bgyi/ de bzhin du tshul khrims bsrung bar bgyi/ bzod pa bsgrub par bgyi/ brtson 'grus brtsam par bgyi/ bsam gtan dag la
261b3(khri pa): snyoms par 'jug par bgyi/ shes rab bsgom par bgyi zhing / de ltar gong ma bzhin du sbyar te/ rnam pa thams cad mkhyen pa nyid kyi bar la spyad par bgyi lags so/ /de nas 'dod pa na spyod pa'i lha rnams dang / gzugs na spyod pa'i lha rnams kyis bcom ldan
261b4(khri pa): 'das la 'di skad ces gsol to/ /btsun pa bcom ldan 'das bla na med pa yang dag par rdzogs pa'i byang chub ni mngon par 'byung dka' ste/ byang chub sems dpa' sems dpa' chen pos chos thams cad ma lus par mngon par rdzogs par 'tshang rgya bar yang bgyi
261b5(khri pa): 'tshal la/ btsun pa bcom ldan 'das chos de dag thams cad kyang ma mchis shing mi dmigs pa ni ngo mtshar lags so/ /bcom ldan 'das kyis bka' stsal pa/ lha dag de de bzhin no/ /ji skad smras pa de bzhin te/ bla na med pa yang dag par rdzogs pa'i byang chub ni
261b6(khri pa): mngon par 'byung dka' ste/ lha dag ngas kyang chos thams cad rnam pa thams cad du mngon par rdzogs par sangs rgyas te/ ngas kyang don dam par gang zhig mngon par rdzogs par 'tshang rgya ba'am/ gang gis mngon par rdzogs par 'tshang rgya ba'am/ gang du mngon par
261b7(khri pa): rdzogs par 'tshang rgya bar bya ba'i chos 'ga' yang ma dmigs so/ /de ci'i phyir zhe na/ chos thams cad ni 'dus byas dang / 'dus ma byas stong pa nyid kyi phyir/ shin tu rnam par dag pa'i phyir ro/ /de nas bcom ldan 'das la tshe dang ldan pa rab 'byor gyis 'di skad
262a1(khri pa): ces gsol to/ /btsun pa bcom ldan 'das bcom ldan 'das kyis gang 'di skad du/ lha dag bla na med pa yang dag par rdzogs pa'i byang chub ni mngon par 'byung dka'o zhes bka' stsal na/ bdag gis bcom ldan 'das kyis gsungs pa'i don
262a2(khri pa): 'tshal ba dang / bdag sems pa ltar na/ bla na med pa yang dag par rdzogs pa'i byang chub ni mngon par 'byung sla zhing / mngon par rdzogs par byang chub par sla ba snyam bgyid lags so/ /de ci'i slad du zhe na/ btsun pa bcom ldan 'das 'di ltar chos thams cad ni chos thams
262a3(khri pa): cad kyis stong la/ chos gang gis kyang chos gang yang mngon par rdzogs par 'tshang mi rgya ste/ chos thams cad stong pa la gang zhig mngon par rdzogs par 'tshang rgya ba'am/ gang gis mngon par rdzogs par 'tshang rgya ba'am/ gang du mngon par rdzogs par 'tshang rgya bar
262a4(khri pa): 'gyur ba'i chos de ma mchis shing mi dmigs pa'i slad du'o/ /de ci'i slad du zhe na/ btsun pa bcom ldan 'das 'di ltar chos thams cad ni chos thams cad kyis stong ste/ byang chub sems dpa' sems dpa' chen po chos gang zhig 'grib pa'am/ 'phel bar bgyi
262a5(khri pa): ba'i slad du sbyin pa stsol ba dang / de bzhin du tshul khrims srung ba dang / bzod pa sgom pa dang / brtson 'grus rtsom pa dang / bsam gtan dag la snyoms par 'jug pa dang / shes rab sgom pa dang / de bzhin du sbyar te/ rnam pa thams cad mkhyen pa nyid kyi
262a6(khri pa): bar la spyod pa'i chos de dag kyang ma mchis shing mi dmigs pa'i slad du ste/ btsun pa bcom ldan 'das rnam grangs des na/ byang chub sems dpa' sems dpa' chen po'i bla na med pa yang dag par rdzogs pa'i byang chub ni 'byung sla ba dang / mngon par rdzogs par sangs
262a7(khri pa): rgyas par sla lags so/ /de ci'i slad du zhe na/ btsun pa bcom ldan 'das 'di ltar gzugs ni ngo bo nyid kyis stong / de bzhin du tshor ba dang / 'du shes dang / 'du byed rnams dang / rnam par shes pa ni ngo bo nyid kyis stong / de bzhin du sbyar te/ rnam pa
262b1(khri pa): thams cad mkhyen pa nyid kyi bar ni ngo bo nyid kyis stong pa'i slad du'o/ /de nas tshe dang ldan pa sha ra dwa ti'i bus/ tshe dang ldan pa rab 'byor la 'di skad ces smras so/ /tshe dang ldan pa rab 'byor rnam grangs de nyid kyis na/ byang chub sems dpa'i bla na med pa yang dag par
262b2(khri pa): rdzogs pa'i byang chub ni shin tu 'byung bar dka' ba dang / mngon par rdzogs par byang chub par shin tu dka' ste/ dper na nam mkha' ni 'di snyam du bdag gis bla na med pa yang dag par rdzogs pa'i byang chub mngon par rdzogs par 'tshang rgya bar bya'o snyam du mi sems
262b3(khri pa): so/ /tshe dang ldan pa rab 'byor de bzhin du byang chub sems dpa' sems dpa' chen po yang 'di snyam du bdag gis bla na med pa yang dag par rdzogs pa'i byang chub mngon par rdzogs par 'tshang rgya bar bya'o snyam du mi sems so/ /de ci'i phyir zhe na/ tshe dang ldan pa
262b4(khri pa): rab 'byor 'di ltar chos thams cad ni nam mkha' dang mnyam pa ste/ byang chub sems dpa' sems dpa' chen pos chos thams cad nam mkha' lta bur mos nas/ bla na med pa yang dag par rdzogs pa'i byang chub mngon par rdzogs par 'tshang rgya ba'i phyir ro/ /tshe
262b5(khri pa): dang ldan pa rab 'byor gal te byang chub sems dpa' sems dpa' chen pos chos thams cad nam mkha' lta bur mos nas/ bla na med pa yang dag par rdzogs pa'i byang chub ni 'byung bar sla zhing / mngon par rdzogs par byang chub par sla ste/ 'byung bar dka' ba ma
262b6(khri pa): yin/ mngon par rdzogs par byang chub par dka' ba ma yin na ni/ byang chub sems dpa' sems dpa' chen po go cha bgos pa gang gA'i klung gi bye ma snyed dag bla na med pa yang dag par rdzogs pa'i byang chub las phyir ldog par mi 'gyur te/ tshe dang ldan pa rab 'byor
262b7(khri pa): rnam grangs des na/ bla na med pa yang dag par rdzogs pa'i byang chub ni shin tu 'byung bar dka' zhing mngon par rdzogs par byang chub par dka' bar mngon no/ /shes rab kyi pha rol tu phyin pa khri pa las/ yongs su gzung ba med pa dang / spang ba med pa'i le'u zhes
263a1(khri pa): bya ste/ nyi shu rtsa gsum pa'o// //de nas bcom ldan 'das la/ tshe dang ldan pa rab 'byor gyis 'di skad ces gsol to/ /btsun pa bcom ldan 'das byang chub sems dpa' sems dpa' chen po bla na med pa yang dag par rdzogs
263a2(khri pa): pa'i byang chub tu nges par 'byung bar 'tshal bas gang la gnas par bgyi lags/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /byang chub sems dpa' sems dpa' chen po bla na med pa yang dag par
263a3(khri pa): rdzogs pa'i byang chub tu nges par 'byung bar 'dod pas sems can thams cad la sems snyoms pa nyid la gnas par bya/ sems can thams cad la snyoms pa'i sems bskyed par bya'o/ /snyam pa'i sems nye bar bzhag nas/ sems can thams cad la phan pa'i sems
263a4(khri pa): kyis gtam 'dre bar bya/ phebs par smra bar bya'o/ /sems can thams cad la byams pa chen po bskyed par bya'o/ /sems can thams cad la nga rgyal bskyung bar bya'o/ /sems can thams cad la ston par 'du shes bskyed par bya'o/ /sems can thams cad
263a5(khri pa): la snyan cing 'jam pa'i tshig gis gtam 'dre bar bya/ phebs par smra bar bya'o/ /sems can thams cad la zhe 'gras pa med pa'i sems bskyed par bya'o/ /sems can thams cad la rnam par tho 'tsham pa med pa'i sems bskyed par bya'o/ /sems can thams cad la
263a6(khri pa): pha ma dang / ming sring gi sems bskyed par bya'o/ /sems can thams cad la mdza' bshes dang / ne'u zla dang / nye du'i sems bskyed par bya'o/ /sems can thams cad la pha ma dang / ming sring dang / mdza' bshes dang / ne'u zla dang / nye du'i sems kyis
263a7(khri pa): gtam 'dre bar bya/ phebs par smra bar bya'o/ /des kyang srog gcod pa spang bar bya/ gzhan dag kyang srog gcod pa spong ba nyid kyi lam yang dag par 'dzin du gzhug par bya/ rtag tu srog gcod pa spong ba nyid kyi bsngags pa brjod par bya/ gzhan gang dag srog gcod
263b1(khri pa): pa spong ba de dag gi bsngags pa yang brjod cing rjes su dga' bar bya'o/ /de ltar gong ma bzhin du sbyar te/ bdag gis kyang log par lta ba'i bar du spang bar bya/ gzhan dag kyang log par lta ba spong ba nyid kyis lam yang dag par 'dzin du gzhug par bya/ log par lta ba
263b2(khri pa): spong ba nyid kyi bsngags pa brjod par bya/ gzhan gang dag log par lta ba spong ba de dag gi bsngags pa brjod par bya/ rjes su dga' bar bya ste/ rab 'byor de ltar na byang chub sems dpa' sems dpa' chen po bla na med pa yang dag par rdzogs pa'i byang chub tu nges par 'byung
263b3(khri pa): bar 'dod pas chos de dag la de ltar gnas par bya ste/ de yang mi dmigs pa'i tshul gyis bya'o/ /de bzhin du bdag kyang bsam gtan dang po la snyoms par 'jug par bya zhing / bsam gtan bzhi pa'i bar la snyoms par 'jug par bya'o/ /gzhan dag kyang bsam gtan
263b4(khri pa): bzhi pa'i bar yang dag par 'dzin du gzhug par bya zhing / bsam gtan bzhi pa'i bar gyi bsngags pa brjod par bya/ gzhan gang dag bsam gtan bzhi pa'i bar la snyoms par 'jug pa de dag gi bsngags pa yang brjod cing rjes su dga' bar bya ste/ rab 'byor de ltar
263b5(khri pa): na byang chub sems dpa' sems dpa' chen po bla na med pa yang dag par rdzogs pa'i byang chub la gnas par 'dod pas/ chos de dag la de ltar gnas par bya ste/ de yang mi dmigs pa'i tshul gyis bya'o/ /rab 'byor gzhan yang byang chub sems dpa' sems dpa'
263b6(khri pa): chen pos byams pa'i sems la snyoms par 'jug par bya ba nas/ gzhan gang dag byams pa'i sems la snyoms par 'jug pa de dag gi bsngags pa yang brjod cing rjes su dga' bar bya'o/ /de bzhin du bdag kyang snying rje dang / dga' ba dang / btang snyoms kyi sems
263b7(khri pa): la snyoms par 'jug par bya zhing / gzhan gang dag snying rje dang / dga' ba dang / btang snyoms kyi sems kyi ting nge 'dzin gyi bar la snyoms par 'jug pa de dag gi bsngags pa yang brjod cing rjes su dga' bar bya'o/ /bdag kyang nam mkha' mtha' yas skye mched kyi
264a1(khri pa): snyoms par 'jug pa dang / rnam shes mtha' yas skye mched kyi snyoms par 'jug pa dang / ci yang med pa'i skye mched kyi snyoms par 'jug pa dang / 'du shes med 'du shes med min skye mched kyi bar gyi snyoms par 'jug pa la snyoms par 'jug par bya zhing /
264a2(khri pa): gzhan gang dag 'du shes med 'du shes med min skye mched kyi bar gyi snyoms par 'jug pa la snyoms par 'jug pa de dag gi bsngags pa yang brjod cing rjes su dga' bar bya'o/ /bdag gis kyang sbyin pa'i pha rol tu phyin pa yongs su rdzogs par bya/ gzhan dag kyang sbyin
264a3(khri pa): pa'i pha rol tu phyin pa yang dag par 'dzin du gzhug par bya/ sbyin pa'i pha rol tu phyin pa'i bsngags pa brjod par bya zhing / gzhan gang dag sbyin pa'i pha rol tu phyin pa yongs su rdzogs par byed pa de dag gi bsngags pa yang brjod cing rjes su dga' bar bya'o/ /de bzhin du ji
264a4(khri pa): ltar sbyin pa'i pha rol tu phyin par sbyar ba bzhin du/ shes rab kyi pha rol tu phyin pa'i bar la yang sbyar bar bya'o/ /rab 'byor de bzhin du byang chub sems dpa' sems dpa' chen pos bdag gis kyang nang stong pa nyid bsgom par bya/ gzhan dag kyang nang stong pa nyid sgom
264a5(khri pa): pa yang dag par 'dzin du gzhug par bya/ nang stong pa nyid sgom pa'i bsngags pa yang brjod par bya/ gzhan gang dag nang stong pa nyid sgom pa de dag gi bsngags pa yang brjod cing rjes su dga' bar bya'o/ /gong ma bzhin du sbyar te/ dngos po med pa'i ngo bo nyid stong pa
264a6(khri pa): nyid kyi bar la yang de bzhin du sbyar bar bya'o/ /de bzhin du bdag gis kyang dran pa nye bar gzhag pa bzhi bsgom par bya/ gzhan yang dran pa nye bar gzhag pa bzhi sgom pa yang dag par 'dzin du 'jug par bya/ dran pa nye bar gzhag pa sgom pa'i bsngags pa yang brjod par bya/
264a7(khri pa): gzhan gang dag dran pa nye bar gzhag pa bzhi sgom pa de dag gi bsngags pa yang brjod cing rjes su dga' bar bya'o/ /de bzhin du sbyar te/ bdag kyang 'phags pa'i lam yan lag brgyad pa'i bar du bsgom par bya/ gzhan yang 'phags pa'i lam yan lag brgyad
264b1(khri pa): pa sgom pa yang dag par 'dzin du gzhug par bya/ 'phags pa'i lam yan lag brgyad pa sgom pa'i bsngags pa yang brjod cing rjes su dga' bar bya'o/ /de bzhin du bdag gis kyang stong pa nyid dang / mtshan ma med pa dang / smon pa med pa'i ting nge 'dzin la snyoms
264b2(khri pa): par 'jug par bya/ gzhan yang stong pa nyid dang / mtshan ma med pa dang / smon pa med pa'i ting nge 'dzin dag yang dag par 'dzin du gzhug par bya/ stong pa nyid dang / mtshan ma med pa dang / smon pa med pa'i ting nge 'dzin de dag gi bsngags pa brjod par bya/ gzhan gang
264b3(khri pa): dag stong pa nyid dang / mtshan ma med pa dang / smon pa med pa dag gi ting nge 'dzin la snyoms par 'jug pa de dag gi bsngags pa yang brjod cing rjes su dga' bar bya'o/ /bdag kyang rnam par thar pa brgyad dang / mthar gyis gnas pa'i snyoms par 'jug pa dgu la snyoms
264b4(khri pa): par 'jug par bya/ gzhan yang rnam par thar pa brgyad dang / mthar gyis gnas pa'i snyoms par 'jug pa dgu po dag yang dag par 'dzin du gzhug par bya/ rnam par thar pa brgyad dang / mthar gyis gnas pa'i snyoms par 'jug pa dgu po dag gi bsngags pa brjod
264b5(khri pa): par bya/ gzhan gang dag rnam par thar pa brgyad dang / mthar gyis gnas pa'i snyoms par 'jug pa dgu la snyoms par 'jug pa de dag gi bsngags pa brjod cing rjes su dga' bar bya'o/ /bdag gis kyang de bzhin gshegs pa'i stobs bcu dang / mi 'jigs pa bzhi
264b6(khri pa): dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad yongs su rdzogs par bya/ gzhan yang sangs rgyas kyi chos ma 'dres pa brgyad kyi bar dag yang dag par 'dzin du gzhug par bya/
264b7(khri pa): sangs rgyas kyi chos ma 'dres pa brgyad kyi bar dag gi bsngags pa brjod par bya/ gzhan gang dag sangs rgyas kyi chos ma 'dres pa brgyad kyi bar dag yongs su rdzogs par byed pa de dag gi bsngags pa brjod cing rjes su dga' bar bya'o/ /bdag kyang rten cing 'brel par
265a1(khri pa): 'byung ba yan lag bcu gnyis pa lugs dang 'thun pa dang / lugs dang mi 'thun pa la nye bar brtag par bya'o/ /gzhan yang rten cing 'brel par 'byung ba yan lag bcu gnyis pa lugs dang 'thun pa dang / lugs dang mi 'thun pa la nye bar rtog pa'i
265a2(khri pa): bsngags pa brjod par bya/ yang dag par 'dzin du gzhug par bya/ gzhan gang dag rten cing 'brel par 'byung ba yan lag bcu gnyis pa lugs dang 'thun pa dang / lugs dang mi 'thun pa dag la nye bar rtog par byed pa de dag gi bsngags pa yang brjod cing rjes su dga'
265a3(khri pa): bar bya ste/ rab 'byor de ltar na byang chub sems dpa' sems dpa' chen po bla na med pa yang dag par rdzogs pa'i byang chub tu nges par 'byung bar 'dod pas/ chos 'di dag la de ltar bsgom par bya ste/ de yang mi dmigs pa'i tshul gyis bya'o/ /rab 'byor gzhan yang
265a4(khri pa): byang chub sems dpa' sems dpa' chen pos bdag gis kyang sdug bsngal 'phags pa'i bden pa yongs su shes par bya/ sdug bsngal kun 'byung ba 'phags pa'i bden pa spang bar bya/ sdug bsngal 'gog pa 'phags pa'i bden pa mngon sum du bya/ sdug bsngal
265a5(khri pa): 'gog par 'gyur ba'i lam 'phags pa'i bden pa de bsgom par bya'o/ /gzhan yang sdug bsngal yongs su shes par bya ba dang / kun 'byung ba spang bar bya ba dang / 'gog pa mngon sum du bya ba dang / lam sgom pa yang dag par 'dzin du gzhug par bya/ 'phags
265a6(khri pa): pa'i bden pa bzhi'i bsngags pa brjod par bya/ gzhan gang dag sdug bsngal 'phags pa'i bden pa yongs su shes pa dang / sdug bsngal kun 'byung ba 'phags pa'i bden pa spong ba dang / sdug bsngal 'gog pa 'phags pa'i bden pa mngon sum du byed pa dang / sdug
265a7(khri pa): bsngal 'gog par 'gro ba'i lam 'phags pa'i bden pa sgom par byed pa de dag gi bsngags pa brjod cing rjes su dga' bar bya'o/ /bdag gis kyang rgyun du zhugs pa'i 'bras bu mngon sum du bya ba'i shes pa bskyed par bya ste/ yang dag pa'i mtha' ni mngon sum du mi bya'o/ /
265b1(khri pa): gzhan yang rgyun du zhugs pa'i 'bras bu mngon sum du bya ba yang dag par 'dzin du gzhug par bya/ rgyun du zhugs pa'i 'bras bu mngon sum du bya ba'i bsngags pa brjod par bya/ gzhan gang dag rgyun du zhugs pa'i 'bras bu mngon sum du bya ba'i shes pa skyed par byed pa de
265b2(khri pa): dag gi bsngags pa yang brjod cing rjes su dga' bar bya'o/ /ji ltar rgyun du zhugs pa'i 'bras bu'i skabs su sbyar ba de bzhin du/ lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid kyi bar la yang sbyar bar bya'o/ /bdag
265b3(khri pa): gis kyang rang byang chub mngon sum du bya ba'i shes pa bskyed par bya ste/ yang dag pa'i mtha' ni mngon sum du mi bya'o/ /gzhan yang rang byang chub mngon sum du bya ba yang dag par 'dzin du gzhug par bya/ rang byang chub mngon sum du bya ba'i bsngags pa brjod par bya/ gzhan
265b4(khri pa): gang dag rang byang chub mngon sum du bya ba'i shes pa skyed par byed pa de dag gi bsngags pa yang brjod cing rjes su dga' bar bya'o/ /bdag kyang byang chub sems dpa'i skyon med pa la 'jug par bya/ gzhan yang byang chub sems dpa'i skyon med pa la yang dag par 'dzin du
265b5(khri pa): gzhug par bya/ byang chub sems dpa'i skyon med pa la 'jug pa'i bsngags pa yang brjod par bya/ gzhan gang dag byang chub sems dpa'i skyon med pa la 'jug par byed pa de dag gi bsngags pa yang brjod cing rjes su dga' bar bya'o/ /rab 'byor de ltar na byang chub
265b6(khri pa): sems dpa' sems dpa' chen po bla na med pa yang dag par rdzogs pa'i byang chub tu nges par 'byung bar 'dod pas/ chos 'di dag la de ltar gnas par bya ste/ de yang mi dmigs pa'i tshul gyis bya'o/ /rab 'byor gzhan yang byang chub sems dpa' sems dpa'
265b7(khri pa): chen pos bdag gis kyang sems can rnams yongs su smin par bya zhing / gzhan gang dag sems can rnams yongs su smin par byed pa'i bar du byed pa de dag gi bsngags pa yang brjod cing rjes su dga' bar bya'o/ /bdag gis kyang sangs rgyas kyi zhing rnams
266a1(khri pa): yongs su dag par bya zhing / gzhan gang dag sangs rgyas kyi zhing rnams yongs su dag par byed pa'i bar du byed pa de dag gi bsngags pa yang brjod cing rjes su dga' bar bya'o/ /bdag gis kyang byang chub sems dpa'i mngon par shes pa bskyed
266a2(khri pa): par bya zhing / gzhan gang dag byang chub sems dpa'i mngon par shes pa skyed pa'i bar du byed pa de dag gi bsngags pa yang brjod cing rjes su dga' bar bya'o/ /bdag gis kyang rnam pa thams cad mkhyen pa nyid mngon par rdzogs par byang chub par bya zhing / gzhan gang
266a3(khri pa): dag rnam pa thams cad mkhyen pa nyid mngon par rdzogs par 'tshang rgya bar byed pa de dag gi bsngags pa yang brjod cing rjes su dga' bar bya'o/ /bdag gis kyang bag chags kyi mtshams sbyor ba dang / nyon mongs pa thams cad spang bar bya/ gzhan yang bag chags
266a4(khri pa): kyi mtshams sbyor ba dang / nyon mongs pa thams cad spong ba yang dag par 'dzin du gzhug par bya/ bag chags kyi mtshams sbyor ba dang / nyon mongs pa thams cad spong ba'i bsngags pa yang brjod par bya/ gzhan yang bag chags kyi mtshams sbyor ba dang / nyon
266a5(khri pa): mongs pa thams cad spong bar byed pa de dag gi bsngags pa yang brjod cing rjes su dga' bar bya'o/ /rab 'byor de ltar na byang chub sems dpa' sems dpa' chen po bla na med pa yang dag par rdzogs pa'i byang chub tu nges par 'byung bar 'dod pas chos 'di dag la de ltar
266a6(khri pa): gnas par bya ste/ de yang mi dmigs pa'i tshul gyis bya'o// //shes rab kyi pha rol tu phyin pa khri pa/ bam po nyi shu bzhi pa/ rab 'byor gzhan yang byang chub sems dpa' sems dpa' chen pos bdag gis kyang tshe phun sum tshogs pa yongs su
266a7(khri pa): gzung bar bya/ gzhan yang tshe phun sum tshogs pa yang dag par 'dzin du gzhug par bya/ tshe phun sum tshogs pa'i bsngags pa brjod par bya/ gzhan gang dag tshe phun sum tshogs pa yongs su 'dzin pa de dag gi bsngags pa yang brjod cing rjes su dga' bar bya'o/ /
266b1(khri pa): bdag gis kyang chos kyi 'khor lo bskor bar bya/ gzhan gang dag chos kyi 'khor lo bskor ba'am/ bskor bar 'gyur ba'i bar de dag gi bsngags pa yang brjod cing rjes su dga' bar bya ste/ rab 'byor de ltar na byang chub sems dpa' sems dpa' chen po bla na med pa yang
266b2(khri pa): dag par rdzogs pa'i byang chub tu nges par 'byung bar 'dod pas/ chos 'di dag la de ltar gnas par bya ste/ de yang mi dmigs pa'i tshul gyis bya'o/ /rab 'byor byang chub sems dpa' sems dpa' chen pos de ltar shes rab kyi pha rol tu phyin pa la bslab par bya zhing /
266b3(khri pa): de ltar thabs la mkhas pa la gnas par bya'o/ /de ltar slob pa dang / de ltar gnas pa de'i gzugs sgrib pa med par 'gyur/ tshor ba sgrib pa med pa dang / 'du shes sgrib pa med pa dang / 'du byed rnams sgrib pa med pa dang / rnam par shes pa sgrib pa med par
266b4(khri pa): 'gyur ro/ /de bzhin du sbyar te/ dam pa'i chos gnas pa'i bar du sgrib pa med par 'gyur ro/ /de ci'i phyir zhe na/ rab 'byor 'di ltar byang chub sems dpa' sems dpa' chen po des/ sngon gyi mtha' nyid nas gzugs yongs su ma bzung ba dang / de bzhin du
266b5(khri pa): tshor ba dang / 'du shes dang / 'du byed rnams dang / rnam par shes pa yongs su ma bzung ba nas/ de bzhin du sbyar te/ sngon gyi mtha' nas thams cad mkhyen pa nyid kyi bar du yongs su ma bzung ba'i phyir ro/ /de ci'i phyir zhe na/ rab 'byor 'di ltar gzugs
266b6(khri pa): yongs su gzung du med pa de ni gzugs ma yin/ de bzhin du tshor ba dang / 'du shes dang / 'du byed rnams dang / rnam par shes pa gzung du med pa gang yin pa de ni/ rnam par shes pa ma yin/ de bzhin du sbyar te/ rnam pa thams cad mkhyen pa nyid kyi bar du
266b7(khri pa): gzung du med pa de ni/ rnam pa thams cad mkhyen pa nyid ma yin pa'i phyir ro/ /byang chub sems dpa' gnas pa 'di bshad pa na/ byang chub sems dpa' khri nyis stong gis mi skye ba'i chos la bzod pa thob bo/ /rab 'byor gzhan yang byang chub sems dpa' sems dpa'
267a1(khri pa): chen po sbyin pa'i pha rol tu phyin pa la spyod pas bkres pa dang / skom pa dang / bza' ba dang / btung ba dang / mal cha mi bdog pa'i sems can dag mthong na/ 'di snyam du bdag bla na med pa yang dag par rdzogs
267a2(khri pa): pa'i byang chub mngon par rdzogs par sangs rgyas pa'i sangs rgyas kyi zhing de na sems can de dag gi ser sna las byung ba'i skyon 'di 'dra ba 'di dag mi 'byung zhing med la/ rgyal chen bzhi'i ris kyi lha rnams dang / sum cu rtsa gsum dang / 'thab bral dang / dga' ldan
267a3(khri pa): dang / 'phrul dga' dang / gzhan 'phrul dbang byed kyi lha rnams kyi longs spyod dang / yongs su spyod pa ci 'dra ba de 'dra bar 'gyur bar bdag gis kyang 'bad par bya ste/ ci nas sangs rgyas kyi zhing de na sems can de dag gi longs spyod dang / yongs su spyod pa dag
267a4(khri pa): de lta bur 'gyur ba de ltar de srid du/ bdag gis sbyin pa'i pha rol tu phyin pa la spyad par bya'o snyam du nye bar brtag par bya ste/ rab 'byor byang chub sems dpa' sems dpa' chen po de ltar sbyin pa'i pha rol tu phyin pa la spyod pa ni/ myur du sbyin pa'i pha rol tu phyin pa
267a5(khri pa): yongs su rdzogs par byed pa yin no/ /rab 'byor gzhan yang byang chub sems dpa' sems dpa' chen po tshul khrims kyi pha rol tu phyin pa la spyod pas srog gcod pa nas/ log par lta ba'i bar rnams dang / tshe thung ba rnams dang / gnod pa mang ba dag dang /
267a6(khri pa): mdog ngan pa dag dang / mthu chung ba dag dang / longs spyod chung ba dag dang / rigs ngan du skyes pa dag dang / yan lag dang nying lag ma tshang ba dag dang / skye bo khong dge bas smad pa dag mthong na/ 'di snyam du kye ma bdag bla na med pa yang dag par rdzogs
267a7(khri pa): p a'i byang chub mngon par rdzogs par sangs rgyas pa'i sangs rgyas kyi zhing de na ci nas kyang sems can de dag gi 'chal pa'i tshul khrims las byung ba'i skyon 'di 'dra ba 'di dag mi 'byung zhing med par 'gyur ba de'i bar du bdag gis tshul khrims kyi pha rol tu phyin pa la spyad par
267b1(khri pa): bya'o snyam du nye bar brtag par bya ste/ rab 'byor byang chub sems dpa' sems dpa' chen po de ltar tshul khrims kyi pha rol tu phyin pa la spyod pa ni/ myur du tshul khrims kyi pha rol tu phyin pa yongs su rdzogs par byed pa yin no/ /rab 'byor gzhan yang byang chub sems dpa'
267b2(khri pa): sems dpa' chen po bzod pa'i pha rol tu phyin pa la spyod pas/ sems can phan tshun gnod sems su gyur pa dag dang / lan mang du khros pa dag dang / 'khrug pa'i sems dang ldan pa dag dang / bong ba dang / dbyug pa dang / mtshon chas bsnun pas phan tshun gnod
267b3(khri pa): sems byed pa dag dang / srog dang 'bral bar byed pa'i sems can dag mthong na 'di snyam du/ kye ma bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/ ci nas kyang sems can de dag gi gnod sems
267b4(khri pa): las byung ba'i skyon 'di lta bu 'di dag mi 'byung zhing med pa dang / sems can thams cad kyang dper na 'od gsal gyi lha rnams ltar rtag tu pha ma dang / ming sring lta bu'i sems su byams pa'i sems dang ldan par 'gyur ba de srid du bdag gis bzod pa'i pha rol tu phyin pa la
267b5(khri pa): spyad par bya'o snyam du nye bar brtag par bya ste/ rab 'byor byang chub sems dpa' sems dpa' chen po de ltar bzod pa'i pha rol tu phyin pa la spyod pa na/ myur du bzod pa'i pha rol tu phyin pa yongs su rdzogs par byed pa yin no/ /rab 'byor gzhan yang byang chub sems
267b6(khri pa): dpa' sems dpa' chen po brtson 'grus kyi pha rol tu phyin pa la spyod pas le lo can dag dang / mtho ris dang / byang grol la rgyab kyis phyogs pa dag dang / theg pa gsum las lhung ba'i sems can dag mthong na/ 'di snyam du kye ma bdag bla na med pa yang dag par
267b7(khri pa): rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/ ci nas kyang sems can de dag gi le lo las byung ba'i skyon 'di lta bu 'di dag mi 'byung zhing med la/ sems can thams cad kyang dge ba dag la brten cing / nges par legs pa'i
268a1(khri pa): phyir brtson 'grus brtsams nas/ theg pa gsum po gang yang rung bas yongs su mya ngan las 'da' bar 'gyur ba de srid du bdag gis brtson 'grus kyi pha rol tu phyin pa la spyad par bya'o snyam du nye bar brtag par bya ste/ rab 'byor byang chub sems
268a2(khri pa): dpa' sems dpa' chen po de ltar brtson 'grus kyi pha rol tu phyin pa la spyod pa ni/ myur du brtson 'grus kyi pha rol tu phyin pa yongs su rdzogs par byed pa yin no/ /rab 'byor gzhan yang byang chub sems dpa' sems dpa' chen po bsam gtan gyi pha rol tu phyin pa la spyod
268a3(khri pa): pas sgrib pa lngas bsgribs pa dag dang / bsam gtan bzhi dang bral ba dag dang / gzugs med pa'i snyoms par 'jug pa bzhi dang bral ba'i sems can dag mthong na/ 'di snyam du kye ma bdag bla na med pa yang dag par rdzogs pa'i byang chub mngon par rdzogs par
268a4(khri pa): sangs rgyas pa'i sangs rgyas kyi zhing de na/ ci nas kyang sems can de dag gi sgrib pa lnga'i skyon 'di lta bu 'di dag mi 'byung zhing med la/ sems can thams cad kyang rnam par thar pa brgyad la/ bsam gtan par 'gyur ba de srid du bdag gis bsam gtan gyi pha rol
268a5(khri pa): tu phyin pa la spyad par bya'o snyam du nye bar brtag par bya ste/ rab 'byor byang chub sems dpa' sems dpa' chen po de ltar bsam gtan gyi pha rol tu phyin pa la spyod pa ni/ myur du bsam gtan gyi pha rol tu phyin pa yongs su rdzogs par byed pa yin no/ /rab 'byor
268a6(khri pa): gzhan yang byang chub sems dpa' sems dpa' chen po shes rab kyi pha rol tu phyin pa la spyod pas/ sems can shes rab 'chal pa dag dang / 'jig rten pa dang / 'jig rten las 'das pa'i yang dag pa'i lta ba dang bral ba dag dang / sdig pa'i las kun tu spyod pa
268a7(khri pa): dag dang / bya ba ma yin pa smra ba dag mthong na/ 'di snyam du kye ma bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/ ci nas kyang sems can de dag gi gti mug las byung ba'i skyon 'di lta bu 'di dag
268b1(khri pa): mi 'byung zhing med la/ sems can thams cad kyang rig pa gsum dang ldan par 'gyur ba de srid du bdag gis shes rab kyi pha rol tu phyin pa la spyad par bya'o snyam du nye bar brtag par bya ste/ rab 'byor byang chub sems dpa' sems dpa' chen po de ltar shes rab kyi pha rol
268b2(khri pa): tu phyin pa la spyod pa ni/ myur du shes rab kyi pha rol tu phyin pa yongs su rdzogs par byed pa yin no/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/ tshogs gsum po 'di lta ste/ yang dag pa nyid du nges pa'i
268b3(khri pa): tshogs dang / log pa nyid du nges pa'i tshogs dang / ma nges pa'i tshogs la gnas pa dag mthong na/ 'di snyam du kye ma bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/ ci nas kyang sems can de
268b4(khri pa): dag tshogs gcig po 'di lta ste/ yang dag pa nyid du nges pa'i tshogs su 'gyur zhing / tshogs gzhan gnyis po 'di lta ste/ log pa nyid du nges pa'i tshogs dang / ma nges pa'i tshogs kyi sgra yang grag par mi 'gyur ba de srid du/ bdag gis pha rol tu phyin pa drug
268b5(khri pa): la spyad par bya/ sangs rgyas kyi zhing yang yongs su dag par bya/ sems can rnams kyang yongs su smin par bya'o snyam du nye bar brtag par bya ste/ rab 'byor byang chub sems dpa' sems dpa' chen po de ltar pha rol tu phyin pa drug la spyod pa ni/ pha rol tu phyin
268b6(khri pa): pa drug yongs su rdzogs par byed cing / rnam pa thams cad mkhyen pa nyid dang yang nye bar gyur pa yin no/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/ sems can dmyal ba dang / dud 'gro'i skye gnas
268b7(khri pa): dang / gshin rje'i 'jig rten du skyes pa'i sems can dag mthong na/ 'di snyam du kye ma bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/ ci nas kyang ngan song gsum po dag gi sgra yang mi grag na/
269a1(khri pa): 'byung ba lta smos kyang ci dgos par 'gyur ba de srid du/ bdag gis pha rol tu phyin pa drug la spyad par bya/ sangs rgyas kyi zhing yang yongs su dag par bya/ sems can rnams kyang yongs su smin par bya'o snyam du nye bar brtag par bya ste/ rab
269a2(khri pa): 'byor byang chub sems dpa' sems dpa' chen po de ltar pha rol tu phyin pa drug la spyod pa ni/ pha rol tu phyin pa drug yongs su rdzogs par byas nas/ rnam pa thams cad mkhyen pa nyid dang yang nye bar gyur pa yin no/ /rab 'byor gzhan yang byang chub sems dpa' sems
269a3(khri pa): dpa' chen po de pha rol tu phyin pa drug la spyod pas/ sa 'di sdong dum dang / tsher ma dang / ngam grog dang / g.yang sa dang / gtor khung nas 'bab pa dang / phyi sa khung gang dag yod pa de dag mthong na/ 'di snyam du kye ma bdag bla na med pa yang dag par rdzogs
269a4(khri pa): pa'i byang chub mngon par rdzogs par sangs rgyas pa'i sangs rgyas kyi zhing de na/ sems can de dag gi bdud kyi las de lta bu de dag mi 'byung zhing / sangs rgyas kyi zhing de yang rin po che sna bdun las byas pa/ lag mthil ltar mnyam par gyur pa/ shing ljon
269a5(khri pa): pa sna tshogs dang / me tog sna tshogs dang / 'bras bu sna tshogs dang ldan pa/ bya mang po sna tshogs pa dag gdangs snyan pa sgrogs pa dang / chu klung dang / khron pa dang / 'bab chu dang / mtshe'u dang / lteng ka dang / rdzing bu sna tshogs phun sum tshogs pa can du
269a6(khri pa): 'gyur ba de srid du/ bdag gis pha rol tu phyin pa drug la spyad par bya/ sangs rgyas kyi zhing yang yongs su dag par bya/ sems can rnams kyang yongs su smin par bya'o snyam du nye bar brtag par bya ste/ rab 'byor byang chub sems dpa' sems dpa' chen po de ltar pha
269a7(khri pa): rol tu phyin pa drug la spyod pa ni/ pha rol tu phyin pa drug yongs su rdzogs par byed cing / rnam pa thams cad mkhyen pa nyid dang yang nye bar gyur pa yin no/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/ sa
269b1(khri pa): chen po sa las byas shing rdo dang / bye mas kun tu khebs la rdul dang / gseg ma dang / gram pa dang / rdo bas gang ba dag mthong na/ 'di snyam du kye ma bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing
269b2(khri pa): de na/ ci nas kyang sa chen po de bai dUr+ya sngon po las byas pa dang / gser gyi bye ma'i gcal bkram par 'gyur ba de srid du/ bdag gis pha rol tu phyin pa drug la spyad par bya/ sangs rgyas kyi zhing yang yongs su dag par bya/ sems can rnams kyang yongs su smin
269b3(khri pa): par bya'o snyam du nye bar brtag par bya ste/ rab 'byor byang chub sems dpa' sems dpa' chen po de ltar pha rol tu phyin pa drug la spyod pa ni/ pha rol tu phyin pa drug yongs su rdzogs par byed cing / rnam pa thams cad mkhyen pa nyid dang yang nye bar gyur pa yin no/ /rab
269b4(khri pa): 'byor gzhan yang byang chub sems dpa' sems dpa' chen po pha rol tu phyin pa drug la spyod pas yongs su 'dzin pa la gnas shing / de'i rgyu las byung ba sdig pa'i las lnga byas pa dag mthong na/ 'di snyam du kye ma bdag bla na med pa yang dag par rdzogs pa'i byang chub mngon
269b5(khri pa): par rdzogs par sangs rgyas pa'i sangs rgyas kyi zhing de na/ ci nas kyang sems can de dag gi yongs su 'dzin pa 'di lta ste/ gzugs yongs su 'dzin pa nas/ rnam par shes pa'i bar du yongs su 'dzin pa'i ming yang grag par mi 'gyur ba de srid du/ bdag gis
269b6(khri pa): pha rol tu phyin pa drug la spyad par bya/ sangs rgyas kyi zhing yang yongs su dag par bya/ sems can rnams kyang yongs su smin par bya'o snyam du nye bar brtag par bya ste/ rab 'byor byang chub sems dpa' sems dpa' chen po de ltar pha rol tu phyin pa drug la spyod pa ni/ pha
269b7(khri pa): rol tu phyin pa drug yongs su rdzogs par byed cing / rnam pa thams cad mkhyen pa nyid dang yang nye bar gyur pa yin no/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/ rigs bzhi po 'di lta ste/ rgyal rigs dang /
270a1(khri pa): bram ze'i rigs dang / rje'u rigs dang / dmangs rigs dag mthong na/ 'di snyam du kye ma bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/ ci nas kyang rigs bzhi po dag gi sgra
270a2(khri pa): yang grag par mi 'gyur zhing / gzhan du na mi zhes bya ba 'ba' zhig gi grangs su 'gro bar 'gyur ba de srid du/ bdag gis pha rol tu phyin pa drug la spyad par bya/ sangs rgyas kyi zhing yang yongs su dag par bya/ sems can rnams kyang yongs su smin par bya'o snyam du nye bar
270a3(khri pa): brtag par bya ste/ rab 'byor byang chub sems dpa' sems dpa' chen po de ltar pha rol tu phyin pa drug la spyod pa ni/ pha rol tu phyin pa drug yongs su rdzogs par byed cing / rnam pa thams cad mkhyen pa nyid dang yang nye bar gyur pa yin no/ /rab 'byor gzhan yang byang
270a4(khri pa): chub sems dpa' sems dpa' chen po pha rol tu phyin pa drug la spyod pas/ sems can rnams kyi kha dog tha dad pa dag mthong na/ 'di snyam du kye ma bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/ ci
270a5(khri pa): nas kyang sems can de dag gi kha dog tha dad pa nyid med cing / gzhan du na gser gyi mdog can dag dang / blta na sdug cing gzugs bzang zhing mdzes te/ kha dog bzang po rgyas pa mchog dang ldan par 'gyur ba de srid du/ bdag gis pha rol tu phyin pa drug la spyad par
270a6(khri pa): bya/ sangs rgyas kyi zhing yang yongs su dag par bya/ sems can rnams kyang yongs su smin par bya'o snyam du nye bar brtag par bya ste/ rab 'byor byang chub sems dpa' sems dpa' chen po de ltar pha rol tu phyin pa drug la spyod pa ni/ pha rol tu phyin pa drug yongs su
270a7(khri pa): rdzogs par byed cing / rnam pa thams cad mkhyen pa nyid dang yang nye bar gyur pa yin no/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/ bdag po mthong na 'di snyam du kye ma bdag bla na med pa yang dag par rdzogs pa'i
270b1(khri pa): byang chub mngon par rdzogs par sangs rgyas pa'i sangs rgyas kyi zhing de na/ de bzhin gshegs pa dgra bcom pa yang dag par rdzogs pa'i sangs rgyas chos kyi rgyal po ma gtogs par sems can de dag gi bdag po zla med par 'gyur ba de srid du/ bdag gis pha rol tu phyin
270b2(khri pa): pa drug la spyad par bya/ sangs rgyas kyi zhing yang yongs su dag par bya/ sems can rnams kyang yongs su smin par bya'o snyam du nye bar brtag par bya ste/ rab 'byor byang chub sems dpa' sems dpa' chen po de ltar pha rol tu phyin pa drug la spyod pa ni/ pha rol tu phyin pa
270b3(khri pa): drug yongs su rdzogs par byed cing / rnam pa thams cad mkhyen pa nyid dang yang nye bar gyur pa yin no/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/ sems can rnams kyi 'gro ba tha dad pa dag mthong na/ 'di
270b4(khri pa): snyam du bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/ ci nas kyang sems can de dag gi 'gro ba tha dad pa 'di lta ste/ sems can dmyal ba'am/ dud 'gro'i skye gnas sam/ gshin rje'i 'jig
270b5(khri pa): rten nam/ lha'i 'jig rten nam/ mi'i 'jig rten med par 'gyur zhing / gzhan du na 'di lta ste/ sems can thams cad dran pa nye bar gzhag pa bzhi dang / 'phags pa'i lam yan lag brgyad pa'i bar la las gcig par 'gyur ba de srid du/ bdag gis pha rol tu
270b6(khri pa): phyin pa drug la spyad par bya/ sangs rgyas kyi zhing yang yongs su dag par bya/ sems can rnams kyang yongs su smin par bya'o snyam du nye bar brtag par bya ste/ rab 'byor byang chub sems dpa' sems dpa' chen po de ltar pha rol tu phyin pa drug la spyod pa ni/ pha rol tu phyin pa
270b7(khri pa): drug yongs su rdzogs par byed cing / rnam pa thams cad mkhyen pa nyid dang yang nye bar gyur pa yin no/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/ sems can rnams kyi skye gnas bzhi po 'di lta ste/ sgo nga
271a1(khri pa): las skye ba dang / mngal las skye ba dang / drod gsher las skye ba dang / rdzus te skye ba dag mthong na/ 'di snyam du kye ma bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/ ci nas
271a2(khri pa): kyang sems can de dag gi skye gnas gsum po 'di lta ste/ sgo nga las skye ba'i skye gnas dang / mngal nas skye ba'i skye gnas dang / drod gsher las skye ba'i skye gnas dag med cing / sems can thams cad skye gnas gzhan du rdzus te skye ba 'ba' zhig tu 'gyur ba de srid du/
271a3(khri pa): bdag gis pha rol tu phyin pa drug la spyad par bya/ sangs rgyas kyi zhing yang yongs su dag par bya/ sems can rnams kyang yongs su smin par bya'o snyam du nye bar brtag par bya ste/ rab 'byor byang chub sems dpa' sems dpa' chen po de ltar pha rol tu phyin pa drug la
271a4(khri pa): spyod pa ni/ pha rol tu phyin pa drug yongs su rdzogs par byed cing / rnam pa thams cad mkhyen pa nyid dang yang nye bar gyur pa yin no/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/ sems can mngon par
271a5(khri pa): shes pa lnga dang bral ba dag dang / dman pa dag mthong na/ 'di snyam du kye ma bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/ ci nas kyang sems can thams cad mngon par shes pa lnga dang ldan par 'gyur
271a6(khri pa): ba de srid du/ bdag gis pha rol tu phyin pa drug la spyad par bya/ sangs rgyas kyi zhing yang yongs su dag par bya/ sems can rnams kyang yongs su smin par bya'o snyam du nye bar brtag par bya ste/ rab 'byor byang chub sems dpa' sems dpa' chen po de ltar pha rol tu phyin pa
271a7(khri pa): drug la spyod pa ni/ pha rol tu phyin pa drug yongs su rdzogs par byed cing / rnam pa thams cad mkhyen pa nyid dang yang nye bar gyur pa yin no/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/ sems can rnams kyi bshang
271b1(khri pa): gci dag mthong na/ 'di snyam du kye ma bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/ sems can de dag gi bshang gci dag ye med cing / sems can thams cad kyang dper na 'od gsal gyi lha rnams
271b2(khri pa): ltar dga' ba'i zas dang ldan par 'gyur ba de srid du/ bdag gis pha rol tu phyin pa drug la spyod par bya/ sangs rgyas kyi zhing yongs su dag par bya/ sems can rnams kyang yongs su smin par bya'o snyam du nye bar brtag par bya ste/ rab 'byor byang chub sems dpa'
271b3(khri pa): sems dpa' chen po de ltar pha rol tu phyin pa drug la spyod pa ni/ pha rol tu phyin pa drug yongs su rdzogs par byed cing / rnam pa thams cad mkhyen pa nyid dang yang nye bar gyur pa yin no/ /rab 'byor gzhan yang byang chub sems dpa' sems dpa' chen po pha rol tu phyin
271b4(khri pa): pa drug la spyod pas/ sems can 'od dang bral ba rnams mthong na/ 'di snyam du nye bar brtag par bya zhes bya ba nas/ rang las 'od 'byung bar 'gyur ba zhes bya ba'i bar dang / rnam pa thams cad mkhyen pa nyid dang yang nye bar gyur pa yin no/ /zhes bya ba'i bar du gong
271b5(khri pa): ma bzhin du sbyar ro/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/ sems can rnams kyi zla ba dang / zla ba phyed pa dang / dus dang / lo dag mthong na/ 'di snyam du kye ma bdag bla na med pa yang dag par rdzogs
271b6(khri pa): pa'i byang chub mngon par rdzogs par sangs rgyas pa'i sangs rgyas kyi zhing de na/ sems can de dag gi zla ba dang / zla ba phyed dang / dus dang / lo rnams kyi sgra yang grag par mi 'gyur ba de srid du/ bdag gis pha rol tu phyin pa drug la spyad par bya/ sangs rgyas kyi zhing yang
271b7(khri pa): yongs su dag par bya/ sems can rnams kyang yongs su smin par bya'o snyam du nye bar brtag par bya ste zhes bya ba nas/ rnam pa thams cad mkhyen pa nyid dang yang nye bar gyur pa yin no/ /zhes bya ba'i bar du gong ma bzhin du sbyar ro/ /rab 'byor gzhan yang byang chub sems dpa'
272a1(khri pa): sems dpa' chen po pha rol tu phyin pa drug la spyod pas/ sems can tshe phun sum tshogs pa dang bral ba dag mthong na/ 'di snyam du nye bar brtag par bya/ zhes bya ba nas/ tshe dpag tu med par 'gyur ba zhes bya ba'i bar du gong ma bzhin du sbyar ba dang /
272a2(khri pa): rnam pa thams cad mkhyen pa nyid dang yang nye bar gyur pa yin no/ /zhes bya ba'i bar du gong ma bzhin du sbyar ro/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/ sems can mtshan dang bral ba dag mthong na/ 'di
272a3(khri pa): snyam du nye bar brtag par bya zhes bya ba nas/ sems can thams cad skyes bu chen po'i mtshan sum cu rtsa gnyis dang ldan par gyur pa zhes bya ba'i bar du gong ma bzhin du sbyar ba dang / rnam pa thams cad mkhyen pa nyid dang yang nye bar gyur pa yin no zhes bya ba'i bar du gong ma bzhin
272a4(khri pa): du sbyar ro/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/ sems can dge ba'i rtsa ba dang bral ba dag mthong na/ 'di snyam du nye bar brtag par bya zhes bya ba nas/ sangs rgyas kyi zhing de na sems can rnams dge ba'i
272a5(khri pa): rtsa ba thams cad dang ldan zhing / dge ba'i rtsa ba de dag gis sangs rgyas bcom ldan 'das rnams la rim gror byed par 'gyur ba zhes bya ba'i bar du gong ma bzhin du sbyar ba dang / rnam pa thams cad mkhyen pa nyid dang yang nye bar gyur pa yin no/ /zhes bya ba'i bar du gong ma
272a6(khri pa): bzhin du sbyar ro/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/ sems can nad kyis btab pa rnams mthong na/ 'di snyam du kye ma bdag bla na med pa yang dag par rdzogs pa'i byang chub mngon par rdzogs par sangs rgyas
272a7(khri pa): pa'i sangs rgyas kyi zhing de na/ sems can de dag gi nad bzhi po 'di lta ste/ rlung las gyur pa dang / mkhris pa las gyur pa dang / bad kan las gyur pa dang / 'dus pa las gyur pa dag mi 'byung zhing / gzhan yang nyon mongs pa'i nad gsum po 'di lta ste/ 'dod chags dang /
272b1(khri pa): zhe sdang dang / gti mug rnams mi 'byung bar 'gyur ba de srid du/ bdag gis pha rol tu phyin pa drug la spyad par bya/ sangs rgyas kyi zhing yang yongs su dag par bya/ sems can rnams kyang yongs su smin par bya'o snyam du nye bar brtag par bya zhes bya ba nas/ rnam pa thams
272b2(khri pa): cad mkhyen pa nyid dang yang nye bar gyur pa yin no zhes bya ba'i bar du gong ma bzhin du sbyar ro/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/ nyan thos kyi theg pa dang / rang sangs rgyas kyi theg pa la yang dag par zhugs
272b3(khri pa): pa'i sems can rnams mthong na/ 'di snyam du kye ma bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/ ci nas kyang sems can de dag gi theg pa gnyis po 'di lta ste/ nyan thos kyi theg pa dang / rang sangs
272b4(khri pa): rgyas kyi theg pa'i sgra yang grag par mi 'gyur ba de srid du/ bdag gis pha rol tu phyin pa drug la spyad par bya/ sangs rgyas kyi zhing yang yongs su dag par bya/ sems can rnams kyang yongs su smin par bya'o snyam du nye bar brtag par bya'o zhes bya ba nas/ rnam pa thams cad
272b5(khri pa): mkhyen pa nyid dang yang nye bar gyur pa yin no/ /zhes bya ba'i bar du gong ma bzhin du sbyar ro/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/ sems can lhag pa'i nga rgyal can dag mthong na/ 'di snyam du kye ma bdag bla
272b6(khri pa): na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/ ci nas kyang sems can de dag gi nga rgyal gyi sgra yang grag par mi 'gyur ba de srid du/ bdag gis pha rol tu phyin pa drug la spyad par bya/ sangs rgyas kyi zhing yang yongs
272b7(khri pa): su dag par bya/ sems can rnams kyang yongs su smin par bya'o snyam du nye bar brtag par bya zhes bya ba nas/ rnam pa thams cad mkhyen pa nyid dang yang nye bar gyur pa yin no zhes bya ba'i bar du gong ma bzhin du sbyar ro/ /rab 'byor gzhan yang byang chub sems dpa' sems dpa'
273a1(khri pa): chen po pha rol tu phyin pa drug la spyod pas/ sems can rnams kyi tshe dpag tu yod pa dang / 'od chung ba dang / sangs rgyas bcom ldan 'das rnams kyi nyan thos kyi dge 'dun dpag tu yod pa dag mthong na/ 'di snyam du kye ma bdag bla na med pa yang dag
273a2(khri pa): par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/ sems can de dag gi tshe dpag tu med pa dang / 'od dpag tu med par 'gyur ba dang / nyan thos kyi dge 'dun dpag tu med par 'gyur ba de srid du bdag gis pha rol tu phyin pa drug la spyad par
273a3(khri pa): bya/ sangs rgyas kyi zhing yang yongs su dag par bya/ sems can rnams kyang yongs su smin par bya'o snyam du nye bar brtag par bya'o zhes bya ba nas/ rnam pa thams cad mkhyen pa nyid dang yang nye bar gyur pa yin no zhes bya ba'i bar du gong ma bzhin du sbyar ro/ /rab 'byor gzhan
273a4(khri pa): yang byang chub sems dpa' sems dpa' chen po pha rol tu phyin pa drug la spyod pas/ sangs rgyas kyi zhing dpag tu yod pa mthong na/ 'di snyam du kye ma bdag bla na med pa yang dag par rdzogs pa'i byang chub mngon par rdzogs par sangs rgyas pa na/ phyogs bcu'i 'jig rten
273a5(khri pa): gyi khams gang gA'i klung gi bye ma snyed dag na/ sangs rgyas kyi zhing ji snyed yod pa de snyed du bdag gi sangs rgyas kyi zhing gcig tu 'gyur ba de srid du/ bdag gis pha rol tu phyin pa drug la spyad par bya/ sangs rgyas kyi zhing yang yongs su dag par bya/ sems can rnams kyang
273a6(khri pa): yongs su smin par bya'o snyam du nye bar brtag par bya ste/ rab 'byor byang chub sems dpa' sems dpa' chen po de ltar pha rol tu phyin pa drug la spyod pa ni/ myur du pha rol tu phyin pa drug yongs su rdzogs par byed cing / rnam pa thams cad mkhyen pa nyid dang yang nye bar gyur pa
273a7(khri pa): yin no/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/ 'di snyam du kye ma 'khor ba 'di ni yun ring ba'o/ /kye ma 'jig rten gyi khams 'di ni yun ring ba'o snyam du nye bar brtag par bya zhing / yang 'di snyam du kye ma
273b1(khri pa): 'khor ba 'di ni nam mkha' lta bur mu med pa'o/ /kye ma sems can gyi khams 'di ni nam mkha' ltar mu med pa yin mod kyi/ 'di la chos kyi brdas sems can zhe'am/ 'khor ba zhe 'am/ rnam par thar pa zhes tha snyad du 'dogs pa ma gtogs par sems can 'ga' yang
273b2(khri pa): 'khor ba med cing / mya ngan las 'das pa med la/ sems can 'ga' yang yongs su grol ba med do snyam du tshul bzhin du yid la bya ste/ rab 'byor de ltar byang chub sems dpa' sems dpa' chen po pha rol tu phyin pa drug la spyod pa ni/ myur du pha rol tu phyin pa drug yongs
273b3(khri pa): su rdzogs par byed cing / rnam pa thams cad mkhyen pa nyid dang yang nye bar gyur pa yin no/ /rab 'byor byang chub sems dpa' sems dpa' chen po shes rab kyi pha rol tu phyin pa dang bral ba gang la la zhig gis bskal pa gang gA'i klung gi bye ma snyed du dkon mchog gsum
273b4(khri pa): po 'di lta ste/ sangs rgyas dang / chos dang / dge 'dun dkon mchog la dbul ba dag phul zhing / de las gzhan pa'i sems can dag la yang sbyin pa dag byin na/ rab 'byor 'di ji snyam du sems/ ci byang chub sems dpa' sems dpa' chen po de gzhi de las
273b5(khri pa): bsod nams mang du skyed snyam mam/ gsol pa/ btsun pa bcom ldan 'das mang lags so/ /btsun pa bde bar gshegs pa tshad ma mchis lags so/ /bcom ldan 'das kyis bka' stsal pa/ de bas kyang gang zhig ji skad bstan pa'i shes rab kyi
273b6(khri pa): pha rol tu phyin pa zab mo 'di la rnal 'byor du byed na/ 'di nyid ches bsod nams mang du skyed do/ /de ci'i phyir zhe na/ 'di lta ste/ shes rab kyi pha rol tu phyin pa'i theg pa 'di ni/ byang chub sems dpa' sems dpa' chen po rnams kyi theg pa ste/ theg pa 'dis
273b7(khri pa): de dag rnam pa thams cad mkhyen pa nyid du rjes su 'gro ba'i phyir ro/ /rab 'byor 'di ji snyam du sems/ byang chub sems dpa' sems dpa' chen po shes rab kyi pha rol tu phyin pa dang bral ba gang zhig bskal pa gang gA'i klung gi bye ma snyed du rgyun du zhugs pa dag
274a1(khri pa): la yon 'bul bar byed cing / de bzhin du lan cig phyir 'ong ba rnams dang / phyir mi 'ong ba rnams dang / dgra bcom pa rnams dang / rang sangs rgyas rnams la yon dag dbul na/ ci de gzhi de las bsod nams mang du skyed snyam mam/ gsol
274a2(khri pa): pa/ btsun pa bcom ldan 'das mang lags so/ /btsun pa bde bar gshegs pa tshad ma mchis lags so/ /bcom ldan 'das kyis bka' stsal pa/ de bas kyang gang zhig ji skad bstan pa'i shes rab kyi pha rol tu phyin pa zab mo 'di la rnal 'byor du byed na/ 'di nyid
274a3(khri pa): ches bsod nams mang du skyed do/ /de ci'i phyir zhe na/ rab 'byor byang chub sems dpa' sems dpa' chen po shes rab kyi pha rol tu phyin pa 'di la spyod pa ni/ nyan thos dang / rang sangs rgyas kyi sa las 'das shing byang chub sems dpa'i skyon med pa las 'das nas/ bla
274a4(khri pa): na med pa yang dag par rdzogs pa'i byang chub mngon par rdzogs par 'tshang rgya ba'i phyir ro/ /rab 'byor 'di ji snyam du sems/ byang chub sems dpa' sems dpa' chen po shes rab kyi pha rol tu phyin pa dang bral ba gang zhig bskal pa gang gA'i klung gi bye ma snyed du sbyin pa dag
274a5(khri pa): sbyin par byed/ tshul khrims srung / bzod pa sgrub/ brtson 'grus rtsom/ bsam gtan dag la snyoms par 'jug /shes rab sgom na/ ci de gzhi de las bsod nams mang du skyed snyam mam/ gsol pa/ btsun pa bcom ldan 'das mang lags so/ /btsun
274a6(khri pa): pa bde bar gshegs pa tshad ma mchis lags so/ /bcom ldan 'das kyis bka' stsal pa/ de bas kyang gang zhig ji skad bstan pa'i shes rab kyi pha rol tu phyin pa zab mo 'di la nyi ma 'ga' tsam yang rnal 'byor du byed cing / sbyin pa dag sbyin par byed/ tshul khrims srung /
274a7(khri pa): bzod pa sgrub/ brtson 'grus rtsom/ bsam gtan dag la snyoms par 'jug /shes rab sgom na/ 'di nyid ches bsod nams mang du skyed do/ /de ci'i phyir zhe na/ rab 'byor 'di ltar de ni yongs su rdzogs par byed pa yin pa'i phyir ro/ /rab 'byor 'di ji snyam du
274b1(khri pa): sems/ byang chub sems dpa' sems dpa' chen po shes rab kyi pha rol tu phyin pa dang bral ba gang zhig bskal pa gang gA'i klung gi bye ma snyed du sems can thams cad la chos kyi sbyin pa sbyin par byed na/ ci de gzhi de las bsod nams mang du skyed snyam mam/ gsol pa/
274b2(khri pa): btsun pa bcom ldan 'das mang lags so/ /btsun pa bde bar gshegs pa tshad ma mchis lags so/ /bcom ldan 'das kyis bka' stsal pa/ de bas kyang gang zhig ji skad bstan pa'i shes rab kyi pha rol tu phyin pa zab mo 'di la gnas te/ nyi ma gcig tsam chos
274b3(khri pa): kyi sbyin pa byin na/ 'di nyid ches bsod nams mang du skyed do/ /de ci'i phyir zhe na/ rab 'byor 'di ltar byang chub sems dpa' sems dpa' chen po gang la la shes rab kyi pha rol tu phyin pa dang bral ba de ni/ rnam pa thams cad mkhyen pa nyid dang bral ba yin la/ gang
274b4(khri pa): zhig shes rab kyi pha rol tu phyin pa dang ma bral ba de ni/ rnam pa thams cad mkhyen pa nyid dang ma bral ba yin pa'i phyir te/ rab 'byor de lta bas na byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar
274b5(khri pa): 'dod pas shes rab kyi pha rol tu phyin pa dang ma bral bar bya'o/ /rab 'byor 'di ji snyam du sems/ byang chub sems dpa' sems dpa' chen po shes rab kyi pha rol tu phyin pa dang bral ba gang zhig bskal pa gang gA'i klung gi bye ma snyed du 'di lta ste/ dran pa nye bar
274b6(khri pa): gzhag pa bzhi dang / yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa dang / rnam par thar pa'i sgo gsum la rnal 'byor du byed na/ ci de gzhi
274b7(khri pa): de las bsod nams mang du skyed snyam mam/ gsol pa/ btsun pa bcom ldan 'das mang lags so/ /btsun pa bde bar gshegs pa tshad ma mchis lags so/ /bcom ldan 'das kyis bka' stsal pa/ de bas kyang gang zhig ji skad bstan pa'i shes rab kyi pha rol tu phyin
275a1(khri pa): pa zab mo 'di la gnas te/ dran pa nye bar gzhag pa bzhi nas/ rnam par thar pa'i sgo gsum gyi bar la rnal 'byor du byed na/ 'di nyid ches bsod nams mang du skyed do/ /de ci'i phyir zhe na/ rab 'byor 'di ni gnas ma yin zhing skabs med de/ byang chub
275a2(khri pa): sems dpa' sems dpa' chen po gang shes rab kyi pha rol tu phyin pa dang ma bral ba de rnam pa thams cad mkhyen pa nyid las ldog pa de ni gnas med pa'i phyir ro/ /gnas yin zhing skabs yod pa ni byang chub sems dpa' sems dpa' chen po gang shes rab kyi pha rol tu phyin pa dang
275a3(khri pa): bral ba de rnam pa thams cad mkhyen pa nyid las ldog pa de ni gnas yod de/ rab 'byor de ltar na byang chub sems dpa' sems dpa' chen pos rtag tu shes rab kyi pha rol tu phyin pa dang ma bral bar bya'o/ /rab 'byor 'di ji snyam du sems/ byang chub sems dpa' sems dpa'
275a4(khri pa): chen po shes rab kyi pha rol tu phyin pa dang bral ba gang zhig bskal pa gang gA'i klung gi bye ma snyed du zang zing gi sbyin pa dang / chos kyi sbyin pa byin nas/ so sor brtags pa dang ldan pa ma yin pa'i yid la byed pa dag gis sems can thams cad dang thun mong du byas nas/ bla na med pa
275a5(khri pa): yang dag par rdzogs pa'i byang chub tu yongs su sngo bar byed na/ de ci gzhi de las bsod nams mang du skyed snyam mam/ gsol pa/ btsun pa bcom ldan 'das mang lags so/ /btsun pa bde bar gshegs pa tshad ma mchis lags so/ /bcom ldan 'das kyis bka'
275a6(khri pa): stsal pa/ de bas kyang gang zhig ji skad bstan pa'i shes rab kyi pha rol tu phyin pa zab mo 'di la gnas te/ nyi ma gcig tsam yang chos kyi sbyin pa dang / zang zing gi sbyin pa byin na/ so sor brtags pa dang ldan pa'i yid la byed pas sems can thams cad dang thun mong du byas
275a7(khri pa): nas bla na med pa yang dag par rdzogs pa'i byang chub tu yongs su sngo bar byed na/ 'di nyid ches bsod nams mang du skyed do/ /de ci'i phyir zhe na/ rab 'byor 'di lta ste/ shes rab kyi pha rol tu phyin pa'i yongs su bsngo ba 'di ni yongs su bsngo ba yin te/ rab 'byor gang shes rab
275b1(khri pa): kyi pha rol tu phyin pa'i bsngo ba dang bral ba de ni yongs su bsngo ba ma yin par rtogs par bya ba'i phyir ro/ /de ci'i phyir zhe na/ rab 'byor shes rab kyi pha rol tu phyin pa ni/ byang chub kyi phyogs kyi chos de rnams kyi sngon du 'dren pa yin pa'i phyir te/ rab 'byor de lta bas na byang chub
275b2(khri pa): sems dpa' sems dpa' chen pos rtag tu shes rab kyi pha rol tu phyin pa dang ma bral bar bya/ shes rab kyi pha rol tu phyin pa'i bsngo ba la mkhas par bya'o/ /rab 'byor 'di ji snyam du sems/ byang chub sems dpa' sems dpa' chen po shes rab kyi pha rol tu phyin pa dang bral ba
275b3(khri pa): gang zhig gis bskal pa gang gA'i klung gi bye ma snyed du 'das pa dang / ma 'ongs pa dang / da ltar byung ba'i sangs rgyas bcom ldan 'das nyan thos kyi dge 'dun dang bcas pa rnams kyi dge ba'i rtsa ba de dag thams cad la rjes su yi rang bar byas nas sems can thams cad dang thun
275b4(khri pa): mong du byas te/ bla na med pa yang dag par rdzogs pa'i byang chub tu yongs su sngo bar byed na/ ci de gzhi de las bsod nams mang du skyed snyam mam/ gsol pa/ btsun pa bcom ldan 'das mang lags so/ /btsun pa bde bar gshegs pa tshad ma mchis lags so/ /
275b5(khri pa): bcom ldan 'das kyis bka' stsal pa/ de bas kyang gang zhig shes rab kyi pha rol tu phyin pa zab mo ji skad bstan pa 'di la gnas te/ nyi ma gcig tsam yang dge ba'i rtsa ba de dag thams cad la rjes su yi rang nas sems can thams cad dang thun mong du byas te/ bla na med
275b6(khri pa): pa yang dag par rdzogs pa'i byang chub tu yongs su sngo bar byed na/ 'di nyid ches bsod nams mang du skyed do/ /de ci'i phyir zhe na/ rab 'byor shes rab kyi pha rol tu phyin pa ni yongs su bsngo ba thams cad kyi sngon du 'gro ba yin pa'i phyir te/ rab 'byor de lta bas na byang
275b7(khri pa): chub sems dpa' sems dpa' chen pos shes rab kyi pha rol tu phyin pa'i yongs su bsngo ba la mkhas par bya'o/ /shes rab kyi pha rol tu phyin pa khri pa las/ dang po 'jug pa'i le'u zhes bya ste/ nyi shu rtsa bzhi pa'o// //de nas bcom ldan 'das la tshe dang
276a1(khri pa): ldan pa rab 'byor gyis 'di skad ces gsol to/ /btsun pa bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pas/ ji ltar stong pa nyid kyi ting nge 'dzin la yongs su 'dris par bgyi/ ji ltar stong pa nyid kyi
276a2(khri pa): ting nge 'dzin la snyoms par 'jug par bgyi/ ji ltar mtshan ma ma mchis pa'i ting nge 'dzin la yongs su 'dris par bgyi/ ji ltar mtshan ma ma mchis pa'i ting nge 'dzin la snyoms par 'jug par bgyi/ ji ltar smon pa ma mchis pa'i ting nge 'dzin la yongs su 'dris par bgyi/ ji ltar smon
276a3(khri pa): pa ma mchis pa'i ting nge 'dzin la snyoms par 'jug par bgyi/ ji ltar dran pa nye bar gzhag pa bzhi la yongs su 'dris par bgyi/ ji ltar dran pa nye bar gzhag pa bzhi la bsgom par bgyi/ de bzhin du sbyar te/ 'phags pa'i lam yan lag brgyad pa'i bar la ji
276a4(khri pa): ltar yongs su 'dris par bgyi/ ji ltar 'phags pa'i lam yan lag brgyad pa'i bar la bsgom par bgyi/ ji ltar de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po
276a5(khri pa): dang / sangs rgyas kyi chos ma 'dres pa brgyad kyi bar la yongs su 'dris par bgyi/ ji ltar sangs rgyas kyi chos ma 'dres pa brgyad kyi bar dag bsgom par bgyi lags/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces
276a6(khri pa): bka' stsal to/ /rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pas/ gzugs stong zhes bya bar so sor brtag par bya'o/ /de bzhin du tshor ba dang / 'du shes dang / 'du byed rnams dang / rnam par shes pa stong
276a7(khri pa): zhes bya bar so sor brtag par bya'o/ /de bzhin du sbyar te/ 'dod pa'i khams dang / gzugs kyi khams dang / gzugs med pa'i khams stong zhes bya bar so sor brtag par bya ste/ ci nas kyang so sor rtog pa na/ sems rnam par mi g.yeng ba de ltar so sor brtag
276b1(khri pa): par bya'o/ /sems rnam par ma g.yengs na/ des chos de dag yang dag pa ji lta ba bzhin du mthong bar 'gyur ro/ /des chos de dag yang dag par rjes su mthong yang mngon sum du ni mi byed do/ /de ci'i phyir zhe na/ rab 'byor 'di ltar byang chub sems dpas rang
276b2(khri pa): gi mtshan nyid kyis stong pa'i chos thams cad la legs par bslabs pa yin zhing chos gang yang 'phel ba'am/ rnam par gcod par mi byed la/ mngon sum du mi byed pa'i bar gyi phyir ro/ /de ci'i phyir zhe na/ 'di ltar des don dam par gang zhig mngon sum du byed pa dang /
276b3(khri pa): gang gis mngon sum du byed pa dang / gang mngon sum du bya ba'i chos thams cad yang dag par rjes su ma mthong ba'i phyir ro/ /de skad ces bka' stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das
276b4(khri pa): gang bcom ldan 'das kyis 'di skad du/ byang chub sems dpa' sems dpa' chen pos chos thams cad stong pa mngon sum du mi bya'o zhes bka' stsal na/ btsun pa bcom ldan 'das byang chub sems dpa' sems dpa' chen po stong pa nyid la gnas nas/ stong
276b5(khri pa): pa nyid ji ltar mngon sum du bgyid lags/ bcom ldan 'das kyis bka' stsal pa/ rab 'byor gang gi tshe byang chub sems dpa' sems dpa' chen po rnam pa thams cad kyi mchog dang ldan pa'i stong pa nyid la so sor rtog cing / mngon sum du bya'o snyam du ni mi rtog
276b6(khri pa): gi / yongs su 'dris par bya'o snyam du so sor rtog la/ 'di ni mngon sum du bya ba'i dus ma yin no zhes so sor rtog ste/ 'di ni yongs su 'dris par bya ba'i dus yin no zhes so sor rtog par byed do/ /byang chub sems dpa' sems dpa' chen po sems mnyam par ma
276b7(khri pa): gzhag na yang dmigs pa dag la sems nye bar gtod de/ bar ma dor yang byang chub sems dpa' sems dpa' chen po byang chub kyi phyogs kyi chos rnams las yongs su mi nyams so/ /de bzhin du sbyar te/ sangs rgyas kyi chos ma 'dres pa brgyad kyi bar dag las kyang
277a1(khri pa): yongs su mi nyams la/ zag pa med pa yang mngon sum du mi byed do/ /de ci'i phyir zhe na/ rab 'byor byang chub sems dpa' sems dpa' chen po ni de lta bu'i chos rgya chen po rnams dang ldan pa'i phyir ro/ /de ci'i phyir zhe na/ rab 'byor 'di ltar byang chub
277a2(khri pa): sems dpa' sems dpa' chen po rnams ni/ byang chub kyi phyogs kyi chos rnams la shin tu gnas pa'i phyir ro/ /rab 'byor byang chub sems dpa' sems dpa' chen po de ltar shes rab kyi pha rol tu phyin pa la spyod pa ni/ 'di ni yongs su 'dris par bya ba'i dus yin gyi/
277a3(khri pa): 'di ni mngon sum du bya ba'i dus ma yin no zhes bya bar rab tu shes so/ /rab 'byor byang chub sems dpa' sems dpa' chen po des kyang 'di snyam du/ 'di ni sbyin pa'i pha rol tu phyin pa'i dus yin no/ /'di ni tshul khrims kyi pha rol tu phyin pa dang / 'di ni bzod pa'i pha rol
277a4(khri pa): tu phyin pa dang / 'di ni brtson 'grus kyi pha rol tu phyin pa dang / 'di ni bsam gtan gyi pha rol tu phyin pa dang / 'di ni shes rab kyi pha rol tu phyin pa'i dus yin no/ /'di ni dran pa nye bar gzhag pa bzhi bsgom pa'i dus yin no/ /'di ni 'phags pa'i lam yan lag brgyad pa'i
277a5(khri pa): bar du bsgom pa'i dus yin no/ /'di ni stong pa nyid dang / mtshan ma med pa dang / smon pa med pa'i ting nge 'dzin dag bsgom pa'i dus yin no/ /'di ni de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams
277a6(khri pa): pa chen po dang / snying rje chen po dang / sangs rgyas kyi chos ma 'dres pa brgyad bsgom pa'i dus yin no/ /'di ni rnam pa thams cad mkhyen pa nyid bsgom pa'i dus yin gyi/ 'di ni rgyun du zhugs pa'i 'bras bu bsgom pa'i dus ma yin/ 'di ni lan cig phyir 'ong ba'i 'bras
277a7(khri pa): bu bsgom pa dang / phyir mi 'ong ba'i 'bras bu bsgom pa'i dus dang / dgra bcom pa nyid kyi 'bras bu bsgom pa dang / rang byang chub bsgom pa'i dus ma yin no snyam du nye bar brtag par bya ste/ rab 'byor byang chub sems dpa' sems dpa' chen pos de ltar shes rab kyi pha
277b1(khri pa): rol tu phyin pa la spyod pa ni/ stong pa nyid dang / mtshan ma med pa dang / smon pa med pa dag la yongs su 'dris par byed mod kyi/ stong pa nyid dang / mtshan ma med pa dang / smon pa med pa'i chos rnams la yang dag pa'i mtha' ni mngon sum du mi byed do/ /de bzhin du sbyar
277b2(khri pa): te/ dran pa nye bar gzhag pa rnams dang / yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa'i bar la 'dris par byed mod
277b3(khri pa): kyi/ yang dag pa'i mtha' ni mngon sum du mi byed do/ /rab 'byor dper na skyes bu la la zhig dpa' ba dang / dam bcas pa la brtan pa dang / gzugs bzang ba dang / mdzes pa dang / blta na sdug pa dang / 'phong rtsal gyi las legs par bslabs pa zhig tu gyur la/
277b4(khri pa): des kyang mtshon cha sra ba dag bcangs shing / sgyu rtsal drug cu rtsa bzhi tshar phyin pa/ bzo'i gnas thams cad rtogs par khong du chud par gyur pa/ rig pa'i gnas brgyad la legs par bslabs pa/ skye bo mang po la dben pa dang / dga' ba dang / yid du 'ong bar
277b5(khri pa): gyur na/ thams cad la legs par bslabs pa'i phyir dgos pa gang dang gang brtsams pa thams cad las rnyed pa chen po dang ldan par 'gyur te/ de'i tshe yang skye bo mang pos bla mar byed/ ri mor byed/ mchod pa byed la phyir zhing yid rangs te/ dga' ba dang / mchog tu dga'
277b6(khri pa): ba dang / yid bde ba skyes par gyur pa de/ dgos pa zhig gi phyir pha ma dang / spun dang / sring mo dang / chung ma dang / bu dang / bu mo dang / bu smad rnams khrid de 'brog dgon pa byis pa rnams 'jigs par byed pa spu zing zhes byed pa zhig tu song la/ der song nas kyang
277b7(khri pa): pha ma dang / spun dang / sring mo dang / chung ma dang / bu dang / bu mo dang / bu smad de dag la ma 'jigs shig /kho bos khyed 'jigs shing skrag pa chen po 'di las bde legs dang / bde bar 'bros su gzhug cing myur du thar bar bya'o zhes bsgo la/ 'brog dgon pa
278a1(khri pa): der yang de dag gi dgra bo dang / gsod pa dang / phyir rgol ba mang po dag cig byung bar gyur la/ de yang shes rab kyi stobs mchog dang ldan pa yin pas/ des pha ma dang / spun dang / sring mo dang / chung ma dang / bu dang / bu mo dang / bu smad
278a2(khri pa): rnams 'brog dgon pa de nas bde legs dang / bde bar bton nas/ slar grong dang / grong khyer dang / grong rdal du zhugs nas dga' ba dang / yid bde ba skyes la/ ma snad ma smas par gnas par byed cing / sems can de dag la phyir rgol ba'i sems sam/ sems
278a3(khri pa): 'khrug par yang mi byed do/ /de ci'i phyir zhe na/ rab 'byor 'di ltar skyes bu des 'phong gi las dang / de las gzhan pa'i dgos pa thams cad la shin tu byang bar byas pa'i phyir ro/ /rab 'byor de bzhin du byang chub sems dpa' sems dpa' chen po gang gi tshe byams
278a4(khri pa): pa dang ldan pa dang / snying rje dang ldan pa dang / dga' ba dang ldan pa dang / btang snyoms dang ldan pa'i sems kyis khyab par byas te/ bsgrubs nas gnas shing byang chub sems dpa' sems dpa' chen po de bar skabs de na/ tshad med pa bzhi la gnas nas pha rol tu phyin
278a5(khri pa): pa drug yongs su rdzogs par byed do/ /pha rol tu phyin pa drug yongs su rdzogs par byas nas zag pa zad par ma gyur pa kho nar rnam pa thams cad mkhyen pa nyid la yongs su 'dris par byed la/ stong pa nyid dang / mtshan ma med pa dang / smon pa med la gnas nas kyang de dag
278a6(khri pa): gi dbang du mi 'gro/ de dag gis 'phrogs par mi 'gyur te/ gang mngon sum du byas pas nyan thos sam/ rang sangs rgyas kyi sar ltung bar 'gyur ba'i rnam par thar pa'i sgo de dag mngon sum du yang mi byed do/ /rab 'byor dper na 'dab chags bya ni bar snang la rgyu yang
278a7(khri pa): sa la mi ltung zhing / nam mkha' la rgyu ste/ der yang mi gnas la/ gos par 'gyur ba yang med do/ /rab 'byor de bzhin du byang chub sems dpa' sems dpa' chen po yang rnam par thar pa'i sgo stong pa nyid dang / mtshan ma med pa dang / smon pa med pa la 'dris par byed
278b1(khri pa): cing / de dag la yang gnas la/ de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad kyi bar dag gis rnam pa thams
278b2(khri pa): cad mkhyen pa nyid rjes su 'thob par 'gyur ba ma rdzogs par gang mngon sum du byas na nyan thos kyi sa'am/ rang sangs rgyas kyi sar ltung bar 'gyur ba'i rnam par thar pa'i sgo stong pa nyid dang / mtshan ma med pa dang / smon pa med pa mngon sum du mi byed do/ /rab 'byor
278b3(khri pa): dper na skyes bu stobs dang ldan pa 'phong gi bslab pa la legs par bslabs pa des mda' gnam rgyang du 'phangs la/ gnam rgyang du 'phangs nas/ mda' de las gzhan pa dag gis mda' snga ma de'i phyi bzhin du brgyud de/ de ji srid du 'dod pa de srid du mda' de sa la ltung du mi
278b4(khri pa): ster la/ kye ma mda' 'di sa la ltung yang ci ma rung snyam nas/ des mda' phyi ma yang gnam rgyang du ma 'phangs na/ mda' gcig nas gcig tu brgyud pa de sa la ltung bar 'gyur ro/ /rab 'byor de bzhin du byang chub sems dpa' sems dpa' chen po shes rab kyi pha rol tu
278b5(khri pa): phyin pa la spyod pa/ thabs la mkhas pas yongs su zin pa yang ji srid du dge ba'i rtsa ba de dag bla na med pa yang dag par rdzogs pa'i byang chub tu yongs su smin par ma gyur pa de srid du yang dag pa'i mtha' dam pa de mngon sum du mi byed kyi/ gang gi tshe dge ba'i rtsa ba de dag bla na med pa
278b6(khri pa): yang dag par rdzogs pa'i byang chub tu yongs su smin par gyur pa de'i tshe ni yang dag pa'i mtha' dam pa mngon sum du byed de/ rab 'byor de lta bas na byang chub sems dpa' sems dpa' chen po shes rab kyi pha rol tu phyin pa la spyod pas/ chos 'di dag gi chos nyid la de ltar nges
278b7(khri pa): par brtag par bya'o/ / //shes rab kyi pha rol tu phyin pa khri pa/ bam po nyi shu lnga pa/ de skad ces bka' stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das byang chub sems dpa' sems
279a1(khri pa): dpa' chen po gang chos nyid 'di la slob pa dang / yang dag pa'i mtha' la slob pa dang / de bzhin nyid la slob pa dang / chos kyi dbyings la slob pa dang / mtha' las 'das pa stong pa nyid la slob pa dang / rang gi mtshan nyid stong pa nyid kyi bar la
279a2(khri pa): slob pa dang / rnam par thar pa'i sgo gsum po dag gi bar la slob par bgyid kyang bar ma dor ltung bar yang mi 'gyur ba'i byang chub sems dpa' sems dpa' chen po rnams kyi dka' ba bgyid pa de ni btsun pa bcom ldan 'das ngo mtshar lags so/ /de ni mchog tu ngo mtshar
279a3(khri pa): lags so/ /bcom ldan 'das kyis bka' stsal pa/ rab 'byor 'di ltar byang chub sems dpa' sems dpa' chen po rnams ni sems can thams cad yongs su mi gtong ba yin zhing / de dag ni 'di lta bu'i smon lam gyi khyad par can yin te/ rab 'byor byang chub
279a4(khri pa): sems dpa' sems dpa' chen po de 'di lta bu'i sems rlabs po che mngon par bsgrubs te/ bdag ni sems can thams cad yongs su mi gtong ba yin zhing / bdag kho nas yod pa ma yin pa'i chos rnams la gnas pa'i sems can de dag thams cad yongs su thar bar bya'o
279a5(khri pa): snyam nas/ de'i phyir byang chub sems dpa' sems dpa' chen po sems can de dag la rnam par thar pa'i sgo stong pa nyid mngon par sgrub par byed/ de bzhin du rnam par thar pa'i sgo mtshan ma med pa dang / smon pa med pa mngon par sgrub par byed la/ byang chub sems
279a6(khri pa): dpa' sems dpa' chen po gang bla na med pa yang dag par rdzogs pa'i byang chub mngon par rdzogs par sangs ma rgyas kyi bar du bar ma dor yang dag pa'i mtha' mngon sum du mi byed pa ni/ rnam par thar pa'i sgo stong pa nyid dang / mtshan ma med pa dang / smon pa med pa dag la
279a7(khri pa): thabs la mkhas pa yin par rig par bya'o/ /rab 'byor gzhan yang byang chub sems dpa' sems dpa' chen po ni zab mo'i gnas gang dag yin pa 'di lta ste/ nang stong pa nyid nas/ dngos po med pa'i ngo bo nyid stong pa nyid kyi bar dang / de bzhin du dran pa
279b1(khri pa): nye bar gzhag pa bzhi dang / 'phags pa'i lam yan lag brgyad pa'i bar de dag la rtag tu so sor rtog par byed cing / rnam par thar pa'i sgo gsum la rtag tu so sor rtog par byed la/ 'di ltar yang sems mngon par sgrub ste/ sems can 'di dag ni yun
279b2(khri pa): ring po nas sdig pa'i grogs po'i dbang du song ba/ bdag tu lta ba'i dmigs pa la spyod pa/ de bzhin du sems can lta bu'i dmigs pa nas/ tshor ba po dang / tshor bar byed pa po'i bar du lta ba spang ba'i phyir/ bla na med pa yang dag par rdzogs pa'i byang
279b3(khri pa): chub mngon par rdzogs par 'tshang rgya bar byed la/ de dag de ltar dmigs par spyod pa'i sems can dag la chos ston par byed de/ de'i tshe byang chub sems dpa' sems dpa' chen po rnam par thar pa'i sgo stong pa nyid kyi ting nge 'dzin la snyoms par 'jug kyang yang
279b4(khri pa): dag pa'i mtha' gang mngon sum du byas nas/ rgyun du zhugs pa'i 'bras bu'am/ lan cig phyir 'ong ba'i 'bras bu'am/ phyir mi 'ong ba'i 'bras bu'am/ dgra bcom pa nyid dam/ rang byang chub mngon sum du byed par 'gyur ba'i yang dag pa'i mtha' mngon sum du
279b5(khri pa): mi byed do/ /byang chub sems dpa' sems dpa' chen po gang gi tshe/ rnam par thar pa'i sgo mtshan ma med pa'i ting nge 'dzin tam/ smon pa med pa'i ting nge 'dzin la snyoms par 'jug pa de nyid kyi tshe na/ de la zag pa med pa'i chos thams cad mngon sum du 'gyur mod kyi/
279b6(khri pa): yang dag pa'i mtha' gang mngon sum du byas nas/ rgyun du zhugs pa'i 'bras bu nas/ rang byang chub kyi bar du mngon sum du byed par 'gyur ba'i yang dag pa'i mtha' re zhig mngon sum du mi byed do/ /rab 'byor byang chub sems dpa' sems dpa' chen po de ltar shes rab kyi pha
279b7(khri pa): rol tu phyin pa la spyod pa sems bskyed pa 'di dag dge ba'i rtsa ba de dag dang ldan pa ni bar ma dor yang dag pa'i mtha' mngon sum du yang mi byed la/ bsam gtan bzhi dang / gzugs med pa'i snyoms par 'jug pa bzhi dang / dran pa nye bar gzhag pa bzhi las yongs su nyams
280a1(khri pa): par mi 'gyur ba nas/ 'phags pa'i lam yan lag brgyad pa'i bar las yongs su nyams par yang mi 'gyur ro/ /rnam par thar pa'i sgo stong pa nyid dang / mtshan ma med pa dang / smon pa med pa dag las yongs su nyams par mi 'gyur ro/ /
280a2(khri pa): de bzhin du de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad las yongs su nyams par mi 'gyur te/ rab 'byor byang chub
280a3(khri pa): sems dpa' sems dpa' chen po de ltar shes rab kyi pha rol tu phyin pa la spyod pa de'i tshe/ bla na med pa yang dag par rdzogs pa'i byang chub mngon par rdzogs par sangs ma rgyas kyi bar du byang chub kyi phyogs kyi chos thams cad dang / sangs rgyas kyi chos thams cad las yongs
280a4(khri pa): su nyams par mi 'gyur ro/ /de ni rtag tu thabs la mkhas pas yongs su zin pa dang / chos dkar po dag gis rnam par 'phel ba dang / de'i dbang po dag kyang ji ltar nyan thos dang / rang sangs rgyas dag gi dbang po lta bu ma yin gyi/ ches rno bar 'gyur ro/ /rab
280a5(khri pa): 'byor gzhan yang byang chub sems dpa' sems dpa' chen po sems can rnams mthong na/ 'di snyam du sems can 'di dag ni yun ring po nas phyin ci log bzhi po 'di lta ste/ rtag pa'i 'du shes dang / bde ba'i 'du shes dang / bdag tu 'du shes pa dang / sdug
280a6(khri pa): par 'du shes pa la spyod pa dag ste/ sems can de dag gi don du byang chub tu spyad par bya ste/ ci nas kyang myur du bla na med pa yang dag par rdzogs pa'i byang chub mngon par rdzogs par sangs rgyas la/ de dag la 'di lta ste/ mi rtag pa dang / sdug bsngal ba dang / bdag
280a7(khri pa): med pa dang / mi sdug pa zhes bya ba dang / mya ngan las 'das pa ni zhi ba'o zhes bya bar chos ston pa de ltar spyad par bya'o snyam du sems te/ de sems bskyed pa de dang ldan zhing thabs la mkhas pas shes rab kyi pha rol tu phyin pa la spyod mod kyi/ sangs rgyas kyi ting nge 'dzin la ni snyoms
280b1(khri pa): par 'jug par mi byed do/ /de de'i tshe de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad rdzogs pa dang ldan pa yin
280b2(khri pa): te/ de yang chos de dag la snyoms par 'jug pa dang ldan pa yang byed mod kyi/ bla na med pa yang dag par rdzogs pa'i byang chub mngon par rdzogs par sangs ma rgyas kyi bar du yang dag pa'i mtha' mngon sum du ni mi byed do/ /rab 'byor gzhan yang byang chub sems
280b3(khri pa): dpa' sems dpa' chen po sems can rnams mthong na 'di snyam du kye ma sems can 'di dag ni yun ring po nas/ sdig pa'i grogs po'i dbang du song ba/ dmigs par lta ba 'di lta ste/ bdag ces bya ba'am/ sems can zhes bya ba'am/ de bzhin du sbyar te/
280b4(khri pa): shes pa po'i bar zhes bya ba'am/ de bzhin du gzugs zhes bya ba'am/ tshor ba zhes bya ba'am/ 'du shes zhes bya ba'am/ 'du byed rnams zhes bya ba'am/ rnam par shes pa zhes bya ba'am/ phung po rnams zhes bya ba'am/ khams rnams zhes bya ba
280b5(khri pa): 'am/ skye mched rnams zhes bya ba la spyod pa dag ste/ bdag gis tshad med pa bzhi dang / gzugs med pa'i snyoms par 'jug pa bzhi dang / bsdu ba'i dngos po bzhi po dag gis sems can de dag la ci nas kyang bdag bla na med pa yang dag par rdzogs pa'i byang chub mngon
280b6(khri pa): par rdzogs par sangs rgyas pa na sems can de dag gi dmigs par lta ba'i skyon 'di dag mi 'byung bar sems can de dag bdag gis de ltar bya'o snyam du sems te/ de sems bskyed pa de dag dang ldan zhing thabs la mkhas pas shes rab kyi pha rol tu phyin pa la spyod pa na/ de
280b7(khri pa): bzhin gshegs pa'i stobs bcu dang / sangs rgyas kyi chos ma 'dres pa brgyad yongs su rdzogs pa dang ldan yang sems can rnams la lta bas ni yang dag pa'i mtha' mngon sum du mi byed la/ stong pa nyid dang / mtshan ma med pa dang / smon pa med pa'i ting nge 'dzin
281a1(khri pa): bsgom pa yang yongs su rdzogs par 'gyur ro/ /rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pas/ sems can sdig pa'i grogs po'i dbang du song ba dag mthong na/ 'di snyam du kye ma sems
281a2(khri pa): can 'di dag ni yun ring po nas mtshan ma dag la spyod pa dag ste/ 'di lta ste/ bud med kyi mtshan ma dang / skyes pa'i mtshan ma dang / gzugs kyi mtshan ma dang / sgra dang / dri dang / ro dang / reg bya dang / chos rnams kyi mtshan ma la spyod pa dag yin te/ ci nas
281a3(khri pa): kyang bdag bla na med pa yang dag par rdzogs pa'i byang chub mngon par rdzogs par sangs rgyas pa na/ sems can de dag gi skyon de dag mi 'byung bar bdag gis de dag de ltar bya'o snyam du sems so/ /de sems bskyed pa de dang ldan te/ thabs la mkhas pas de bzhin gshegs
281a4(khri pa): pa'i stobs bcu dang / sangs rgyas kyi chos ma 'dres pa brgyad yongs su rdzogs pa dag dang ldan yang sems can rnams la lta bas ni yang dag pa'i mtha' mngon sum du mi byed la/ de'i tshe stong pa nyid dang / mtshan ma med pa dang / smon pa med pa'i ting nge 'dzin
281a5(khri pa): bsgom pa yang yongs su rdzogs par 'gyur ro/ /rab 'byor 'di ni gnas ma yin zhing skabs med de/ byang chub sems dpa' sems dpa' chen po gang pha rol tu phyin pa drug la spyod pa/ nang stong pa nyid la yongs su 'dris par byed pa/ ye shes kyi chos de lta bu dang ldan pa
281a6(khri pa): ni 'du byed rnams la bde bar 'du shes skyed pa'am/ 'du byed rnams la bde bar rjod pa'am/ khams gsum pa dang / lhan cig tu gnas pa de ni gnas med do/ /byang chub sems dpa' sems dpa' chen po de ltar spyod pa la/ byang chub sems dpa' sems dpa'
281a7(khri pa): chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas chos 'di dag la yongs su 'dris par byas nas/ stong pa nyid kyi ting nge 'dzin la snyoms par zhugs la/ yang dag pa'i mtha' gang gis rgyun du zhugs pa'i 'bras bu'am/
281b1(khri pa): lan cig phyir 'ong ba'i 'bras bu'am/ phyir mi 'ong ba'i 'bras bu'am/ dgra bcom pa nyid dam/ rang byang chub 'thob par 'gyur zhing skye ba med pa dang / 'gag pa med pa dang / mngon par 'du byed pa med pa dang / dngos po med pa mngon sum du byed par mi 'gyur ba'i
281b2(khri pa): yang dag pa'i mtha' ji ltar mngon sum du mi bya zhes yongs su dri bar bya'o/ /de bzhin du mtshan ma med pa dang / smon pa med pa la yang rgya cher sbyar bar bya'o/ /rab 'byor gal te byang chub sems dpa' sems dpa' chen po shes rab kyi pha rol tu phyin pa la spyod pa
281b3(khri pa): la/ byang chub sems dpa' sems dpa' chen po gzhan dag gis yongs su dris pa na/ 'di skad ces byang chub kyi phyogs kyi chos thams cad sgom pa na des stong pa nyid yid la bya'o/ /des mtshan ma med pa nyid dang / smon pa med pa nyid yid la bya'o/ /des
281b4(khri pa): mngon par 'du bya ba med pa nyid dang / 'gag pa med pa nyid yid la bya'o zhes lan 'debs shing / gal te sems can thams cad yongs su mi gtang bar sems bskyed pa nye bar mi ston tam/ thabs la mkhas pa lan mi 'debs na/ de'i tshe de byang chub
281b5(khri pa): sems dpa' sems dpa' chen po de dag gis rigs kyi bu 'di ni sangs rgyas bcom ldan 'das de dag gis bla na med pa yang dag par rdzogs pa'i byang chub tu lung bstan pa ma yin par rig par bya'o/ /de ci'i phyir zhe na/ 'di ltar byang chub sems dpa' sems dpa' chen po phyir mi
281b6(khri pa): ldog pa'i sa yongs su dris pa gang yin pa de mi rjod mi ston rab tu mi 'byed pa'i phyir ro/ /rab 'byor byang chub sems dpa' sems dpa' chen po 'di ni byang chub sems dpa' sems dpa' chen po phyir mi ldog pa'i sa la ji lta ba bzhin du pha rol tu phyin pa drug la yongs su
281b7(khri pa): 'dris par byas nas/ bsrabs pa'i sa la 'jug par bya ba ma yin par rig par bya'o/ /gsol pa/ btsun pa bcom ldan 'das byang chub sems dpa' sems dpa' chen po gang phyir mi ldog pa phyir mi ldog pa zhes bgyi ba'i rnam grangs de mchis lags sam/ bcom
282a1(khri pa): ldan 'das kyis bka' stsal pa/ rab 'byor yod de/ rab 'byor gal te phyir mi ldog pa'i byang chub sems dpa' de pha rol tu phyin pa drug thob kyang rung ma thob kyang rung / byang chub sems dpa' sems dpa' chen po phyir mi ldog pa ji lta ba de ltar lan
282a2(khri pa): 'debs pa'o/ /gsol pa/ kye ma btsun pa bcom ldan 'das byang chub sems dpa' gang dag byang chub tu spyod pa ni mang lags na/ ji ltar byang chub sems dpa' sems dpa' chen po phyir mi ldog pa yongs su sbyang ba'i sa'am/ yongs su sbyang ba ma lags pa'i
282a3(khri pa): sa la gnas pa ltar gang de skad du lan 'debs pa ni nyung lags so/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ de ci'i phyir zhe na/ rab 'byor 'di ltar byang chub sems dpa' sems dpa' chen po gang phyir mi ldog pa'i
282a4(khri pa): ye shes kyi sa la de ltar lung bstan pa de dag ni nyung ngo / /gang dag lung bstan pa de dag ni de skad du lan 'debs te/ de dag ni dge ba'i rtsa ba dag bskyed pa yin par rig par bya'o/ /byang chub sems dpa' sems dpa' chen po de dag ni lha dang / mi dang / lha ma
282a5(khri pa): yin du bcas pa'i 'jig rten gyis mi 'phrogs pa yin no/ /de nas bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das byang chub sems dpa' sems dpa' chen pos mnyam pa nyid gang la bslab par bgyi ba'i
282a6(khri pa): byang chub sems dpa' sems dpa' chen po rnams kyi mnyam pa nyid de gang lags/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor nang stong pa nyid ni byang chub sems dpa' sems dpa'
282a7(khri pa): chen po rnams kyi mnyam pa nyid do/ /de bzhin du phyi stong pa nyid dang / rab 'byor de bzhin du sbyar te/ byang chub sems dpa' sems dpa' chen po rnams kyi mnyam pa nyid de ni dngos po med pa'i ngo bo nyid stong pa nyid kyi bar yin te/ rab 'byor stong pa nyid de dag thams
282b1(khri pa): cad ni byang chub sems dpa' sems dpa' chen po rnams kyis gang la bslabs nas bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba'i byang chub sems dpa' sems dpa' chen po rnams kyi mnyam pa nyid yin no/ /gsol pa/ btsun pa bcom
282b2(khri pa): ldan 'das ci byang chub sems dpa' sems dpa' chen po gang gzugs kyi bas pa dang / 'dod chags dang bral ba dang / 'gog pa dang mi skye ba la slob na/ de rnam pa thams cad mkhyen pa nyid la slob pa lags sam/ de bzhin du gang tshor ba dang / 'du shes dang /
282b3(khri pa): 'du byed rnams dang / rnam par shes pa'i bas pa dang / 'dod chags dang bral ba dang / 'gog pa dang / mi skye ba la slob na/ de rnam pa thams cad mkhyen pa nyid la slob pa lags sam/ btsun pa bcom ldan 'das ci byang chub sems dpa' sems dpa' chen po
282b4(khri pa): gang pha rol tu phyin pa drug gi bas pa dang / 'dod chags dang bral ba dang / 'gog pa dang / mi skye ba la slob na/ de rnam pa thams cad mkhyen pa nyid la slob pa lags sam/ de bzhin du dran pa nye bar gzhag pa rnams la yang sbyar bar bgyi'o/ /de bzhin du sbyar
282b5(khri pa): te/ byang chub sems dpa' sems dpa' chen po gang sangs rgyas kyi chos ma 'dres pa brgyad kyi bar dag gi bas pa dang / 'dod chags dang bral ba dang / 'gog pa dang / mi skye ba la slob na/ de rnam pa thams cad mkhyen pa nyid la slob pa lags sam/ de skad
282b6(khri pa): ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor 'di ji snyam du sems/ gzugs kyi de bzhin nyid gang yin pa de zad pa'am/ spong ba'am/ 'gag par 'gyur snyam mam/ gsol pa/ btsun pa
282b7(khri pa): bcom ldan 'das ma lags so/ /rab 'byor 'di ji snyam du sems/ tshor ba dang / 'du shes dang / 'du byed rnams dang / rnam par shes pa'i de bzhin nyid gang yin pa de zad pa'am/ spong ba'am/ 'gag par 'gyur snyam mam/ gsol pa/ btsun
283a1(khri pa): pa bcom ldan 'das ma lags so/ /rab 'byor 'di ji snyam du sems/ pha rol tu phyin pa drug gi de bzhin nyid gang yin pa de zad pa'am/ spong ba'am/ 'gag par 'gyur snyam mam/ gsol pa/ btsun pa bcom ldan 'das ma lags so/ /
283a2(khri pa): rab 'byor 'di ji snyam du sems/ dran pa nye bar gzhag pa bzhi po de dag gi de bzhin nyid gang yin pa dang / de bzhin du sbyar te/ sangs rgyas kyi chos ma 'dres pa brgyad kyi bar gyi de bzhin nyid gang yin pa de zad pa'am/ spong ba'am/ 'gag par 'gyur snyam
283a3(khri pa): mam/ gsol pa/ btsun pa bcom ldan 'das ma lags so/ /bcom ldan 'das kyis bka' stsal pa/ rab 'byor byang chub sems dpa' sems dpa' chen po de ltar chos kyi de bzhin nyid 'di la slob na/ rnam pa thams cad mkhyen pa nyid la slob
283a4(khri pa): pa yin/ pha rol tu phyin pa drug la slob pa yin/ dran pa nye bar gzhag pa bzhi la slob pa yin/ de bzhin du sbyar te/ sangs rgyas kyi chos ma 'dres pa brgyad kyi bar la slob pa yin no/ /rab 'byor byang chub sems dpa' sems dpa' chen po de ltar slob pa ni
283a5(khri pa): bslab pa thams cad kyi pha rol tu phyin pa mngon par 'thob bo/ /bdud dam bdud kyi ris kyi lha rnams kyis thub par mi nus shing / myur du phyir mi ldog pa'i byang chub sems dpa'i sa rjes su 'thob bo/ /rang gi de bzhin gshegs pa'i spyod yul la gnas pa yin/
283a6(khri pa): mgon byed pa'i chos rnams la yang gnas pa yin/ rang gi sangs rgyas kyi zhing yang yongs su dag par byed pa yin/ sems can rnams kyang yongs su smin par byed pa yin/ byams pa chen po dang / snying rje chen po la yang slob pa yin no/ /rab 'byor byang chub
283a7(khri pa): sems dpa' sems dpa' chen po de ltar slob pa ni lan gsum du bzlas te/ chos kyi 'khor lo rnam pa bcu gnyis su skor bar 'gyur ro/ /sems can bye ba khrag khrig phrag 'bum dag phung po'i lhag ma med pa'i mya ngan las 'das pa'i dbyings su yongs su mya ngan las zlo bar
283b1(khri pa): 'gyur ro/ /de bzhin gshegs pa'i gdung rgyun mi 'chad par bya ba'i phyir zhugs pa yin/ 'chi ba med pa'i sgo yang 'byed pa yin/ sems can dpag tu med pa grangs med pa tshad med pa dag theg pa gsum po dag la 'god par byed pa yin te/ rab 'byor byang chub sems
283b2(khri pa): dpa' sems dpa' chen po de ltar slob pa ni/ rnam pa thams cad mkhyen pa nyid la slob pa yin no/ /rab 'byor sems can dman pa la mos pa rnams kyis ni bslab pa 'di la slob par mi nus kyi/ byang chub sems dpa' sems dpa' chen po gang sems can thams cad 'khor
283b3(khri pa): ba las sgrol bar 'dod pa de bslab pa 'di la slob bo/ /rab 'byor byang chub sems dpa' sems dpa' chen po de ltar slob pa ni nam yang sems can dmyal ba rnams su mi skye/ dud 'gro rnams dang / gshin rje'i 'jig rten dang / kyi yul du mi skye/ mtha'
283b4(khri pa): 'khob kyi mi rnams kyi nang du mi skye/ rigs dman pa rnams dang / dbul po'i rigs dang / gzhan gyis mngag gzhug bya ba'i rigs su mi skye'o/ /nam yang zhar ba dang / sgur po dang / theng po dang / yan lag ma tshang bar mi 'gyur/ mig gi dbang po ma
283b5(khri pa): tshang bar mi 'gyur ro/ /ha cang ring por ma yin/ ha cang thung ngur ma yin/ nag por mi 'gyur/ srog gcod par mi 'gyur ba nas/ log par lta ba'i bar du mi 'gyur ro/ /nam yang log pas 'tsho bas 'tsho bar mi byed do/ /yang dag pa ma yin pa yongs su mi
283b6(khri pa): 'dzin/ dam pa'i chos ma yin pa yongs su mi 'dzin/ 'chal pa'i tshul khrims yongs su 'dzin par mi byed do/ /rab 'byor de ltar slob pa'i byang chub sems dpa' ni nam yang lha tshe ring po rnams kyi nang du mi skye'o/ /de yang thabs la mkhas pa 'di yin te/ thabs
283b7(khri pa): la mkhas pa gang dang ldan na/ bsam gtan dang / tshad med pa dang / ting nge 'dzin dang / snyoms par 'jug pa dag la snyoms par 'jug kyang de'i dbang gis kyang mi skye ste/ rab 'byor byang chub sems dpa' sems dpa' chen po thabs la mkhas pa gang dang ldan
284a1(khri pa): na/ bsam gtan dang / tshad med pa dang / gzugs med pa'i snyoms par 'jug pa thams cad la snyoms par 'jug cing ldang yang de dag gi dbang gis kyang mi skye la/ lha tshe ring po rnams kyi nang du yang mi skye ba'i thabs la mkhas pa de yang shes rab kyi
284a2(khri pa): pha rol tu phyin pa zab mo 'dir bstan te/ rab 'byor byang chub sems dpa' sems dpa' chen po de ltar slob pa ni/ sangs rgyas kyi chos thams cad dang / stobs dang / mi 'jigs pa rnams yongs su dag par 'gyur te/ nyan thos kyi sa'am/ rang sangs rgyas
284a3(khri pa): kyi sar ltung bar mi 'gyur ro/ /de skad ces bka' stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das gang gi tshe chos thams cad rang bzhin gyis yongs su dag pa de'i tshe byang chub sems dpa'
284a4(khri pa): sems dpa' chen po'i chos gang zhig yongs su dag par 'gyur/ bcom ldan 'das kyis bka' stsal pa/ rab 'byor de de bzhin no/ /ji skad smras pa de bzhin te/ rab 'byor chos thams cad ni rang bzhin gyis yongs su dag pa ste/ rab 'byor de ltar chos thams
284a5(khri pa): cad rang bzhin gyis yongs su dag pa shes rab kyi pha rol tu phyin pa zab mo 'di la slob pa na/ byang chub sems dpa' sems dpa' chen po de'i chos thams cad la mi zhum mi 'gong ba gang yin pa 'di ni shes rab kyi pha rol tu phyin pa yin na/ byis pa so so'i skye bo
284a6(khri pa): thams cad kyis de mi shes pas/ byis pa so so'i skye bo de dag gi don du byang chub sems dpa' sems dpa' chen po sbyin pa'i pha rol tu phyin pa la spyod pa nas/ de bzhin du sbyar te/ rnam pa thams cad mkhyen pa nyid kyi bar la spyod do/ /rab 'byor byang chub sems
284a7(khri pa): dpa' sems dpa' chen po de ltar slob pa ni/ chos thams cad la sangs rgyas kyi stobs dang / mi 'jigs pa nyid rjes su 'thob cing / nyan thos kyi sa'am/ rang sangs rgyas kyi sar yang mi ltung la/ sems can thams cad kyi sems kyi spyod pa dang / spros
284b1(khri pa): pa dang / rnam par g.yengs pa'i pha rol tu 'gro bar 'gyur ro/ /rab 'byor dper na sa'i phyogs gang na gser ram/ dngul 'byung ba de dag ni nyung ngo / /rab 'byor de bzhin du 'di lta ste/ gang dag shes rab kyi pha rol tu phyin pa la bslab cing spyad pa 'di la slob
284b2(khri pa): pa de dag ni nyung gi / de bas ni sems can gang dag nyan thos dang / rang sangs rgyas kyi sa la slob pa de dag ni ches mang ngo / /rab 'byor dper na 'khor los sgyur bar 'gyur ba'i las yang dag par blangs te gnas pa de dag ni nyung gi /de bas ni gang dag khams
284b3(khri pa): kyi rgyal por 'gyur ba'i las yang dag par blangs te gnas pa dag ni ches mang ngo / /rab 'byor de bzhin du sems can gang dag rnam pa thams cad mkhyen pa nyid kyi lam du yang dag par mngon sum du zhugs pa de dag ni nyung gi /de bas ni sems can gang dag
284b4(khri pa): nyan thos dang / rang sangs rgyas kyi lam du yang dag par mngon sum du zhugs pa de dag ni ches mang ngo / /rab 'byor byang chub sems dpa'i theg pa pa'i gang zag gang dag yin pa de dag las kyang gang dag bla na med pa yang dag par rdzogs pa'i byang chub tu yang
284b5(khri pa): dag par zhugs pa dang / gang dag bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba dag ni ches nyung gi /de bas ni byang chub sems dpa'i theg pa pa'i gang zag gang dag nyan thos dang / rang sangs rgyas kyi sar ltung
284b6(khri pa): bar 'gyur ba dag ni ches mang ngo / /rab 'byor byang chub sems dpa'i theg pa pa'i gang zag gang dag the tshom med par shes rab kyi pha rol tu phyin pa zab mo 'di la spyod par 'gyur ba de dag ni phyir mi ldog pa'i sa la 'jug par 'gyur ro/ /gang dag the tshom med pa des
284b7(khri pa): spyod par mi 'gyur ba dag ni/ bla na med pa yang dag par rdzogs pa'i byang chub las phyir mi ldog par mi 'gyur ro/ /rab 'byor de lta bas na byang chub sems dpa' sems dpa' chen po phyir mi ldog pa'i sa la 'jug par 'dod pa dang / phyir mi ldog pa'i sa'i grangs su
285a1(khri pa): chud par 'dod pas shes rab kyi pha rol tu phyin pa zab mo 'di la bslab par bya'o/ /rab 'byor gzhan yang byang chub sems dpa' sems dpa' chen po shes rab kyi pha rol tu phyin pa zab mo 'di la spyod pa ni nam yang ser sna'i sems mi skyed do/ /nam
285a2(khri pa): yang 'chal pa'i tshul khrims kyi sems dang / le lo'i sems dang / rnam par g.yeng ba'i sems dang / 'chal pa'i shes rab kyi sems mi skyed do/ /nam yang 'dod pa 'dod chags kyi sems dang / zhe sdang gi sems dang / gti mug dang ldan pa'i
285a3(khri pa): sems mi skyed do/ /nam yang 'khrul pa'i sems dang / bag med pa'i sems mi skyed do/ /nam yang gzugs dang ldan pa'i sems mi skyed do/ /nam yang tshor ba dang ldan pa dang / 'du shes dang ldan pa dang / 'du byed rnams dang ldan pa dang /
285a4(khri pa): rnam par shes pa dang ldan pa'i sems mi skyed do/ /de bzhin du sbyar te/ nam yang sbyin pa'i pha rol tu phyin pa'i bar dang ldan pa'i sems dang / shes rab kyi pha rol tu phyin pa'i bar dang ldan pa dang / dran pa nye bar gzhag pa dang ldan pa'i sems mi skyed do/ /nam yang
285a5(khri pa): sangs rgyas kyi chos ma 'dres pa brgyad dang ldan pa dang / byang chub dang ldan pa'i sems mi skyed do/ /de ci'i phyir zhe na/ rab 'byor 'di ltar byang chub sems dpa' sems dpa' chen po de shes rab kyi pha rol tu phyin pa zab mo 'di la spyod pa na/ chos gang yang yang
285a6(khri pa): dag par rjes su mi mthong zhing mi dmigs pa'i phyir te/ mi dmigs pas chos gang la yang sems skyed par mi byed do/ /rab 'byor de ltar na byang chub sems dpa' sems dpa' chen po shes rab kyi pha rol tu phyin pa zab mo 'di la spyod pas/ pha rol tu phyin pa thams
285a7(khri pa): cad yang dag par bzung ba yin/ pha rol tu phyin pa thams cad gsal bar byas pa yin/ pha rol tu phyin pa thams cad kyang de dang ldan pa yin no/ /de ci'i phyir zhe na/ rab 'byor 'di ltar shes rab kyi pha rol tu phyin pa zab mo 'dir pha rol tu phyin pa thams cad 'dus
285b1(khri pa): pa'i phyir ro/ /rab 'byor dper na 'jig tshogs la lta ba'i nang du lta bar gyur pa drug cu rtsa gnyis 'dus pa de bzhin du/ rab 'byor shes rab kyi pha rol tu phyin pa zab mo 'dir pha rol tu phyin pa thams cad 'dus so/ /rab 'byor dper na mi 'chi ba'i dus byas pa'i srog
285b2(khri pa): gi dbang po 'gags pa na/ dbang po thams cad 'gag par 'gyur ro/ /rab 'byor de bzhin du shes rab kyi pha rol tu phyin pa zab mo 'dir pha rol tu phyin pa lnga po thams cad 'dus te/ rab 'byor shes rab kyi pha rol tu phyin pa med na/ 'di dag thams cad pha rol
285b3(khri pa): tu phyin par mi 'gyur ro/ /rab 'byor de lta bas na byang chub sems dpa' sems dpa' chen po pha rol tu phyin pa thams cad kyi pha rol tu 'gro bar 'dod pas shes rab kyi pha rol tu phyin pa zab mo 'di la bslab par bya'o/ /rab 'byor gzhan yang byang chub sems dpa' sems
285b4(khri pa): dpa' chen po shes rab kyi pha rol tu phyin pa zab mo 'di la spyod pa ni sems can thams cad kyi mchog tu slob pa yin no/ /de ci'i phyir zhe na/ bla na med pa'i gnas thob pa'i phyir ro/ /rab 'byor 'di ji snyam du sems/ ci stong gsum gyi stong chen po'i 'jig rten gyi khams
285b5(khri pa): 'di na sems can 'khod pa gang dag yin pa de dag mang ba yin snyam mam/ gsol pa/ btsun pa bcom ldan 'das 'dzam bu gling gi sems can rnams kyang mang ba lags na/ stong gsum gyi stong chen po'i 'jig rten gyi khams 'di na sems can gang dag mchis
285b6(khri pa): pa lta smos kyang ci 'tshal/ bcom ldan 'das kyis bka' stsal pa/ rab 'byor stong gsum gyi stong chen po'i 'jig rten gyi khams na/ sems can ji snyed yod pa de dag thams cad snga phyi med par mi'i lus thob ste/ thams cad kyang bla na med pa yang dag
285b7(khri pa): par rdzogs pa'i byang chub mngon par rdzogs par sangs rgyas la/ de la byang chub sems dpa'i theg pa pa'i rigs kyi bu'am/ rigs kyi bu mo zhig gis de bzhin gshegs pa dgra bcom pa yang dag par rdzogs pa'i sangs rgyas de dag la na bza' dang / bshos dang /
286a1(khri pa): gzims cha dang / gdan dang / snyun gyi gso sman dang / yo byad kyis ji srid 'tsho zhing 'dug gi bar du bkur stir byas/ bla mar byas/ ri mor byas/ mchod pa byas shing / rim gro thams cad kyang byas na/ rab 'byor 'di ji snyam du sems
286a2(khri pa): ci byang chub sems dpa'i theg pa pa'i rigs kyi bu'am/ rigs kyi bu mo de gzhi de las bsod nams mang du skyed par 'gyur snyam mam/ gsol pa/ btsun pa bcom ldan 'das mang lags so/ /btsun pa bde bar gshegs pa tshad ma mchis lags so/ /
286a3(khri pa): bcom ldan 'das kyis bka' stsal pa/ rab 'byor byang chub sems dpa'i theg pa pa'i rigs kyi bu'am/ rigs kyi bu mo gang zhig shes rab kyi pha rol tu phyin pa zab mo 'di thos nas/ 'dzin pa dang / 'chang ba dang / klog pa dang / kun chub par byed pa
286a4(khri pa): dang / tshul bzhin du yid la byed pa dang / de bzhin nyid du yang sgrub par byed na/ byang chub sems dpa'i theg pa pa'i rigs kyi bu'am/ rigs kyi bu mo de snga ma'i bsod nams de bas 'di nyid ches bsod nams mang du skyed do/ /de ci'i phyir zhe na/ rab 'byor 'di ltar
286a5(khri pa): byang chub sems dpa' sems dpa' chen po rnams kyi shes rab kyi pha rol tu phyin pa zab mo 'di bla na med pa yang dag par rdzogs pa'i byang chub sgrub pa'i don chen po byed pa'i phyir ro/ /rab 'byor de lta bas na byang chub sems dpa' sems dpa' chen po sems can thams cad kyi
286a6(khri pa): bla na med par 'gyur bar 'dod pa dang / sems can mgon med pa dang / skyabs med pa thams cad kyi mgon dang skyabs su 'gyur bar 'dod pa dang / dpung gnyen med pa rnams kyi dpung gnyen du 'gyur bar 'dod pa dang / long ba rnams kyi mig tu 'gyur bar 'dod
286a7(khri pa): pa dang / ma rig pa'i mun nag tu zhugs pa'i sems can rnams kyi sgron mar 'gyur bar 'dod pa dang / yang dag par rdzogs pa'i sangs rgyas nyid rjes su thob par 'dod pa dang / rnam pa thams cad mkhyen pa nyid kyi yul du rjes su 'gro bar 'dod pa dang / sangs rgyas
286b1(khri pa): kyi rnam par rol pas rnam par rtse bar 'dod pa dang / yang dag par rdzogs pa'i sangs rgyas kyi seng ge'i sgra sgrogs par 'dod pa dang / dam pa'i chos kyi rnga bo che brdung bar 'dod pa dang / dam pa'i chos kyi dung 'bud par 'dod pa dang / dam pa'i chos kyi gtam
286b2(khri pa): zer bar 'dod pa dang / 'chi ba med pa'i dbyings su rjes su 'jug par 'dod pas shes rab kyi pha rol tu phyin pa zab mo 'di bslab par bya'o/ /byang chub sems dpa' sems dpa' chen po shes rab kyi pha rol tu phyin pa la slob pa ni nam yang yongs su gzung ba chen po
286b3(khri pa): mi 'dzin to/ /nam yang phun sum tshogs pa gang yang mi 'thob pa med do/ /gsol pa/ btsun pa bcom ldan 'das nyan thos kyi phun sum tshogs pa yang des thob par bgyi lags sam/ rang sangs rgyas kyi phun sum tshogs pa yang des thob par bgyi lags
286b4(khri pa): sam/ bcom ldan 'das kyis bka' stsal pa/ rab 'byor nyan thos kyi phun sum tshogs pa yang des thob par bya/ rang sangs rgyas kyi phun sum tshogs pa yang des thob par bya mod kyi/ phun sum tshogs pa de gnyis la gnas par mi bya/ de la brten
286b5(khri pa): par ni mi bya ste/ rab 'byor de dag shes pa dang / lta bas mthong nas/ sa de las 'das te/ byang chub sems dpa'i skyon med pa la 'jug par byed do/ /rab 'byor byang chub sems dpa' de ltar slob pa ni rnam pa thams cad mkhyen pa nyid dang yang nye
286b6(khri pa): bar gyur pa yin te/ myur du bla na med pa yang dag par rdzogs pa'i byang chub mngon par rdzogs par 'tshang rgya la/ lha dang mi dang lha ma yin du bcas pa'i 'jig rten gyi sbyin pa'i gnas su gyur pa yin te/ 'jig rten gyi sbyin pa'i gnas gzhan dge sbyong ngam/
286b7(khri pa): bram ze'am/ nyan thos sam/ rang sangs rgyas gang dag yin pa de dag thams cad zil gyis mnan nas yon gnas nyid du 'gyur te/ shes rab kyi pha rol tu phyin pa mi gtong zhing / shes rab kyi pha rol tu phyin pa dang ma bral ba yin no/ /rab 'byor
287a1(khri pa): byang chub sems dpa' sems dpa' chen po de ltar shes rab kyi pha rol tu phyin pa zab mo 'di la spyod pa ni/ rnam pa thams cad mkhyen pa nyid las yongs su mi nyams pa'i chos can du rig par bya ste/ nyan thos dang / rang sangs rgyas kyis rgyang
287a2(khri pa): ring du byed cing / bla na med pa yang dag par rdzogs pa'i byang chub dang nye bar gyur pa yin no/ /gal te 'di snyam du 'di ni shes rab kyi pha rol tu phyin pa'o/ /shes rab kyi pha rol tu phyin pa 'di'i nang du 'dus so/ /'dis rnam pa thams cad mkhyen pa nyid thob par
287a3(khri pa): bya'o snyam du gal te de ltar shes par byed na/ shes rab kyi pha rol tu phyin pa la spyod pa ma yin no/ /ji ste 'di ni shes rab kyi pha rol tu phyin pa la spyod pa'o/ /shes rab kyi pha rol tu phyin pa ni 'di la yod do zhes bya bar shes rab kyi pha rol tu phyin pa nyid du shes pa med de/
287a4(khri pa): gang gi shes rab kyi pha rol tu phyin par 'gyur ba dang / gang gis shes rab kyi pha rol tu phyin par 'gyur ba'am/ gang zhig shes rab kyi pha rol tu phyin pas nges par byung nas/ bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba'i
287a5(khri pa): chos de yang mi shes shing mi mthong na byang chub sems dpa' sems dpa' chen po de ltar spyod pa ni shes rab kyi pha rol tu phyin pa la spyod pa yin no/ /gal te de 'di snyam du chos kyi dbyings dang / de bzhin nyid dang / yang dag pa'i mtha' gnas pa'i phyir 'di ni shes rab
287a6(khri pa): kyi pha rol tu phyin pa ma yin no/ /'di la shes rab kyi pha rol tu phyin pa yod pa ma yin te/ shes rab kyi pha rol tu phyin pa 'dis su yang nges par 'byung ba med do snyam du sems na/ rab 'byor byang chub sems dpa' sems dpa' chen po de ltar spyod pa ni shes rab kyi pha
287a7(khri pa): rol tu phyin pa la spyod pa yin no/ /shes rab kyi pha rol tu phyin pa khri pa las/ thabs la mkhas pa'i le'u zhes bya ste/ nyi shu lnga pa'o// //de nas lha'i dbang po brgya byin 'di snyam du sems te/ byang chub sems dpa' sems dpa' chen po shes rab
287b1(khri pa): kyi pha rol tu phyin pa zab mo 'di la spyod pas kyang / sems can rnams zil gyis gnon na/ nam zhig des bla na med pa yang dag par rdzogs pa'i byang chub mngon par rdzogs par sangs rgyas pa ni lta smos kyang ci dgos te/ gang dag rnam pa thams cad mkhyen pa nyid
287b2(khri pa): la sems 'jug pa'i sems can de dag gis kyang rnyed pa legs par rnyed cing / sems can de dag kyang 'tsho ba bzang pos 'tsho ba yin na/ gang dag gis bla na med pa yang dag par rdzogs pa'i byang chub tu sems bskyed pa lta smos kyang ci dgos te/ gang dag gis bla na med
287b3(khri pa): pa yang dag par rdzogs pa'i byang chub tu sems bskyed pa'i sems can de dag dang / gang dag sems mi bskyed kyang shes rab kyi pha rol tu phyin pa zab mo 'di rtag tu nyan pa ni 'dod par bya ba dag yin no snyam mo/ /de nas lha'i dbang po brgya byin gyis me tog man dA ra ba dag
287b4(khri pa): blangs nas de bzhin gshegs pa dgra bcom pa yang dag par rdzogs pa'i sangs rgyas la gtor/ mngon par gtor/ mngon par rab tu gtor te/ tshig 'di skad ces bsod nams 'dis byang chub sems dpa'i theg pa pa'i rigs kyi bu'am/ rigs kyi bu mo gang dag
287b5(khri pa): bla na med pa yang dag par rdzogs pa'i byang chub la lhag par dmigs pa de dag gi sangs rgyas kyi chos rnams yongs su rdzogs par gyur cig / rnam pa thams cad mkhyen pa nyid kyang yongs su rdzogs par gyur cig /rang byung gi chos rnams kyang yongs su rdzogs par gyur cig /
287b6(khri pa): de'i phyir zag pa med pa'i chos rnams kyang yongs su rdzogs par gyur cig /ces smras so/ /btsun pa bcom ldan 'das bdag ni nam du yang byang chub sems dpa'i theg pa pa'i rigs kyi bu'am/ rigs kyi bu mo gang dag bla na med pa yang dag par rdzogs pa'i byang chub
287b7(khri pa): las phyir log nas/ nyan thos sam/ rang sangs rgyas su 'gyur bar sems skye ba 'ga' tsam yang skye ba ma mchis lags so/ /bdag ni 'di snyam du bla na med pa yang dag par rdzogs pa'i byang chub tu 'dun pa bskyed par bgyid la de ni phyir zhing bla na med pa yang dag
288a1(khri pa): par rdzogs pa'i byang chub tu smon lam 'debs par bgyid de/ 'khor ba na spyod pa'i sdug bsngal 'di dag mthong nas/ de ni lha dang mi dang lha ma yin du bcas pa'i 'jig rten gyi don du 'tshal ba dang sman par 'tshal ba lags pa snyam bgyid lags
288a2(khri pa): te/ byang chub sems dpa' sems dpa' chen po sems bskyed pa de dag dang ldan pa ni rtag tu 'di snyam du ci bdag 'khor ba las rgal nas/ ma rgal ba'i sems can rnams bsgral bar bya'am/ ci bdag 'khor ba las grol nas/ ma grol ba'i sems can
288a3(khri pa): rnams dgrol bar bya'am/ ci bdag dbugs phyin nas sems can dbugs ma phyin pa rnams dbugs dbyung bar bya'am/ ci bdag yongs su mya ngan las 'das nas/ yongs su mya ngan las ma 'das pa'i sems can rnams yongs su mya ngan 'das bzla bar bya'am
288a4(khri pa): snyam du sems lags so/ /btsun pa bcom ldan 'das gang dang po theg pa la yang dag par zhugs pa'i byang chub sems dpa' sems dpa' chen po rnams kyi sems bskyed pa la rjes su yi rang bar bgyid pa dang / de bzhin du yun ring po nas spyad pa'i byang chub sems
288a5(khri pa): dpa' sems dpa' chen po rnams kyi sems bskyed pa la rjes su yi rang bar bgyid pa dang / de bzhin du phyir mi ldog pa'i byang chub sems dpa' sems dpa' chen po rnams kyi sems bskyed pa la rjes su yi rang bar bgyid pa dang / de bzhin du skye ba gcig gis thogs pa'i
288a6(khri pa): byang chub sems dpa' sems dpa' chen po rnams kyi sems bskyed pa la yang rjes su yi rang bar bgyid pa'i rigs kyi bu'am/ rigs kyi bu mo de'i bsod nams ci tsam zhig skyed par 'gyur lags/ de skad ces gsol pa dang / bcom ldan 'das kyis lha'i
288a7(khri pa): dbang po brgya byin la 'di skad ces bka' stsal to/ /kau shi ka gling chen po bzhi pa'i 'jig rten gyi khams 'di srang la gzhal ba'i tshad kyis tshad gzung bar rung gi /rigs kyi bu'am rigs kyi bu mo de dag gi rjes su yi rang ba'i mod las byung ba'i sems bskyed pa rnams
288b1(khri pa): kyi bsod nams kyi tshad ni de lta ma yin no/ /kau shi ka stong gsum gyi stong chen po'i 'jig rten gyi khams 'di na rgya mtsho chen po yod pa'i chu'i thigs pa rnams ni skra'i rtse mo tshal pa brgyar gshags pa'i rtse mos tshad gzung bar rung gi /rigs kyi bu'am rigs kyi bu mo de dag
288b2(khri pa): gi rjes su yi rang ba'i mod las byung ba'i sems bskyed pa rnams kyi bsod nams kyi tshad ni de lta ma yin no/ /de skad ces bka' stsal pa dang / bcom ldan 'das la lha'i dbang po brgya byin gyis 'di skad ces gsol to/ /btsun pa bcom ldan 'das sems can gang
288b3(khri pa): dag sems bskyed pa de dag la rjes su yi rang bar bgyid par mi 'gyur ba de dag ni bdud kyis byin gyis brlabs pa lags so/ /btsun pa bcom ldan 'das sems can gang dag sems bskyed pa de dag la rjes su yi rang bar bgyid par mi 'gyur ba de dag ni bdud kyi phyogs
288b4(khri pa): lags so/ /btsun pa bcom ldan 'das sems can gang dag sems bskyed pa de dag la rjes su yi rang bar bgyid par mi 'gyur ba de dag ni bdud kyi gnas nas shi 'phos nas 'dir skyes pa lags so/ /de ci'i slad du zhe na/ gang dag gis sems bskyed pa 'di
288b5(khri pa): bsgrubs te/ bla na med pa yang dag par rdzogs pa'i byang chub tu yongs su sngo bar bgyid pa de dag ni/ bdud kyi gnas rnam par 'jig par bgyid pa lags pa'i slad du'o/ /gang dag bla na med pa yang dag par rdzogs pa'i byang chub tu sems bskyed pa de dag la
288b6(khri pa): ni rjes su yi rang bar bgyid pa lags so/ /gang dag gis sangs rgyas yongs su ma btang ba dang / chos yongs su ma btang ba dang / dge 'dun yongs su ma btang ba de dag gi sems bskyed pa 'di dag la rjes su yi rang bar bgyis shing / sems bskyed pa
288b7(khri pa): de dag la rjes su yi rang bar bgyis nas/ sems bskyed pa de gcig tu 'du shes pa dang / gnyis su 'du shes pa dang / mang por 'du shes pa yang mi 'jug par bla na med pa yang dag par rdzogs pa'i byang chub tu yongs su bsngo bar bgyi lags so/ /bcom
289a1(khri pa): ldan 'das kyis bka' stsal pa/ kau shi ka de de bzhin no/ /ji skad smras pa de bzhin te/ gang zhig sems bskyed pa 'di dag la rjes su yi rang bar byed par 'gyur ba de dag ni myur du bla na med pa yang dag par rdzogs pa'i byang chub mngon par rdzogs par
289a2(khri pa): 'tshang rgya bar 'gyur la/ byang chub sems dpa'i spyad pa spyod pa na yang myur du de bzhin gshegs pa dgra bcom pa yang dag par rdzogs pa'i sangs rgyas rnams mnyes par byed par 'gyur ro/ /nam du yang gzugs yid du mi 'ong ba rnams mthong bar mi 'gyur/ sgra yid
289a3(khri pa): du mi 'ong ba rnams thos par mi 'gyur/ dri yid du mi 'ong ba rnams snom par mi 'gyur/ ro yid du mi 'ong ba rnams myong bar mi 'gyur/ reg pa yid du mi 'ong ba rnams reg par mi 'gyur/ chos yid du mi 'ong ba rnams yid kyis rnam par shes par mi 'gyur ro/ /nam
289a4(khri pa): du yang sangs rgyas mthong ba dang 'bral bar mi 'gyur ro/ /sangs rgyas kyi zhing nas sangs rgyas kyi zhing du 'gro zhing / sangs rgyas bcom ldan 'das de dag la bsnyen bkur byed par 'gyur ro/ /dge ba'i rtsa ba de dag kyang sems can thams cad la phan pa'i phyir bskyed par
289a5(khri pa): 'gyur ro/ /de ci'i phyir zhe na/ 'di ltar rigs kyi bu'am/ rigs kyi bu mo de dag gis dang po theg pa la yang dag par zhugs pa dpag tu med cing / tshad med pa dag gi dge ba'i rtsa ba de dag la rjes su yi rang bar byas shing / de bzhin du sa dang po la gnas pa'i byang chub
289a6(khri pa): sems dpa' rnams dang / sa bcu pa'i bar la gnas pa'i byang chub sems dpa' sems dpa' chen po rnams dang / de bzhin du skye ba gcig gis thogs pa'i byang chub sems dpa' sems dpa' chen po rnams kyi dge ba'i rtsa ba de dag la rjes su yi rang ba byas pa'i phyir ro/ /
289a7(khri pa): de dag dge ba'i rtsa ba mngon par bsgrubs pa de dag gis bla na med pa yang dag par rdzogs pa'i byang chub dang nye bar 'gyur ro/ /bla na med pa yang dag par rdzogs pa'i byang chub mngon par rdzogs par sangs rgyas nas kyang sems can dpag tu med grangs med/ tshad med pa dag phung
289b1(khri pa): po'i lhag ma med pa'i mya ngan las 'das pa'i dbyings su yongs su mya ngan las zlo bar 'gyur te/ kau shi ka rnam grangs des na/ rigs kyi bu rnams sam/ rigs kyi bu mo rnams kyis sems dang po bskyed pa'i byang chub sems dpa' sems dpa' chen po rnams kyi dge ba'i
289b2(khri pa): rtsa ba de dag la rjes su yi rang bar byas nas/ bla na med pa yang dag par rdzogs pa'i byang chub tu yongs su bsngo bar byas te/ ci nas sems su mi 'gyur zhing / sems las gzhan du spyod par yang mi 'gyur ba de ltar yongs su bsngo bar bya'o/ /de bzhin du sa bcu pa'i
289b3(khri pa): bar la gnas pa'i byang chub sems dpa' sems dpa' chen po rnams dang / de bzhin du skye ba gcig gis thogs pa'i byang chub sems dpa' sems dpa' chen po rnams kyi dge ba'i rtsa ba de dag la rjes su yi rang bar byas nas/ bla na med pa yang dag par rdzogs pa'i
289b4(khri pa): byang chub tu yongs su bsngo bar bya ste/ ci nas kyang sems su yang mi 'gyur zhing / sems las gzhan du yang mi 'gyur ba de ltar yongs su bsngo bar bya'o/ /de nas bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom
289b5(khri pa): ldan 'das sgyu ma lta bu'i sems ji ltar bla na med pa yang dag par rdzogs pa'i byang chub mngon par rdzogs par 'tshang rgya lags/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor 'di ji snyam du sems/
289b6(khri pa): khyod kyis sgyu ma lta bu'i sems de yang dag par rjes su mthong snyam mam/ gsol pa/ btsun pa bcom ldan 'das bdag gis sgyu ma dang / sgyu ma lta bu'i sems yang dag par rjes su ma mthong lags so/ /bcom ldan 'das kyis bka' stsal pa/ rab 'byor 'di ji snyam du sems/
289b7(khri pa): gang la sgyu ma med cing sgyu ma lta bu'i sems kyang med pa la sems gang bla na med pa yang dag par rdzogs pa'i byang chub mngon par rdzogs par 'tshang rgya ba'i sems de yang dag par rjes su mthong snyam mam/ gsol pa/ btsun pa bcom ldan 'das ma lags so/ /bcom ldan 'das kyis
290a1(khri pa): bka' stsal pa/ rab 'byor ci khyod kyis sgyu ma'am/ sgyu ma lta bu'i sems las gzhan pa'i chos gang bla na med pa yang dag par rdzogs pa'i byang chub mngon par rdzogs par 'tshang rgya ba'i chos de yang dag par rjes su mthong snyam mam/ gsol pa/ btsun pa bcom ldan
290a2(khri pa): 'das bdag gis sgyu ma'am/ sgyu ma lta bu'i sems las gzhan pa'i chos gang bla na med pa yang dag par rdzogs pa'i byang chub mngon par rdzogs par 'tshang rgya ba'i chos de yang dag par rjes su ma mthong lags so/ /btsun pa bcom ldan 'das bdag gis chos gzhan yang
290a3(khri pa): dag par rjes su ma mthong na/ gang mchis pa'am/ ma mchis pa'i chos gang zhig bskyed par bgyi lags/ chos gang shin tu dben pa de ni mchis pa'am/ ma mchis pa'i grangs su mi mchi zhing / khas mi len lags so/ /chos gang mchis pa'am/ ma mchis par khas mi len
290a4(khri pa): pa de ni/ bla na med pa yang dag par rdzogs pa'i byang chub mngon par rdzogs par 'tshang mi rgya la/ mchis pa ma lags pa yang bla na med pa yang dag par rdzogs pa'i byang chub tu mngon par rdzogs par 'tshang mi rgya lags so/ /de ci'i slad du zhe na/ btsun pa bcom ldan 'das 'di ltar gang dag
290a5(khri pa): kun nas nyon mongs pa'am/ rnam par byang bar 'gyur ba'i chos thams cad ma mchis pa'i slad du'o/ /btsun pa bcom ldan 'das de lta lags pas shes rab kyi pha rol tu phyin pa nyid shin tu dben pa lags shing / de bzhin du bsam gtan gyi pha rol tu phyin pa dang / brtson 'grus kyi
290a6(khri pa): pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa nyid shin tu dben pa lags te/ de bzhin du sbyar te/ byang chub kyi bar du yang shin tu dben pa lags so/ /chos gang shin tu dben pa de ni bsgom par bgyi ba
290a7(khri pa): yang ma lags/ rnam par gzhig par bgyi ba yang ma lags so/ /shes rab kyi pha rol tu phyin pa zab mo 'di ni shin tu dben pa'i slad du chos gang yang sgrub par mi bgyid lags te/ shes rab kyi pha rol tu phyin pa 'di ni shin tu dben pa lags na/ ji ltar byang chub sems dpa'
290b1(khri pa): sems dpa' chen po shes rab kyi pha rol tu phyin pa la brten nas/ bla na med pa yang dag par rdzogs pa'i byang chub mngon par rdzogs par 'tshang rgya lags/ bla na med pa yang dag par rdzogs pa'i byang chub de yang shin tu dben pa lags na/ ji ltar na dben pas dben pa rjes su rtogs par
290b2(khri pa): 'gyur lags/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor legs so legs so/ /ji skad smras pa de bzhin te/ rab 'byor shes rab kyi pha rol tu phyin pa dang / de bzhin du bsam gtan gyi pha rol tu phyin
290b3(khri pa): pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa ni shin tu dben pa'o/ /de bzhin du sbyar te/ byang chub kyi bar dang / rnam pa thams cad mkhyen pa nyid kyi bar du shin tu dben pa yin te/
290b4(khri pa): rab 'byor gang gi phyir shes rab kyi pha rol tu phyin pa shin tu dben pa de'i phyir/ rab 'byor byang chub sems dpa' sems dpa' chen po shin tu dben pa'i bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/ /rab 'byor gal te shes rab kyi pha
290b5(khri pa): rol tu phyin pa dben pa ma yin zhing / de bzhin du sbyar te/ rnam pa thams cad mkhyen pa nyid kyi bar du dben pa ma yin pa zhig tu gyur na ni/ de shes rab kyi pha rol tu phyin par mi 'gyur zhing / de rnam pa thams cad mkhyen pa nyid kyi bar du yin par mi 'gyur ba zhig na/ rab 'byor gang
290b6(khri pa): gi phyir shes rab kyi pha rol tu phyin pa dben zhing / rnam pa thams cad mkhyen pa nyid kyi bar du dben pa de'i phyir/ shes rab kyi pha rol tu phyin pa la brten nas/ byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang
290b7(khri pa): rgya bar 'gyur ro/ /dben pas dben pa mngon par rdzogs par 'tshang mi rgya lags mod kyi/ btsun pa bcom ldan 'das byang chub sems dpa' sems dpa' chen po chos dang don zab mo rnams la spyod pa bla na med pa yang dag par rdzogs pa'i byang chub mngon par rdzogs par 'tshang yang rgya
291a1(khri pa): lags so/ / //shes rab kyi pha rol tu phyin pa khri pa/ bam po nyi shu drug pa/ bcom ldan 'das kyis bka' stsal pa/ rab 'byor de de bzhin no/ /ji skad smras pa de bzhin te/ byang chub sems dpa' sems dpa' chen po ni chos dang don zab mo
291a2(khri pa): rnams la spyod pa yin no/ /rab 'byor byang chub sems dpa' sems dpa' chen po gang chos dang don zab mo rnams la yang spyod la/ 'di lta ste/ nyan thos kyi sa'am/ rang sangs rgyas kyi sa'i don de yang mngon sum du mi byed pa de ni/ dka' ba byed pa yin no/ /gsol pa/
291a3(khri pa): btsun pa bcom ldan 'das bdag gis bcom ldan 'das kyis gsungs pa'i don 'tshal ba ltar na/ byang chub sems dpa' sems dpa' chen po ni dka' ba cung zad kyang bgyid pa ma lags so/ /de ci'i slad du zhe na/ 'di ltar des gang mngon sum du bgyi ba'i chos de dang / don de
291a4(khri pa): yang dmigs su ma mchis la/ gang gis mngon sum du bgyid pa'i shes rab kyi pha rol tu phyin pa yang dmigs su ma mchis shing gang zhig mngon sum du bgyid pa'i chos de yang dmigs su ma mchis pa'i slad du'o/ /des chos thams cad mi dmigs na/ chos gang zhig gam/
291a5(khri pa): don gang zhig gam/ shes rab kyi pha rol tu phyin pa gang zhig gis mngon sum du bgyid par 'gyur te/ chos 'di dag mngon sum du bgyis nas/ bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba'i chos gang mngon sum du bgyid par
291a6(khri pa): 'gyur ba de gang zhig lags te/ btsun pa bcom ldan 'das mi dmigs par spyod pa 'di ni/ byang chub sems dpa'i spyod pa lags te/ de la spyod pa'i byang chub sems dpa' sems dpa' chen po ni chos thams cad la sgrib pa ma mchis pa dang / mun pa ma mchis pa nyid
291a7(khri pa): rjes su 'thob pa lags so/ /btsun pa bcom ldan 'das gal te de skad bstan pa na/ byang chub sems dpa' sems dpa' chen po'i sems mi zhum mi 'gong zhing / mi skrag mi dngang la dngang bar mi 'gyur na de ni shes rab kyi pha rol tu phyin pa la spyod pa lags te/ des ni
291b1(khri pa): spyod do zhes bgyi bar yang dag par rjes su mi mthong ngo / /mi spyod do zhes bgyi bar yang dag par rjes su mi mthong ngo / /shes rab kyi pha rol tu phyin pa yang dag par rjes su mi mthong / bla na med pa yang dag par rdzogs pa'i byang chub mngon par rdzogs par 'tshang rgya bar bya'o snyam du
291b2(khri pa): yang dag par rjes su mi mthong lags te/ byang chub sems dpa' sems dpa' chen po shes rab kyi pha rol tu phyin pa zab mo 'di la de ltar spyod pa ni/ 'di snyam du bdag gis nyan thos kyi sa'am/ rang sangs rgyas kyi sa ni rgyang ring du bya'o snyam du mi sems la/ 'di snyam du rnam
291b3(khri pa): pa thams cad mkhyen pa nyid ni bdag dang nye bar gnas so snyam du mi sems lags so/ /de ci'i slad du zhe na/ btsun pa bcom ldan 'das dper bgyi na/ nam mkha' ni 'di snyam du bdag ni chos gang dang yang nye ba'am/ ring por gnas so snyam du mi sems lags so/ /de ci'i
291b4(khri pa): slad du zhe na/ btsun pa bcom ldan 'das nam mkha' la ni bye brag ma mchis pa'i slad du dang / mi g.yo ba'i slad du dang / rnam par rtog pa ma mchis pa'i slad du'o/ /btsun pa bcom ldan 'das de bzhin du byang chub sems dpa' sems dpa' chen po shes rab kyi pha rol tu phyin
291b5(khri pa): pa la spyod pa yang / 'di snyam du bdag ni nyan thos kyi sa dang / rang sangs rgyas kyi sa dang nye ba'am/ ring bar gnas so snyam pa'am/ bdag ni bla na med pa yang dag par rdzogs pa'i byang chub dang nye bar gyur to snyam du mi sems lags so/ /de ci'i slad du zhe na/ btsun pa
291b6(khri pa): bcom ldan 'das shes rab kyi pha rol tu phyin pa la ni rnam par rtog pa ma mchis pa'i slad du'o/ /btsun pa bcom ldan 'das dper bgyi na/ sgyu ma'i skyes bu ni 'di snyam du sgyu ma ni bdag dang ring ba'am/ nye ba'am/ bdag ni sgyu ma dang / nye ba'am/ ring ba'am/ skye bo'i tshogs
291b7(khri pa): 'dus pa gang yin pa 'di yang bdag dang nye ba'am/ ring ba'o snyam du mi sems lags so/ /de ci'i slad du zhe na/ btsun pa bcom ldan 'das sgyu ma'i skyes bu de la ni rnam par rtog pa ma mchis pa'i slad du'o/ /btsun pa bcom ldan 'das de bzhin du byang chub sems dpa' sems dpa' chen po
292a1(khri pa): shes rab kyi pha rol tu phyin pa la spyod pa yang 'di snyam du bdag ni nyan thos kyi sa'am/ rang sangs rgyas kyi sa dang ni ring la/ bla na med pa yang dag par rdzogs pa'i byang chub ni nye'o snyam du mi sems lags so/ /btsun pa bcom ldan 'das dper bgyi na/ mig
292a2(khri pa): yor ni 'di snyam du me long ngam/ chab kyi dmigs pa gang gis bskyed pa'i dmigs pa ni bdag dang ring ba'am/ nye ba'o snyam du mi sems lags so/ /de ci'i slad du zhe na/ btsun pa bcom ldan 'das mig yor de la rnam par rtog pa ma mchis pa'i slad du'o/ /btsun pa bcom ldan
292a3(khri pa): 'das de bzhin du byang chub sems dpa' sems dpa' chen po shes rab kyi pha rol tu phyin pa la spyod pa yang 'di snyam du bdag dang / nyan thos kyi sa'am/ rang sangs rgyas kyi sa ni ring la/ bla na med pa yang dag par rdzogs pa'i byang chub ni nye'o snyam du mi sems lags so/ /de ci'i
292a4(khri pa): slad du zhe na/ btsun pa bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pa de la rnam par rtog pa ma mchis pa'i slad du ste/ btsun pa bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pa la ni sdug
292a5(khri pa): pa'am mi sdug pa ma mchis lags so/ /de ci'i slad du zhe na/ btsun pa bcom ldan 'das 'di ltar gang gis sdug pa'am/ mi sdug par rnam par shes par 'gyur ba de'i ngo bo nyid dmigs su ma mchis pa'i slad du'o/ /btsun pa bcom ldan 'das dper bgyi na/ de bzhin gshegs
292a6(khri pa): pa dgra bcom pa yang dag par rdzogs pa'i sangs rgyas la ni sdug pa'am/ mi sdug pa gang yang mi mnga' lags so/ /btsun pa bcom ldan 'das de bzhin du byang chub sems dpa' sems dpa' chen po shes rab kyi pha rol tu phyin pa la spyod pa la yang sdug pa'am/ mi sdug pa
292a7(khri pa): gang yang ma mchis lags so/ /btsun pa bcom ldan 'das dper bgyi na/ de bzhin gshegs pa dgra bcom pa yang dag par rdzogs pa'i sangs rgyas kyi sa ni chos thams cad rnam par mi rtog pa nyid kyi slad du rtog pa dang / rnam par rtog pa dang / kun tu rtog pa thams cad
292b1(khri pa): gtan du spangs pa lags so/ /btsun pa bcom ldan 'das dper bgyi na/ de bzhin gshegs pa'i sprul pa ni 'di snyam du nyan thos kyi sa'am/ rang sangs rgyas kyi sa ni bdag dang ring la/ bla na med pa yang dag par rdzogs pa'i byang chub ni nye'o snyam du mi sems lags so/ /de
292b2(khri pa): ci'i slad du zhe na/ btsun pa bcom ldan 'das de bzhin gshegs pa dang / de bzhin gshegs pa'i sprul pa de la ni rnam par rtog pa mi mnga' ba'i slad du'o/ /btsun pa bcom ldan 'das de bzhin du byang chub sems dpa' sems dpa' chen po shes rab kyi pha rol tu phyin pa la spyod
292b3(khri pa): pa la yang 'di snyam du nyan thos kyi sa'am/ rang sangs rgyas kyi sa ni bdag dang ring la/ bla na med pa yang dag par rdzogs pa'i byang chub ni nye'o snyam du mi sems lags so/ /btsun pa bcom ldan 'das dper bgyi na/ de bzhin gshegs pas gang gi don du sprul pa
292b4(khri pa): mdzad pa de ni don de bgyid mod kyi de 'di snyam du bdag ni don 'di byed do snyam du mi sems lags so/ /de ci'i slad du zhe na/ btsun pa bcom ldan 'das de bzhin gshegs pa dang / de bzhin gshegs pa'i sprul pa la ni rnam par rtog pa mi mnga' ba'i slad du'o/ /btsun pa
292b5(khri pa): bcom ldan 'das de bzhin du shes rab kyi pha rol tu phyin pa yang gang gi don du mngon par sprul pa'i don de yang bgyi mod kyi/ de 'di snyam du bdag ni don 'ga' zhig byed do snyam du mi sems lags so/ /btsun pa bcom ldan 'das dper bgyi na/ shing mkhan nam/ shing mkhan gyi
292b6(khri pa): slob ma mkhas pa zhig gis yang na bud med kyi gzugs sam/ yang na skyes pa'i gzugs sam/ yang na glang po che'i gzugs sam/ yang na glang gi gzugs kyi 'khrul 'khor 'ga' zhig bgyis na de ni gang gi don du bgyi ba de don de bgyid mod kyi/ de 'di snyam du bdag ni byed do snyam
292b7(khri pa): du mi sems lags so/ /de ci'i slad du zhe na/ 'di ltar 'khrul 'khor de la rnam par rtog pa ma mchis pa'i slad du'o/ /btsun pa bcom ldan 'das de bzhin du shes rab kyi pha rol tu phyin pa yang gang gi don du bshad pa de'i don de bgyid kyang / de 'di snyam du bdag ni dgos pa zhig byed do snyam du mi
293a1(khri pa): sems lags so/ /de ci'i slad du zhe na/ shes rab kyi pha rol tu phyin pa la rnam par rtog pa ma mchis pa'i slad du'o/ /de nas tshe dang ldan pa sha ra dwa ti'i bus/ tshe dang ldan pa rab 'byor la 'di skad ces smras so/ /tshe dang ldan pa rab 'byor ci shes rab kyi pha rol tu phyin pa kho
293a2(khri pa): na rnam par mi rtog par zad dam/ 'on te bsam gtan gyi pha rol tu phyin pa nas/ de bzhin du sbyar te/ sbyin pa'i pha rol tu phyin pa'i bar du yang rnam par mi rtog pa yin/ smras pa/ tshe dang ldan pa sha ra dwa ti'i bu bsam gtan gyi pha rol tu phyin pa nas/ de bzhin du sbyar te/ sbyin pa'i pha
293a3(khri pa): rol tu phyin pa'i bar du yang rnam par mi rtog pa yin no/ /smras pa/ tshe dang ldan pa rab 'byor ci gzugs kyi skye mched nas/ yid kyi skye mched kyi bar du yang rnam par mi rtog pa yin nam/ de bzhin du mig gi rnam par shes pa nas/ yid kyi rnam par shes pa'i bar du yang rnam par
293a4(khri pa): mi rtog pa yin nam/ de bzhin du mig gi 'dus te reg pa'i rkyen gyis tshor ba yang rnam par mi rtog pa yin la/ yid kyi 'dus te reg pa'i rkyen gyis tshor ba'i bar du yang rnam par mi rtog pa yin nam/ tshe dang ldan pa rab 'byor ci bsam gtan rnams kyang rnam par mi rtog pa yin
293a5(khri pa): la/ de bzhin du tshad med pa rnams dang / gzugs med pa'i snyoms par 'jug pa rnams kyang rnam par mi rtog pa yin nam/ dran pa nye bar gzhag pa rnams kyang rnam par mi rtog pa yin la/ 'phags pa'i lam yan lag brgyad pa'i bar du yang rnam par mi rtog pa yin nam/ rnam par
293a6(khri pa): thar pa'i sgo gsum po gang dag yin pa dag kyang rnam par mi rtog pa yin nam/ de bzhin du de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa
293a7(khri pa): brgyad kyi bar du yang rnam par mi rtog pa yin la/ tshe dang ldan pa rab 'byor byang chub kyang rnam par mi rtog pa yin nam/ tshe dang ldan pa rab 'byor 'dus ma byas kyi khams kyang rnam par mi rtog pa yin nam/ smras pa/ tshe dang ldan pa sha ra dwa ti'i bu mdor bsdus na/ chos thams cad rnam par
293b1(khri pa): mi rtog pa yin no/ /smras pa/ tshe dang ldan pa rab 'byor gal te chos thams cad rnam par mi rtog pa yin na/ 'gro ba lnga'i 'khor ba'i 'khor lo 'di lta ste/ sems can dmyal ba dang / dud 'gro'i skye gnas dang / kyi 'jig rten dang / lha'i 'jig rten dang / mi'i 'jig rten du bcas
293b2(khri pa): pa tha dad pa 'di ci las gyur/ rgyun du zhugs pa rnams dang / lan cig phyir 'ong ba rnams dang / phyir mi 'ong ba rnams dang / dgra bcom pa rnams dang / rang sangs rgyas rnams dang / de bzhin gshegs pa dgra bcom pa yang dag par rdzogs pa'i sangs rgyas rnams su rnam par dbye ba 'di ci las
293b3(khri pa): gyur/ de skad ces smras pa dang / tshe dang ldan pa rab 'byor gyis/ tshe dang ldan pa sha ra dwa ti'i bu la 'di skad ces smras so/ /tshe dang ldan pa sha ra dwa ti'i bu sems can gang dag phyin ci log gis kun nas bslang ba'i lus sam/ ngag gam/ yid kyis las mngon par 'du byed pa de dag ni 'dun pa'i rtsa ba
293b4(khri pa): can gyi las kyi rnam par smin pa yongs su bzung bas 'di lta ste/ sems can dmyal ba dang / dud 'gro'i skye gnas dang / gshin rje'i 'jig rten dang / lha dang mi'i gzugs kyi skye mched de lta bu de dag mngon par 'grub par byed do/ /tshe dang ldan pa sha ra dwa ti'i bu gang 'di skad du rgyun du zhugs pa rnams
293b5(khri pa): su rnam par dbye ba nas/ de bzhin gshegs pa dgra bcom pa yang dag par rdzogs pa'i sangs rgyas rnams kyi bar du rnam par dbye ba 'di dag ci las gyur ces smras pa ni/ tshe dang ldan pa sha ra dwa ti'i bu rgyun du zhugs pa ni rnam par mi rtog pa yin zhing / rgyun du zhugs pa'i 'bras bu yang
293b6(khri pa): rnam par mi rtog pa yin no/ /de bzhin du lan cig phyir 'ong ba dang / lan cig phyir 'ong ba'i 'bras bu dang / phyir mi 'ong ba dang / phyir mi 'ong ba'i 'bras bu dang / dgra bcom pa dang / dgra bcom pa nyid dang / rang sangs rgyas dang / rang byang chub dang / yang dag par rdzogs pa'i sangs rgyas
293b7(khri pa): rnams kyang rnam par mi rtog pa yin no/ /yang dag par rdzogs pa'i byang chub kyang rnam par mi rtog pa yin no/ /tshe dang ldan pa sha ra dwa ti'i bu de bzhin gshegs pa dgra bcom pa yang dag par rdzogs pa'i sangs rgyas gang dag 'das pa'i dus na byung bar gyur pa de dag kyang rnam par rtog pa mi mnga' bar
294a1(khri pa): 'gyur zhing / rtog pa dang rnam par rtog pa thams cad spangs pa dag yin no/ /de bzhin gshegs pa dgra bcom pa yang dag par rdzogs pa'i sangs rgyas gang dag ma 'ongs pa'i dus na 'byung bar 'gyur ba de dag kyang rnam par rtog pa mi mnga' bar 'gyur zhing / rtog pa dang rnam par rtog pa
294a2(khri pa): thams cad spangs pa dag yin no/ /de bzhin gshegs pa dgra bcom pa yang dag par rdzogs pa'i sangs rgyas gang dag da lta na phyogs bcu'i 'jig rten gyi khams gang gA'i klung gi bye ma snyed dag na bzhugs shing gzhes la/ chos ston pa de dag kyang rnam par rtog pa mi mnga' bar bzhugs shing rnam
294a3(khri pa): par rtog pa thams cad spangs pa yin te/ tshe dang ldan pa sha ra dwa ti'i bu rnam grangs des na/ 'di ltar rnam par mi rtog pa'i de bzhin nyid tshad mar byas shing de bzhin du rnam par mi rtog pa'i yang dag pa'i mtha' dang / rnam par mi rtog pa'i chos kyi dbyings tshad mar byas nas/ chos thams cad rnam par
294a4(khri pa): rtog pa med pa de ltar rig par bya'o/ /tshe dang ldan pa sha ra dwa ti'i bu byang chub sems dpa' sems dpa' chen pos de ltar rnam par mi rtog pas/ shes rab kyi pha rol tu phyin pa la spyad par bya ste/ de rnam par mi rtog pa'i shes rab kyi pha rol tu phyin pa la spyod pa na/ rnam par mi rtog pa'i chos thams cad
294a5(khri pa): mngon par rdzogs par 'tshang rgya bar 'gyur ro/ /de nas tshe dang ldan pa sha ra dwa ti'i bus tshe dang ldan pa rab 'byor la 'di skad ces smras so/ /tshe dang ldan pa rab 'byor 'o na byang chub sems dpa' sems dpa' chen po gang shes rab kyi pha rol tu phyin pa la spyod pa de ci snying po'i chos la spyod dam/ 'on te snying
294a6(khri pa): po med pa'i chos la spyod pa yin/ de skad ces smras pa dang / tshe dang ldan pa rab 'byor gyis tshe dang ldan pa sha ra dwa ti'i bu la 'di skad ces smras so/ /tshe dang ldan pa sha ra dwa ti'i bu byang chub sems dpa' sems dpa' chen po gang shes rab kyi pha rol tu phyin pa la spyod pa de ni/ snying po med pa'i chos la spyod pa
294a7(khri pa): yin no/ /de ci'i phyir zhe na/ tshe dang ldan pa sha ra dwa ti'i bu 'di ltar shes rab kyi pha rol tu phyin pa 'di ni snying po med pa yin/ de bzhin du bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu
294b1(khri pa): phyin pa ni snying po med pa yin/ de bzhin du rnam pa thams cad mkhyen pa nyid kyi bar du snying po med pa'i phyir ro/ /de ci'i phyir zhe na/ tshe dang ldan pa sha ra dwa ti'i bu 'di ltar byang chub sems dpa' sems dpa' chen po shes rab kyi pha rol tu phyin pa la spyod pa ni snying po med pa nyid kyang mi dmigs shing yang
294b2(khri pa): dag par rjes su mi mthong na/ snying po dmigs pa'am/ mthong bar lta ga la 'gyur/ snying po med pa'i shes rab kyi pha rol tu phyin pa nyid kyi bar du mi dmigs shing / yang dag par rjes su mi mthong ba nas/ snying po med pa'i rnam pa thams cad mkhyen pa nyid kyi bar du mi dmigs shing yang
294b3(khri pa): dag par rjes su mi mthong na/ shes rab kyi pha rol tu phyin pa nas/ rnam pa thams cad mkhyen pa nyid kyi bar du dmigs pa'am/ mthong bar lta ga la 'gyur ba'i phyir ro/ /de nas 'dod pa na spyod pa'i lha'i bu rab tu mang po dag 'di snyam du sems te/ rigs kyi bu'am rigs kyi bu mo gang
294b4(khri pa): dag gis bla na med pa yang dag par rdzogs pa'i byang chub tu sems bskyed par gyur pa dang / ji skad bstan pa'i shes rab kyi pha rol tu phyin pa zab mo 'di la yang spyod la don de la spyod pa na yang yang dag pa'i mtha' mngon sum du ma byas pas/ nyan thos kyi sa'am/ rang sangs rgyas kyi sa la
294b5(khri pa): gnas par mi 'gyur ba de dag ni phyag bya bar 'os pa yin te/ rnam grangs des na rigs kyi bu'am rigs kyi bu mo gang dag chos thams cad mnyam pa nyid 'di dag mngon sum du mi byed pa de dag ni phyag bya bar 'os pa yin no snyam mo/ /de nas tshe dang ldan pa rab 'byor gyis lha de dag la 'di
294b6(khri pa): skad ces smras so/ /kye lha'i bu dag gang dge ba'i chos mnyam pa nyid gang mngon sum du byas pas nyan thos kyi sa'am/ rang sangs rgyas kyi sa la gnas par 'gyur ba'i chos mnyam pa nyid 'di dag mngon sum du mi byed pa 'di ni byang chub sems dpa' de dag gi ngo mtshar gcig dka' ba byed pa ma yin
294b7(khri pa): gyi/ lha'i bu dag gang sems can 'bum phrag dpag tu med grangs med tshad med pa dag yongs su mya ngan las 'da' bar bya'o zhes go cha gyon par byed la/ gang dag yongs su mya ngan las bzla bar bya ba'i sems can de dag kyang shin tu mi dmigs pa ni de dag gi mchog tu dka' ba byed pa yin te/
295a1(khri pa): byang chub sems dpa' sems dpa' chen po gang dag sems can thams cad gdul bar 'dod par sems te de ltar bla na med pa yang dag par rdzogs pa'i byang chub tu yang dag par zhugs nas/ sems can thams cad gdul bar bya'o snyam nas go cha bgos pa de dag ni nam mkha'
295a2(khri pa): gdul bar 'dod par sems pa yin no/ /de ci'i phyir zhe na/ nam mkha' dben pa'i phyir sems can dben par blta bar bya ba dang / de bzhin du nam mkha' stong pa nyid kyi phyir sems can stong pa nyid du blta bar bya ba dang / nam mkha' snying po med pa'i phyir sems can snying po med pa nyid du blta
295a3(khri pa): bar bya ba'i phyir te/ lha'i bu dag rnam grangs des kyang byang chub sems dpa' sems dpa' chen po gang yod pa ma yin pa'i sems can rnams kyi ched du snying rje chen po'i go cha gyon pa rnams ni dka' ba byed pa yin no/ /gang zhig sems can rnams kyi ched du snying rje chen po'i go cha bgo
295a4(khri pa): bar sems pa de ni nam mkha' dang 'thab par 'dod du zad de/ byang chub sems dpa' sems dpa' chen po go cha bgos pa des ni gang dag gi don du go cha bgos pa'i sems can de dag kyang mi dmigs so/ /de ci'i phyir zhe na/ 'di ltar sems can dben pa'i phyir go cha dben par blta bar bya ba'i
295a5(khri pa): phyir ro/ /gal te de skad bshad pa na/ byang chub sems dpa' sems dpa' chen po mi zhum zhing kun tu mi zhum na/ de ni shes rab kyi pha rol tu phyin pa la spyod pa yin no/ /de ci'i phyir zhe na/ 'di ltar gzugs dben pa gang yin pa de sems can dben pa nyid yin pa dang / de bzhin du tshor ba dang / 'du
295a6(khri pa): shes dang / 'du byed rnams dang / rnam par shes pa dben pa gang yin pa de sems can dben pa nyid yin pa dang / de bzhin du gzugs dang / tshor ba dang / 'du shes dang / 'du byed rnams dang / rnam par shes pa dben pa gang yin pa de pha rol tu phyin pa drug dben pa nyid yin pa dang / de bzhin du rnam pa
295a7(khri pa): thams cad mkhyen pa nyid kyi bar du yang gong ma bzhin du sbyar bar bya ba'i phyir ro/ /gal te byang chub sems dpa' sems dpa' chen po chos thams cad dben pa nyid du bstan pa na/ sems mi zhum mi 'gong zhing mi skrag mi dngang la dngang bar mi 'gyur na/ de ni shes rab kyi pha rol tu phyin pa la spyod pa
295b1(khri pa): yin no/ /de nas bcom ldan 'das kyis tshe dang ldan pa rab 'byor la bka' stsal pa/ rab 'byor ci'i phyir byang chub sems dpa' sems dpa' chen po shes rab kyi pha rol tu phyin pa zab mo 'di la zhum par mi 'gyur ba yin/ gsol pa/ btsun pa bcom ldan 'das chos thams cad ma mchis
295b2(khri pa): pa'i slad du/ byang chub sems dpa' sems dpa' chen po shes rab kyi pha rol tu phyin pa zab mo 'di la zhum par mi 'gyur ba lags so/ /de bzhin du chos thams cad dben pa'i slad du dang / zhi ba'i slad du byang chub sems dpa' sems dpa' chen po shes rab kyi pha rol tu phyin pa zab mo
295b3(khri pa): 'di la zhum par mi 'gyur te/ btsun pa bcom ldan 'das rnam grangs des na byang chub sems dpa' sems dpa' chen po shes rab kyi pha rol tu phyin pa zab mo 'di la zhum par mi 'gyur lags so/ /de ci'i slad du zhe na/ btsun pa bcom ldan 'das 'di ltar gang dag gis zhum par
295b4(khri pa): 'gyur ba'am/ gang zhig zhum par 'gyur ba dang / gang du zhum par 'gyur ba'i chos thams cad dmigs su ma mchis pa'i slad du'o/ /btsun pa bcom ldan 'das gal te de skad bshad pa na/ byang chub sems dpa' sems dpa' chen po sgyid lug pa ma mchis shing / mi zhum mi 'gong
295b5(khri pa): kun tu mi 'gong ste/ mi skrag mi dngang la dngang bar mi 'gyur na/ de ni shes rab kyi pha rol tu phyin pa la spyod pa lags so/ /de ci'i slad du zhe na/ 'di ltar gang zhig zhum par 'gyur ba dang / gang gis zhum par 'gyur ba dang / gang du zhum par 'gyur ba'i chos de dag thams cad dmigs su
295b6(khri pa): ma mchis pa'i slad du'o/ /byang chub sems dpa' sems dpa' chen po de ltar spyod pa la ni dbang po dang bcas pa'i lha rnams dang / tshangs pa dang bcas pa dang / skye dgu'i bdag po dang bcas pa'i lha rnams rtag tu phyag bgyid lags so/ /de skad ces gsol pa dang / bcom ldan
295b7(khri pa): 'das kyis tshe dang ldan pa rab 'byor la 'di skad ces bka' stsal to/ /rab 'byor byang chub sems dpa' sems dpa' chen po gang shes rab kyi pha rol tu phyin pa zab mo 'di la spyod pa la ni/ dbang po dang bcas pa'i lha rnams dang / tshangs pa dang bcas pa'i lha rnams dang /
296a1(khri pa): skye dgu'i bdag po dang bcas pa'i lha rnams nyi tshes rtag tu phyag byed par 'gyur bar ma zad kyi/ rab 'byor mngon par 'phags pa'i lha 'di lta ste/ dge rgyas pa rnams dang / 'bras bu che ba rnams dang / gnas gtsang ma'i lha gang dag yin pa de dag
296a2(khri pa): kyang byang chub sems dpa' sems dpa' chen po gang shes rab kyi pha rol tu phyin pa zab mo 'di la spyod pa la rtag tu phyag 'tshal bar byed do/ /rab 'byor phyogs bcu'i 'jig rten gyi khams dpag tu med grangs med tshad med pa dag na/ de bzhin gshegs pa dgra bcom pa
296a3(khri pa): yang dag par rdzogs pa'i sangs rgyas bzhugs shing gzhes la chos ston pa gang dag yin pa de dag kyang byang chub sems dpa' sems dpa' chen po shes rab kyi pha rol tu phyin pa la spyod pa 'di ni/ bsam gtan gyi pha rol tu phyin pa yongs su rdzogs par byed par 'gyur ro/ /
296a4(khri pa): de bzhin du sbyin pa'i pha rol tu phyin pa'i bar du yongs su rdzogs par byed par 'gyur ba nas/ rnam pa thams cad mkhyen pa nyid kyi bar du yongs su rdzogs par byed par 'gyur ro zhes byang chub sems dpa' sems dpa' chen po de la rtag tu dgongs par mdzad do/ /rab 'byor
296a5(khri pa): byang chub sems dpa' sems dpa' chen po gang shes rab kyi pha rol tu phyin pa la spyod pa la/ sangs rgyas bcom ldan 'das rnams kyis dgongs pa'i byang chub sems dpa' sems dpa' chen po de ni sangs rgyas nyid du zhugs par gzung bar bya'o/ /rab 'byor gal te
296a6(khri pa): 'jig rten gyi khams gang gA'i klung gi bye ma snyed dag na/ sems can ji snyed yod pa de snyed bdud sdig can du gyur la/ bdud re res kyang bdud sdig can de snyed mngon par sprul te/ de dag thams cad byung yang byang chub sems dpa' sems dpa' chen po shes rab kyi
296a7(khri pa): pha rol tu phyin pa la spyod pa'i bla na med pa yang dag par rdzogs pa'i byang chub kyi bar chad bya bar mi nus so/ /yang rab 'byor byang chub sems dpa' sems dpa' chen po chos gnyis dang ldan na bdud thams cad kyis mi thul ba yin te/ gnyis gang zhe na/ 'di lta ste/ chos
296b1(khri pa): thams cad la stong pa nyid du rnam par blta ba dang / sems can thams cad yongs su mi gtong ba'o/ /rab 'byor gzhan yang byang chub sems dpa' sems dpa' chen po chos gnyis dang ldan na/ bdud thams cad kyis mi thul ba yin no/ /gnyis gang zhe na/ 'di lta ste/
296b2(khri pa): ji skad smras pa de bzhin byed pa dang / sangs rgyas bcom ldan 'das rnams kyis dgongs pa yin te/ de ltar spyod pa'i byang chub sems dpa' sems dpa' chen po'i drung du lha de dag 'ong bar sems te/ nye bar 'ongs nas kyang bsnyen bkur byed par 'gyur/ yongs su zhu ba dang /
296b3(khri pa): yongs su 'dri ba byed par 'gyur la/ kye rigs kyi bu khyod 'di lta ste/ stong pa nyid kyi gnas pa dang / mtshan ma med pa'i gnas pa dang / smon pa med pa'i gnas pa 'di dag nyid kyis gnas par gyis shig dang / rigs kyi bu khyod myur du bla na med pa yang dag par rdzogs pa'i byang chub
296b4(khri pa): mngon par rdzogs par 'tshang rgya bar 'gyur ro/ /de ci'i phyir zhe na/ rigs kyi bu 'di ltar khyod gnas pa 'dis gnas na/ gnas med pa rnams kyi gnas dang / gling med pa rnams kyi gling dang / mun pa na 'dug pa'i sems can rnams kyi snang ba byed par 'gyur ba'i phyir ro zhes spro ba skyed par 'gyur
296b5(khri pa): ro/ /de ci'i phyir zhe na/ kye rigs kyi bu 'di lta ste/ shes rab kyi pha rol tu phyin pa'i gnas pa 'dis gnas pa'i byang chub sems dpa' sems dpa' chen po la ni phyogs bcu'i 'jig rten gyi khams dpag tu med/ grangs med tshad med pa dag na/ sangs
296b6(khri pa): rgyas bcom ldan 'das bzhugs shing gzhes la chos ston pa/ dge slong gi dge 'dun gyis yongs su bskor ba de dag byang chub sems dpa' sems dpa' chen po de'i ming dang / rus yongs su rjod cing chos ston la/ ched du brjod pa yang ched du rjod
296b7(khri pa): pa mdzad pa'i phyir ro/ /rab 'byor dper na/ nga da ltar byang chub sems dpa' sems dpa' chen po rin po che tog gi ming dang / rus yongs su rjod cing chos ston la/ ched du brjod pa yang ched du rjod pa mdzad pa dang / de bzhin du byang chub sems dpa' sems dpa' chen po gtsug tor can gyi
297a1(khri pa): ming dang rus yongs su rjod cing chos ston la/ ched du brjod pa ched du rjod pa dang / nga byang chub sems dpa' sems dpa' chen po gang dag de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa'i sangs rgyas kyi zhing na/ shes rab kyi pha rol tu phyin pa
297a2(khri pa): 'di nyid la brten nas tshangs par spyod pa'i byang chub sems dpa' sems dpa' chen po de dag gi ming dang / rus yongs su rjod cing chos ston la/ ched du brjod pa ched du rjod par byed pa bzhin no/ /rab 'byor shar phyogs kyi 'jig rten gyi khams gang gA'i klung gi bye ma snyed dag na/ sangs rgyas bcom ldan
297a3(khri pa): 'das bzhugs shing gzhes la chos ston pa'i sangs rgyas bcom ldan 'das gang dag yin pa de dag kyang sangs rgyas kyi zhing de na/ byang chub sems dpa' sems dpa' chen po gang dag shes rab kyi pha rol tu phyin pa 'di nyid las brtsams te/ tshangs par spyad pa spyod pa de dag gi ming dang / rus
297a4(khri pa): yongs su rjod cing chos ston la/ ched du brjod pa yang ched du rjod par mdzad do/ /de bzhin du sbyar te/ lho phyogs na gang dag yin pa dang / nub phyogs na gang dag yin pa dang / byang phyogs na gang dag yin pa dang / phyogs mtshams bzhin gang dag yin pa dang / 'og gi phyogs na gang dag yin pa
297a5(khri pa): dang / steng gi phyogs kyi 'jig rten gyi khams gang gA'i klung gi bye ma snyed dag na/ sangs rgyas bcom ldan 'das bzhugs shing gzhes la chos ston pa'i sangs rgyas bcom ldan 'das gang dag yin pa de dag kyang sangs rgyas kyi zhing de na/ byang chub sems dpa' sems dpa' chen po rnams shes rab kyi pha
297a6(khri pa): rol tu phyin pa 'di nyid las brtsams te/ tshangs par spyad pa spyod pa'i byang chub sems dpa' sems dpa' chen po de dag gi ming dang rus yongs su rjod cing chos ston la/ ched du brjod pa yang ched du rjod par mdzad do/ /phyogs bcu'i 'jig rten gyi khams gang gA'i klung gi bye ma snyed dag na/ sangs rgyas
297a7(khri pa): bcom ldan 'das bzhugs pa gang dag yin pa de dag kyang byang chub sems dpa' sems dpa' chen po sems dang po bskyed pa nas nye bar bzung ste/ rdzogs pa'i byang chub kyi lam yongs su rdzogs par byed pa na/ shes rab kyi pha rol tu phyin pa yongs su rdzogs par byed cing / rnam pa thams cad
297b1(khri pa): mkhyen pa nyid kyang rjes su 'thob par 'gyur ba de dag gi ming dang rus kyang yongs su rjod cing chos ston la/ ched du brjod pa yang ched du rjod par mdzad do/ /de ci'i phyir zhe na/ rab 'byor byang chub sems dpa' sems dpa' chen po rnams ni de ltar dka' ba byed pa yin te/ 'di ltar sangs rgyas kyi gdung rgyun
297b2(khri pa): mi gcad par bya bar zhugs pa yin pa'i phyir ro/ /de skad ces bka' stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das sangs rgyas bcom ldan 'das de dag ci re zhig phyir ldog pa'i byang chub sems dpa' rnams kyi lags sam/
297b3(khri pa): 'on te phyir mi ldog pa rnams kyi lags sam/ byang chub sems dpa' sems dpa' chen po gang dag gi ming dang rus yongs su rjod cing chos ston la/ ched du brjod pa yang ched du rjod par mdzad do/ /de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal
297b4(khri pa): to/ /rab 'byor phyir mi ldog pa'i byang chub sems dpa' sems dpa' chen po gang dag shes rab kyi pha rol tu phyin pa zab mo 'di la spyod pa yang yod do/ /phyir mi ldog pa yang yod do/ /rab 'byor lung bstan pa'i byang chub sems dpa' sems dpa' chen po gang dag shes rab kyi pha rol tu phyin pa zab
297b5(khri pa): mo 'di la spyod pa yang yod de/ sangs rgyas bcom ldan 'das rnams ni de dag gi ming dang rus yongs su rjod cing chos ston la/ ched du brjod pa yang ched du rjod par mdzad do/ /gsol pa/ btsun pa bcom ldan 'das de dag gang lags/ bcom ldan 'das kyis bka' stsal pa/ rab 'byor de bzhin
297b6(khri pa): gshegs pa mi 'khrugs pa'i sangs rgyas kyi zhing na/ byang chub sems dpa' sems dpa' chen po gang dag shes rab kyi pha rol tu phyin pa zab mo 'di la spyod cing de bzhin gshegs pa de'i rjes su slob pa'i tshul gyis gnas pa'i byang chub sems dpa' sems dpa' chen po de dag yin te/ sangs rgyas bcom
297b7(khri pa): ldan 'das rnams ni de dag gi ming dang / rus yongs su rjod cing chos ston la/ ched du brjod pa yang ched du rjod par mdzad do/ /rab 'byor gzhan yang byang chub sems dpa' sems dpa' chen po gang dag shes rab kyi pha rol tu phyin pa zab mo 'di la spyod la shes rab kyi pha rol tu phyin pa zab mo 'di la shin tu
298a1(khri pa): mos kyang mi skye ba'i chos la bzod pa ma thob pa rnams dang / chos thams cad stong pa nyid du mos kyang mi skye ba'i chos la bzod pa ma thob pa rnams dang / chos thams cad gsog dang / gso ba dang / ya ma brla dang / snying po med pa dag yin no zhes mos la/ mi skye ba'i chos la
298a2(khri pa): bzod pa ni ma thob pa dag ste/ rab 'byor sangs rgyas bcom ldan 'das de dag ni/ byang chub sems dpa' sems dpa' chen po de dag gi ming dang rus yongs su rjod cing chos ston la/ ched du brjod pa yang ched du rjod par mdzad do/ /rab 'byor byang chub sems dpa' sems dpa' chen po de dag kyang
298a3(khri pa): nyan thos dang / rang sangs rgyas kyi sa las 'das nas/ bla na med pa yang dag par rdzogs pa'i byang chub tu nges pa yin te/ rab 'byor sangs rgyas bcom ldan 'das rnams byang chub sems dpa' sems dpa' chen po shes rab kyi pha rol tu phyin pa la spyod pa gang gi ming dang rus yongs su rjod cing chos ston
298a4(khri pa): la/ ched du brjod pa yang ched du rjod par mdzad pa de ni phyir mi ldog pa'i sa la gnas pa yin te/ de la gnas nas rnam pa thams cad mkhyen pa nyid rjes su 'thob par 'gyur ro/ /rab 'byor gzhan yang byang chub sems dpa'i theg pa pa'i rigs kyi bu'am rigs kyi bu mo gang dag shes rab kyi pha rol tu phyin pa
298a5(khri pa): zab mo 'di bshad pa na don thos nas nem nur med la/ the tshom mi za ste/ rmongs par mi 'gyur la/ 'di ni de bzhin gshegs pas ji skad gsungs pa de bzhin no snyam du de ltar yid rnams kyis sems par gyur na/ de dag ni dam pa'i chos thos pa'i sems dang ba de yang rim gyis de bzhin gshegs
298a6(khri pa): pa mi 'khrugs pa dang / byang chub sems dpa' sems dpa' chen po de dag las shes rab kyi pha rol tu phyin pa 'di rgya cher thos par 'gyur ro/ /thos nas kyang phyir mi ldog pa'i sa la gnas par 'gyur la/ der gnas nas kyang rnam pa thams cad mkhyen pa nyid rjes su 'thob par 'gyur te/
298a7(khri pa): rab 'byor shes rab kyi pha rol tu phyin pa zab mo 'di thos pa yang byang chub sems dpa'i theg pa pa'i rigs kyi bu'am/ rigs kyi bu mo de dag la de ltar gces spras byed pa yin na/ gang dag klog pa dang / 'chang ba dang / de bzhin nyid du sgrub par byed pa lta smos kyang ci dgos te/ byang chub
298b1(khri pa): sems dpa' de dag ni myur du phyir mi ldog pa'i sa la gnas par 'gyur zhing / myur ba kho nar bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/ /gsol pa/ btsun pa bcom ldan 'das 'di ltar de bzhin nyid la gnas nas chos gang yang mi dmigs shing
298b2(khri pa): ma mchis na/ de ji ltar byang chub sems dpa' sems dpa' chen po de la gnas nas myur du phyir mi ldog pa'i sa la gnas par 'gyur zhing / myur du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur lags/ btsun pa bcom ldan 'das gang gi tshe de bzhin nyid
298b3(khri pa): ma gtogs par chos gang yang dmigs su ma mchis pa de'i tshe/ su zhig de bzhin nyid 'di la gnas par 'gyur ba'am/ su zhig bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba'am/ su zhig de bzhin nyid la gnas nas/ sems can rnams la chos
298b4(khri pa): ston par 'gyur te/ btsun pa bcom ldan 'das de bzhin nyid kyang dmigs su ma mchis pa lags na/ su zhig de bzhin nyid la gnas nas/ bla na med pa yang dag par rdzogs pa'i byang chub mngon par rdzogs par 'tshang rgya bar 'gyur zhing / de bzhin nyid kho na la gnas nas/ chos ston pa lta smos kyang ci
298b5(khri pa): 'tshal te/ de ni gnas ma mchis lags so/ /de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor gang yang 'di skad du de bzhin nyid ma gtogs par chos gang la yang dmigs su ma mchis na/ su zhig de bzhin nyid la gnas par
298b6(khri pa): 'gyur ba'am/ su zhig de bzhin nyid la gnas nas/ bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba'am/ su zhig de bzhin nyid la gnas nas sems can rnams la chos ston par 'gyur te/ de bzhin nyid kyang dmigs su ma mchis na/ su zhig de
298b7(khri pa): bzhin nyid la gnas nas/ bla na med pa yang dag par rdzogs pa'i byang chub mngon par rdzogs par 'tshang rgya bar 'gyur zhing / de bzhin nyid la gnas nas sems can rnams la chos ston pa lta smos kyang ci 'tshal te/ de ni gnas ma mchis lags so zhes zer ba ni/ rab 'byor de de bzhin
299a1(khri pa): no/ /ji skad smras pa de bzhin te/ rab 'byor de bzhin nyid ma gtogs par gang zhig de bzhin nyid la gnas par 'gyur ba'am/ gang zhig de bzhin nyid la gnas nas/ bla na med pa yang dag par rdzogs pa'i byang chub mngon par rdzogs par 'tshang rgya ba'am/ gang
299a2(khri pa): zhig de bzhin nyid la gnas nas sems can rnams la chos ston par byed pa'i chos gang yang med do/ /de ci'i phyir zhe na/ rab 'byor 'di ltar de bzhin nyid la ni skye ba med/ 'gag pa med/ gzhan du 'gyur ba dmigs su med de/ rab 'byor chos gang la skye ba med/ 'gag pa med/
299a3(khri pa): gzhan du 'gyur ba dmigs su med pa'i chos de la su zhig gnas par 'gyur/ su zhig chos de la gnas nas/ bla na med pa yang dag par rdzogs pa'i byang chub mngon par rdzogs par 'tshang rgya bar 'gyur/ su zhig chos de la gnas nas sems can rnams la chos ston par 'gyur te/ de ni
299a4(khri pa): gnas med do/ /de nas bcom ldan 'das la lha'i dbang po brgya byin gyis 'di skad ces gsol to/ /btsun pa bcom ldan 'das shes rab kyi pha rol tu phyin pa 'di ni zab lags te/ byang chub sems dpa' sems dpa' chen po gang dag shes rab kyi pha rol tu phyin pa zab mo 'di la spyod pa rnams ni
299a5(khri pa): dka' ba bgyid pa lags so/ /de ci'i slad du zhe na/ btsun pa bcom ldan 'das 'di ltar de bzhin nyid ces bgyi ba'i chos ni gang yang dmigs su ma mchis la/ chos gang de bzhin nyid la gnas pa yang gang yang ma mchis gang bla na med pa yang dag par rdzogs pa'i byang chub mngon par rdzogs par
299a6(khri pa): 'tshang rgya bar 'gyur ba'i chos kyang gang yang ma mchis/ gang sems can rnams la chos ston par 'gyur ba'i chos kyang gang yang ma mchis te/ btsun pa bcom ldan 'das byang chub sems dpa' sems dpa' chen po rnams shes rab kyi pha rol tu phyin pa la spyod pa na/ de ltar nye bar rtog cing sgom
299a7(khri pa): par bgyid kyang chos 'di la zhum par yang mi 'gyur la/ de dag chos 'di dag la nem nur ram/ rmongs par yang mi 'gyur ba'i slad du'o/ /de nas tshe dang ldan pa rab 'byor gyis lha'i dbang po brgya byin la 'di skad ces smras so/ /kau shi ka khyod 'di skad du byang chub sems dpa' sems dpa' chen po
299b1(khri pa): gang shes rab kyi pha rol tu phyin pa zab mo 'di la spyod pa dag chos 'di dag la nye bar rtog par bgyid kyang chos 'di dag la nem nur ram/ rmongs par yang mi 'gyur ba ni dka' ba bgyid pa lags so zhes smras pa ni/ kau shi ka chos thams cad stong pa la su zhig 'dir nem nur ram/ rmongs par 'gyur/
299b2(khri pa): de skad ces smras pa dang / lha'i dbang po brgya byin gyis tshe dang ldan pa rab 'byor la 'di skad ces smras so/ /btsun pa rab 'byor ni chos gang dang gang kho na ston pa de dang de thams cad stong pa nyid kho na las brtsams nas ston la/ chos gang la yang thogs pa med de/ dper na bar snang la mda'
299b3(khri pa): 'phangs pa ni gang du yang thogs pa med do/ /de bzhin du btsun pa rab 'byor yang chos gang la yang thogs pa med do/ /shes rab kyi pha rol tu phyin pa khri pa las/ rjes su yi rang ba'i le'u zhes bya ste/ nyi shu rtsa drug pa'o// //de nas bcom ldan 'das la tshe dang ldan pa rab
299b4(khri pa): 'byor gyis 'di skad ces gsol to/ /btsun pa bcom ldan 'das byang chub sems dpa' sems dpa' chen po sbyin pa'i pha rol tu phyin pa la gnas nas/ ji ltar tshul khrims kyi pha rol tu phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la
299b5(khri pa): byang chub sems dpa' sems dpa' chen po sbyin pa sbyin pa na/ kun tu 'dzin pa'i sems mi skye/ sbyin pa de sbyin pa na ser sna'i sems mi skye la/ sbyin pa de yang rnam pa thams cad mkhyen pa nyid du yongs su bsngo zhing / sems can thams cad la byams pa'i lus kyi las nye bar gnas pa
299b6(khri pa): yin/ de bzhin du byams pa'i ngag gi las dang / byams pa'i yid kyi las nye bar gnas pa yin te/ de'i tshe byang chub sems dpa' sems dpa' chen po tshul khrims kyi pha rol tu phyin pa yongs su 'dzin pa yin no/ /gsol pa/ btsun pa bcom ldan 'das byang chub sems dpa' sems
299b7(khri pa): dpa' chen po sbyin pa'i pha rol tu phyin pa la gnas pa/ ji ltar bzod pa'i pha rol tu phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po sbyin pa sbyin pa na/ len pa po dag gis yang dag pa ma yin pa'i
300a1(khri pa): brgyad bkag pa dag dang / yang dag pa ma yin pa'i tshig rnams kyis spyos brgyad kyang / sems zhum pa nyid du mi 'gyur la/ len pa po bsam pa ngan pa can mtshang 'dru ba de dag la sems sdang bar yang mi byed kyi/ de dag nyid la byams pa'i sems dang / snying rje'i sems
300a2(khri pa): skyed par byed cing / snyan par smra bar byed pa yin te/ rab 'byor de ltar na byang chub sems dpa' sems dpa' chen po sbyin pa'i pha rol tu phyin pa la gnas nas/ bzod pa'i pha rol tu phyin pa la yang yongs su 'dzin pa yin no/ /gsol pa/ btsun pa bcom ldan 'das byang chub sems
300a3(khri pa): dpa' sems dpa' chen po sbyin pa'i pha rol tu phyin pa la gnas nas/ ji ltar brtson 'grus kyi pha rol tu phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po sbyin pa dag sbyin pa na/ len pa po rnams kyis yang dag
300a4(khri pa): pa ma yin pa'i brgyad bkag pa dag dang / yang dag pa ma yin pa'i tshig rnams kyis spyos brgyad na yang sbyin pa de la bzod pa kho na yin te/ gang zhig las ci 'dra bar byed par 'gyur ba de/ de 'dra ba'i 'bras bu thob par 'gyur ba las bdag gir bya ba nyid shes pas de de ltar gtong ba'i blo
300a5(khri pa): kho na dang / yongs su gtong ba'i blor 'gyur la/ de 'di snyam du sems te/ bdag gis sems can thams cad la sbyin pa rgya cher sbyin pa kho nar bya'o snyam nas/ des lus dang sems kyi brtson 'grus yang dag par bskyed nas rtag tu sbyin pa sbyin pa kho nar byed pa yin te/ rab 'byor
300a6(khri pa): de ltar na byang chub sems dpa' sems dpa' chen po sbyin pa'i pha rol tu phyin pa la gnas nas/ brtson 'grus kyi pha rol tu phyin pa yongs su 'dzin pa yin no/ /gsol pa/ btsun pa bcom ldan 'das byang chub sems dpa' sems dpa' chen po sbyin pa'i pha rol tu phyin pa la gnas
300a7(khri pa): nas/ ji ltar bsam gtan gyi pha rol tu phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po zhe 'gras pa med pa'i sems kyis len pa dag la sbyin pa sbyin pa na/ yul rnams su yongs su
300b1(khri pa): sngo bar mi byed/ 'dod pa'i khams su yongs su sngo bar mi byed/ gzugs kyi khams dang / gzugs med pa'i khams su yongs su sngo bar mi byed/ nyan thos kyi sar yongs su sngo bar mi byed/ rang sangs rgyas kyi sar yongs su sngo bar mi byed kyi/ sems can thams cad dang thun mong du
300b2(khri pa): byas nas/ bla na med pa yang dag par rdzogs pa'i byang chub 'ba' zhig tu yongs su sngo bar byed de/ rab 'byor de ltar na byang chub sems dpa' sems dpa' chen po sbyin pa'i pha rol tu phyin pa la gnas nas bsam gtan gyi pha rol tu phyin pa yongs su 'dzin pa yin no/ /gsol pa/ btsun pa
300b3(khri pa): bcom ldan 'das byang chub sems dpa' sems dpa' chen po sbyin pa'i pha rol tu phyin pa la gnas nas/ ji ltar shes rab kyi pha rol tu phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po sbyin pa sbyin pa na/
300b4(khri pa): de dag la rtag tu sgyu ma'i blo kho na nye bar gnas te/ don dam pa stong pa nyid kyi phyir des sems can gang la yang phan pa'am/ gnod par yang dag par rjes su mi mthong ste/ rab 'byor de ltar na byang chub sems dpa' sems dpa' chen po sbyin pa'i pha rol tu phyin pa la gnas nas/ shes
300b5(khri pa): rab kyi pha rol tu phyin pa yongs su 'dzin pa yin no/ /de skad ces bka' stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das byang chub sems dpa' sems dpa' chen po tshul khrims kyi pha rol tu phyin pa la gnas nas/ ji ltar
300b6(khri pa): sbyin pa'i pha rol tu phyin pa dang / de bzhin du bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa yongs su 'dzin cing / ji ltar shes rab kyi pha rol tu phyin pa yongs su 'dzin pa lags/ de skad ces gsol pa dang / bcom ldan
300b7(khri pa): 'das kyis tshe dang ldan pa rab 'byor la 'di skad ces bka' stsal to/ /rab 'byor byang chub sems dpa' sems dpa' chen po gang tshul khrims kyi pha rol tu phyin pa la gnas nas/ de'i lus sam/ ngag gam/ sems kyi bsod nams mngon par 'du byed pa gang yin pa'i mngon par 'du
301a1(khri pa): byed pa des nyan thos kyi sa'am/ rang sangs rgyas kyi sar mchog tu 'dzin par mi byed cing / srog gi phyir yang sems can rnams srog dang bral bar mi byed do/ /ma byin par len par yang mi byed do/ /mi tshangs par spyod par mi byed do/ /gyi tshig mi smra'o/ /phra ma
301a2(khri pa): mi zer ro/ /tshig rtsub po mi smra'o/ /tshig kyal pa can du mi 'gyur ro/ /brnab sems can du mi 'gyur ro/ /gnod sems can du mi 'gyur ro/ /log par lta bar mi 'gyur ro/ /de tshul khrims kyi pha rol tu phyin pa de la gnas nas/ sbyin pa gang sbyin par byed pa 'di lta ste/ zas 'dod pa
301a3(khri pa): rnams la ni zas/ skom 'dod pa rnams la ni skom/ bzhon pa 'dod pa rnams la ni bzhon pa/ gos 'dod pa rnams la ni gos/ phreng ba 'dod pa rnams la ni phreng ba/ byug pa 'dod pa rnams la ni byug pa/ mal cha 'dod pa rnams la ni mal cha/ rten 'dod pa rnams la ni rten/ mar me
301a4(khri pa): 'dod pa rnams la ni mar me/ de bzhin du sbyar te/ 'dod pa rnams la yo byad thams cad sbyin par byed pa dang / de bzhin du 'dod pa rnams la mi'i yo byad gang yang rung ba dag sbyin par byed cing / sbyin pa de yang sems can thams cad dang thun mong du byas nas bla na med pa yang dag par
301a5(khri pa): rdzogs pa'i byang chub tu yongs su sngo bar byed cing / ci nas kyang yongs su sngo ba des nyan thos kyi sa'am/ rang sangs rgyas kyi sar mi ltung ba de ltar yongs su sngo bar byed de/ rab 'byor de ltar na byang chub sems dpa' sems dpa' chen po tshul khrims kyi pha rol tu phyin pa la gnas nas/
301a6(khri pa): sbyin pa'i pha rol tu phyin pa yongs su 'dzin pa yin no/ /rab 'byor gzhan yang byang chub sems dpa' sems dpa' chen po tshul khrims kyi pha rol tu phyin pa la gnas pa'i drung du gal te sems can thams cad lhags nas/ byang chub sems dpa' sems dpa' chen po tshul khrims kyi pha
301a7(khri pa): rol tu phyin pa la gnas pa'i yan lag dang nying lag rnams bcad de phyogs dang phyogs mtshams su dong na yang byang chub sems dpa' sems dpa' chen po'i sems bskyed pa gcig tsam yang 'khrug par mi 'gyur zhing / gnod sems su byed par mi 'gyur te/ de 'di snyam du 'di ltar sems can
301b1(khri pa): thams cad kyis bdag gi yan lag dang nying lag rnams bcad nas/ phyogs dang phyogs mtshams rnams su dong ba ni bdag gis rnyed pa legs par rnyed pa yin te/ lus rnag can yongs su gtang ba 'dis sangs rgyas kyi sku rdo rje'i rang bzhin bzang po bdag gis thob par bya'o snyam du sems te/ rab
301b2(khri pa): 'byor de ltar na byang chub sems dpa' sems dpa' chen po tshul khrims kyi pha rol tu phyin pa la gnas nas/ bzod pa'i pha rol tu phyin pa yongs su 'dzin pa yin no/ /rab 'byor gzhan yang byang chub sems dpa' sems dpa' chen po tshul khrims kyi pha rol tu phyin pa la gnas nas/ 'di ltar snying
301b3(khri pa): rje chen po'i go cha gyon par byed de/ bdag gis sems can thams cad 'khor ba'i rgya mtsho 'jigs pa mi bzad pa las bsgral bar bya/ 'chi ba med pa'i dbyings la dgod par bya'o snyam nas/ nam du yang lus dang sems kyi brtson 'grus mi gtong ste/ rab 'byor de ltar na byang chub
301b4(khri pa): sems dpa' sems dpa' chen po tshul khrims kyi pha rol tu phyin pa la gnas nas/ brtson 'grus kyi pha rol tu phyin pa yongs su 'dzin pa yin no/ /rab 'byor gzhan yang byang chub sems dpa' sems dpa' chen po tshul khrims kyi pha rol tu phyin pa la gnas nas/ bsam
301b5(khri pa): gtan dang po la snyoms par 'jug par byed/ de bzhin du gnyis pa dang / de bzhin du gsum pa dang / de bzhin du bsam gtan bzhi pa la snyoms par 'jug par byed cing / de bzhin du nam mkha' mtha' yas skye mched dang / 'gog pa'i snyoms par 'jug pa'i bar la snyoms par
301b6(khri pa): 'jug par byed mod kyi/ sngon gyi smon lam rjes su dran pa'i phyir/ re zhig nyan thos kyi sa'am/ rang sangs rgyas kyi sar yang mi ltung la/ yang dag pa'i mtha' yang mngon sum du mi byed kyi/ de 'di snyam du sems te/ kye 'di la bdag gis bsam gtan gyi pha rol tu phyin pa la gnas nas/
301b7(khri pa): sems can thams cad 'khor ba'i rgya mtsho 'jigs pa mi bzad pa las bsgral bar bya/ 'chi ba med pa'i dbyings la yang dgod par bya'o snyam ste/ rab 'byor de ltar na byang chub sems dpa' sems dpa' chen po tshul khrims kyi pha rol tu phyin pa la gnas nas/ bsam gtan gyi pha rol tu
302a1(khri pa): phyin pa yongs su 'dzin pa yin no/ /rab 'byor gzhan yang byang chub sems dpa' sems dpa' chen po tshul khrims kyi pha rol tu phyin pa la gnas nas/ chos thams cad chos thams cad kyi de bzhin nyid las mi 'da' ba ma gtogs par chos dge ba'am/ mi dge ba'am/ lung
302a2(khri pa): du bstan pa'am/ lung du ma bstan pa'am/ zag pa dang bcas pa'am/ zag pa med pa'am/ 'jig rten pa'am/ 'jig rten las 'das pa'am/ 'dus byas sam/ 'dus ma byas gang yang yang dag par rjes su mi mthong / dngos po'i grangs su chud pa'am/ dngos po med pa'i
302a3(khri pa): grangs su chud pa'i chos gang yang yang dag par rjes su mi mthong / chos gang yang yod pa'am/ med pa nyid du yang yang dag par rjes su mi mthong la/ shes rab kyi pha rol tu phyin pa dang / thabs la mkhas pa des nyan thos kyi sa'am/ rang sangs rgyas kyi sar yang mi ltung ste/ rab
302a4(khri pa): 'byor de ltar na byang chub sems dpa' sems dpa' chen po tshul khrims kyi pha rol tu phyin pa la gnas nas/ shes rab kyi pha rol tu phyin pa yongs su 'dzin pa yin no// //shes rab kyi pha rol tu phyin pa khri pa/ bam po nyi shu bdun pa/ de nas bcom ldan 'das
302a5(khri pa): la tshe dang ldan pa rab 'byor gyis 'di skad ces gsol to/ /btsun pa bcom ldan 'das byang chub sems dpa' sems dpa' chen po bzod pa'i pha rol tu phyin pa la gnas nas/ ji ltar sbyin pa'i pha rol tu phyin pa yongs su 'dzin pa lags/ bcom ldan 'das kyis bka' stsal pa/
302a6(khri pa): rab 'byor 'di la gal te byang chub sems dpa' sems dpa' chen po bzod pa'i pha rol tu phyin pa la gnas pa'i drung du sems can thams cad lhags nas/ sdig pa can gyi tshig yang dag pa ma yin pa dag gis brgyad bkag ste/ yan lag dang nying lag rnams bcad par gyur na
302a7(khri pa): yang de 'di snyam du sems te/ kye ma sems can 'di dag ni sdug bsngal bar gyur pa/ nad kyis thebs pa/ mgon med pa dag ste/ bdag gis sems can de dag thams cad la rtag tu sbyin pa sbyin pa kho nar bya'o snyam nas/ zas 'dod pa rnams la ni zas sbyin par byed/
302b1(khri pa): skom 'dod pa rnams la ni skom sbyin par byed pa nas/ de bzhin du sbyar te/ mi'i yo byad 'dod pa rnams la ni mi'i yo byad gang yang rung ba'i bar dag sbyin par byed cing / dge ba'i rtsa ba de dag thams cad yongs su bsdoms nas sems can thams cad dang thun mong du byas te/ mi dmigs pa'i tshul
302b2(khri pa): gyis bla na med pa yang dag par rdzogs pa'i byang chub tu yongs su bsngo ba ste/ de yang ji ltar yongs su sngo zhe na/ 'di la su zhig yongs su sngo bar byed pa'am/ gang du yongs su sngo bar byed pa'i blo rnam pa gnyis su yang mi 'jug pa de ltar yongs su sngo bar byed de/ rab 'byor de ltar na byang chub
302b3(khri pa): sems dpa' sems dpa' chen po bzod pa'i pha rol tu phyin pa la gnas nas/ sbyin pa'i pha rol tu phyin pa yongs su 'dzin pa yin no/ /gsol pa/ btsun pa bcom ldan 'das byang chub sems dpa' sems dpa' chen po bzod pa'i pha rol tu phyin pa la gnas nas/ ji ltar tshul khrims kyi pha
302b4(khri pa): rol tu phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po bzod pa'i pha rol tu phyin pa la gnas nas/ sems dang po bskyed pa nas bzung ste/ byang chub kyi snying po la 'dug gi bar du srog gi phyir yang
302b5(khri pa): sems can 'ga' yang srog dang 'bral bar mi byed do/ /de bzhin du sbyar te/ log par lta ba'i bar du mi 'gyur ro/ /nam du yang nyan thos kyi sa'am/ rang sangs rgyas kyi sa la de'i sems mi 'jug go/ /dge ba'i rtsa ba de yang sems can thams cad dang thun mong du byas nas/ bla na med pa
302b6(khri pa): yang dag par rdzogs pa'i byang chub tu yongs su sngo bar byed de/ ci nas kyang su zhig yongs su sngo bar byed pa'am/ gang du yongs su bsngo ba'i blo rnam pa gnyis su yang mi 'jug pa de ltar yongs su sngo bar byed de/ rab 'byor de ltar na byang chub sems dpa' sems dpa' chen po bzod pa'i pha rol tu
302b7(khri pa): phyin pa la gnas nas/ tshul khrims kyi pha rol tu phyin pa yongs su 'dzin pa yin no/ /gsol pa/ btsun pa bcom ldan 'das byang chub sems dpa' sems dpa' chen po bzod pa'i pha rol tu phyin pa la gnas nas/ ji ltar brtson 'grus kyi pha rol tu phyin pa yongs su 'dzin pa lags/
303a1(khri pa): bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po bzod pa'i pha rol tu phyin pa la gnas nas/ 'di ltar bdag re zhig dpag tshad dam/ dpag tshad brgya'am/ dpag tshad stong du song ngam/ de bzhin du 'jig rten gyi khams
303a2(khri pa): gcig tu yang song ba nas/ 'jig rten gyi khams 'bum du yang song nas/ tha na sems can 'ga' tsam yang bslab pa'i gzhi brgyad po dag la gzhag par bya'o/ /de bzhin du rigs kyi sa'i chos dang / brgyad pa'i chos dang / rgyun du zhugs pa'i 'bras bu dang / dgra bcom pa nyid
303a3(khri pa): kyi bar dang / rang sangs rgyas nyid kyi bar dang / bla na med pa yang dag par rdzogs pa'i byang chub kyi bar la bkod nas/ dge ba'i rtsa ba de thams cad yongs su bsdoms te/ sems can thams cad dang thun mong du byas nas bla na med pa yang dag par rdzogs pa'i byang chub tu yongs su sngo
303a4(khri pa): bar byed de/ ci nas kyang su zhig yongs su sngo bar byed pa'am/ gang du yongs su bsngo ba'i blo rnam pa gnyis su yang mi 'jug pa de ltar yongs su sngo bar byed de/ rab 'byor de ltar na byang chub sems dpa' sems dpa' chen po bzod pa'i pha rol tu phyin pa la gnas nas/ brtson 'grus kyi pha rol
303a5(khri pa): tu phyin pa yongs su 'dzin pa yin no/ /gsol pa/ btsun pa bcom ldan 'das byang chub sems dpa' sems dpa' chen po bzod pa'i pha rol tu phyin pa la gnas nas/ ji ltar bsam gtan gyi pha rol tu phyin pa yongs su 'dzin pa lags/ bcom ldan 'das kyis bka' stsal pa/ rab
303a6(khri pa): 'byor 'di la byang chub sems dpa' sems dpa' chen po bzod pa'i pha rol tu phyin pa la gnas nas/ 'dod pa dag las dben pa/ sdig pa mi dge ba'i chos rnams las dben pa/ rtog pa dang bcas pa/ dpyod pa dang bcas pa/ dben pa las skyes pa'i dga' ba dang / bde ba can bsam
303a7(khri pa): gtan dang po bsgrubs te gnas pa dang / de bzhin du sbyar te/ bsam gtan bzhi pa'i bar du bsgrubs te gnas pa dang / de bzhin du nam mkha' mtha' yas skye mched kyi bar dang / tshor ba dang / 'du shes 'gog pa'i bar la snyoms par 'jug cing / sems dang sems las byung ba'i chos
303b1(khri pa): dge ba'i rtsa ba byung ngo cog sems can thams cad dang thun mong du byas nas/ bla na med pa yang dag par rdzogs pa'i byang chub tu yongs su sngo bar byed de/ ci nas kyang su zhig yongs su sngo bar byed pa'am/ gang du yongs su bsngo ba'i blo rnam pa gnyis su yang mi 'jug pa de ltar yongs su sngo bar
303b2(khri pa): byed de/ rab 'byor de ltar na byang chub sems dpa' sems dpa' chen po bzod pa'i pha rol tu phyin pa la gnas nas/ bsam gtan gyi pha rol tu phyin pa yongs su 'dzin pa yin no/ /gsol pa/ btsun pa bcom ldan 'das byang chub sems dpa' sems dpa' chen po bzod pa'i pha rol tu
303b3(khri pa): phyin pa la gnas nas/ ji ltar shes rab kyi pha rol tu phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po bzod pa'i pha rol tu phyin pa la gnas nas/ gang gi tshe chos rnams la 'di lta ste/ dben
303b4(khri pa): pa'i rnam pa'am/ zhi ba'i rnam pa'am/ zad pa'i rnam pa'am/ 'gog pa'i rnam par rjes su lta zhing gnas la byang chub kyi snying po la 'dug ste/ rnam pa thams cad mkhyen pa nyid rjes su ma thob kyi bar du chos thams cad zhi bar mngon sum du mi byed do/ /de nas byang chub kyi snying po la 'dug
303b5(khri pa): pa las langs nas/ sems can thams cad la phan pa dang / sems can thams cad la bde ba'i phyir chos kyi 'khor lo skor bar byed de/ rab 'byor de ltar na byang chub sems dpa' sems dpa' chen po bzod pa'i pha rol tu phyin pa la gnas nas/ shes rab kyi pha rol tu phyin pa yongs su
303b6(khri pa): 'dzin pa yin no/ /de nas bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das byang chub sems dpa' sems dpa' chen po brtson 'grus kyi pha rol tu phyin pa la gnas nas/ ji ltar sbyin pa'i pha rol tu phyin pa yongs su 'dzin pa lags/ bcom
303b7(khri pa): ldan 'das kyis bka' stsal pa/ rab 'byor 'di la byang chub sems dpa' sems dpa' chen po brtson 'grus kyi pha rol tu phyin pa la gnas nas/ de 'di snyam du sems te/ bdag gis nges par bla na med pa yang dag par rdzogs pa'i byang chub mngon par rdzogs par 'tshang rgya bar bya'o snyam nas/
304a1(khri pa): nam du yang dge ba'i chos btsal ba'i brtson 'grus mi 'dor zhing / rnam pa thams cad mkhyen pa'i ye shes la brtson pa mi gtong ste/ de sems can rnams kyi ched du dpag tshad brgya'am/ dpag tshad stong ngam/ dpag tshad 'bum 'am/ dpag tshad bye ba phrag 'bum du song /
304a2(khri pa): de bzhin du 'jig rten gyi khams gcig tu yang song / 'jig rten gyi khams bye ba khrag khrig 'bum du yang song nas/ sems can gcig tsam yang theg pa gsum po las theg pa gang yang rung ba la 'jog par byed do/ /dge ba'i rtsa ba de yang thams cad bsdoms te/ sems can thams
304a3(khri pa): cad dang thun mong du byas nas/ bla na med pa yang dag par rdzogs pa'i byang chub tu yongs su sngo bar byed de/ ci nas kyang su zhig yongs su sngo bar byed pa'am/ gang du yongs su bsngo ba'i sems rnam pa gnyis su yang mi 'jug pa de ltar yongs su sngo bar byed de/ rab 'byor de ltar na byang chub
304a4(khri pa): sems dpa' sems dpa' chen po brtson 'grus kyi pha rol tu phyin pa la gnas nas/ sbyin pa'i pha rol tu phyin pa yongs su 'dzin pa yin no/ /gsol pa/ btsun pa bcom ldan 'das byang chub sems dpa' sems dpa' chen po brtson 'grus kyi pha rol tu phyin pa la gnas nas/ ji ltar tshul
304a5(khri pa): khrims kyi pha rol tu phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po brtson 'grus kyi pha rol tu phyin pa la gnas nas sems dang po bskyed pa nas bzung ste/ byang chub kyi snying po la 'dug gi bar du
304a6(khri pa): bdag kyang srog gcod pa spong bar byed la/ gzhan dag kyang srog gcod pa spong ba yang dag par 'dzin du 'jug cing / srog gcod pa spong ba'i bsngags pa yang rjod par byed la/ gzhan gang dag srog gcod pa spong ba de dag gi bsngags pa yang rjod cing rjes su dga' bar byed do/ /de bzhin du
304a7(khri pa): sbyar te/ bdag kyang log par lta ba'i bar du spong bar byed la/ gzhan dag kyang log par lta ba spong ba yang dag par 'dzin du 'jug cing / log par lta ba spong ba'i bsngags pa yang rjod par byed la/ gzhan gang dag log par lta ba spong ba de dag gi bsngags pa yang rjod cing rjes su
304b1(khri pa): dga' bar byed do/ /de tshul khrims kyi pha rol tu phyin pa des 'dod pa'i khams don du mi gnyer/ gzugs kyi khams dang / gzugs med pa'i khams don du mi gnyer/ nyan thos kyis don du mi gnyer/ rang sangs rgyas kyis don du mi gnyer gyi/ dge ba'i rtsa ba de dag thams cad bsdoms te/ sems can thams cad dang thun mong du
304b2(khri pa): byas nas bla na med pa yang dag par rdzogs pa'i byang chub tu yongs su sngo bar byed de/ ci nas kyang su zhig yongs su sngo ba'am/ gang du yongs su bsngo ba'i blo rnam pa gnyis su yang mi 'jug pa de ltar yongs su sngo bar byed de/ rab 'byor de ltar na byang chub sems dpa' sems dpa' chen
304b3(khri pa): po brtson 'grus kyi pha rol tu phyin pa la gnas nas/ tshul khrims kyi pha rol tu phyin pa yongs su 'dzin pa yin no/ /gsol pa/ btsun pa bcom ldan 'das byang chub sems dpa' sems dpa' chen po brtson 'grus kyi pha rol tu phyin pa la gnas nas/ ji ltar bzod pa'i pha rol tu
304b4(khri pa): phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la gal te byang chub sems dpa' sems dpa' chen po brtson 'grus kyi pha rol tu phyin pa la gnas pa/ sems dang po bskyed pa nas bzung ste/ byang chub kyi snying po la 'dug gi bar du mi'am mi ma
304b5(khri pa): yin pa dag lhags nas/ yan lag dang nying lag thams cad bcad de/ phyogs dang phyogs mtshams rnams su dong na yang / de 'di snyam du bdag gis yan lag dang nying lag rnams gcod par byed pa'am/ 'bigs par byed pa su zhig yin snyam du mi sems kyi/ 'di snyam du 'di
304b6(khri pa): ltar bdag gis de dag gi ched du lus 'di bzung ba yin na bdag gi drung du lhags te/ yan lag dang nying lag thams cad bcad nas 'dong bar byed pa ni bdag gis rnyed pa legs par rnyed do snyam 'ba' zhig sems so/ /de ci'i phyir zhe na/ 'di ltar des chos kyi tshul gyi rang bzhin legs par yid la
304b7(khri pa): byas pa'i phyir te/ dge ba'i rtsa ba de dag kyang nyan thos kyi sa'am/ rang sangs rgyas kyi sar yongs su sngo bar mi byed kyi/ dge ba'i rtsa ba de dag sems can thams cad dang thun mong du byas nas/ bla na med pa yang dag par rdzogs pa'i byang chub 'ba' zhig tu yongs su sngo bar byed de/ ci nas
305a1(khri pa): kyang su zhig yongs su sngo bar byed pa'am/ gang du yongs su bsngo ba'i blo rnam pa gnyis su yang mi 'jug pa de ltar yongs su sngo bar byed de/ rab 'byor de ltar na byang chub sems dpa' sems dpa' chen po brtson 'grus kyi pha rol tu phyin pa la gnas nas/ bzod pa'i pha rol tu phyin pa yongs
305a2(khri pa): su 'dzin pa yin no/ /gsol pa/ btsun pa bcom ldan 'das byang chub sems dpa' sems dpa' chen po brtson 'grus kyi pha rol tu phyin pa la gnas nas/ ji ltar bsam gtan gyi pha rol tu phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang
305a3(khri pa): chub sems dpa' sems dpa' chen po brtson 'grus kyi pha rol tu phyin pa la gnas nas/ 'dod pa dag las dben pa/ sdig pa mi dge ba'i chos rnams las dben pa/ rtog pa dang bcas pa/ dpyod pa dang bcas pa/ dben pa las skyes pa'i dga' ba dang / bde ba can bsam gtan dang
305a4(khri pa): po bsgrubs te gnas pa dang / de bzhin du bsam gtan bzhi pa'i bar du bsgrubs te gnas pa dang / tshad med pa bzhi'i bar dang / 'du shes dang tshor ba 'gog pa'i snyoms par 'jug pa'i bar du bsgrubs te gnas mod kyi/ de bsam gtan dang / tshad med pa dang / gzugs med pa'i snyoms par
305a5(khri pa): 'jug pa de dag gi rnam par smin par yang mi 'dzin te/ gzhan du na gang du sems can rnams 'dul bar 'gyur ba der sems can de dag gi don du skyes te/ des sems can de dag bsdu ba'i dngos po bzhis bsdus nas pha rol tu phyin pa drug la 'god par byed do/ /sangs rgyas bcom ldan 'das
305a6(khri pa): rnams la bsnyen bkur bya ba dang / dge ba'i rtsa ba dag bskyed pa'i phyir sangs rgyas kyi zhing nas sangs rgyas kyi zhing du 'gro bar byed la/ dge ba'i rtsa ba bsam gtan dag las brten te byung ba dang / sangs rgyas la bskyed pa'i bar de dag thams cad bsdoms te/ sems can thams cad dang thun mong
305a7(khri pa): du byas nas/ bla na med pa yang dag par rdzogs pa'i byang chub tu yongs su sngo bar byed de/ ci nas kyang su zhig yongs su sngo bar byed pa'am/ gang du yongs su bsngo ba'i blo rnam pa gnyis su yang mi 'jug pa de ltar yongs su sngo bar byed de/ rab 'byor de ltar na byang chub sems dpa' sems
305b1(khri pa): dpa' chen po brtson 'grus kyi pha rol tu phyin pa la gnas nas/ bsam gtan gyi pha rol tu phyin pa yongs su 'dzin pa yin no/ /gsol pa/ btsun pa bcom ldan 'das byang chub sems dpa' sems dpa' chen po brtson 'grus kyi pha rol tu phyin pa la gnas nas/ ji ltar shes rab kyi
305b2(khri pa): pha rol tu phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po brtson 'grus kyi pha rol tu phyin pa la gnas nas/ sbyin pa'i pha rol tu phyin pa ming du yang dag par rjes su mi mthong / de bzhin du sbyin pa'i
305b3(khri pa): pha rol tu phyin pa'i dngos po dang / mtshan mar yang dag par rjes su mi mthong ngo / /de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa ming du
305b4(khri pa): yang dag par rjes su mi mthong / de bzhin du shes rab kyi pha rol tu phyin pa'i bar du dngos po dang / mtshan mar yang dag par rjes su mi mthong ngo / /de bzhin du dran pa nye bar gzhag pa rnams dang / 'phags pa'i lam yan lag brgyad pa'i bar du ming du yang dag par rjes su mi mthong ngo / /de bzhin
305b5(khri pa): du dngos po dang mtshan mar yang dag par rjes su mi mthong ngo / /de ltar gong ma bzhin du sbyar te/ rnam pa thams cad mkhyen pa nyid kyi bar du ming du yang dag par rjes su mi mthong / dngos po dang mtshan mar yang dag par rjes su mi mthong ngo / /de bzhin du chos thams cad kyang ming du yang dag par rjes
305b6(khri pa): su mi mthong ngo / /chos thams cad dngos po dang mtshan mar yang dag par rjes su mi mthong zhing / chos gang la yang gnas par mi byed de/ ji ltar smras pa de bzhin byed pa yin no/ /des dge ba'i rtsa ba de thams cad yongs su bsdoms te/ sems can thams cad dang thun mong du byas nas/
305b7(khri pa): bla na med pa yang dag par rdzogs pa'i byang chub tu yongs su sngo bar byed de/ ci nas kyang de la su zhig yongs su sngo bar byed pa'am/ gang du yongs su bsngo ba'i blo rnam pa gnyis su yang mi 'byung ba de ltar yongs su sngo bar byed de/ rab 'byor de ltar na byang chub sems dpa' sems dpa'
306a1(khri pa): chen po brtson 'grus kyi pha rol tu phyin pa la gnas nas/ shes rab kyi pha rol tu phyin pa yongs su 'dzin pa yin no/ /de nas bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das byang chub sems dpa' sems dpa'
306a2(khri pa): chen po bsam gtan gyi pha rol tu phyin pa la gnas nas/ ji ltar sbyin pa'i pha rol tu phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po 'dod pa dag las dben pa sdig pa mi dge ba'i chos rnams las
306a3(khri pa): dben pa/ rtog pa dang bcas pa/ dpyod pa dang bcas pa/ dben pa las skyes pa'i dga' ba dang / bde ba can bsam gtan dang po bsgrubs te gnas pa dang / de bzhin du bde ba yang spangs/ sdug bsngal yang spangs shing / yid bde ba dang / yid mi bde ba yang snga nas nub pas
306a4(khri pa): sdug bsngal yang ma yin/ bde ba yang ma yin pa btang snyoms dang dran pa yongs su dag pa bsam gtan bzhi pa'i bar du bsgrubs te gnas pa dang / de bzhin du tshad med pa bzhi dang / tshor ba dang / 'du shes 'gog pa'i snyoms par 'jug pa'i bar du bsgrubs te gnas so/ /de bsam
306a5(khri pa): gtan gyi pha rol tu phyin pa 'di la gnas nas/ rnam par ma g.yengs pa'i sems kyis sems can rnams la chos ston par byed do/ /de chos kyi sbyin pa dang / zang zing gi sbyin pa de yang sbyin par byed de/ de bdag kyang rtag tu chos kyi sbyin pa dang / zang zing gi sbyin pa sbyin par byed la/ gzhan
306a6(khri pa): dag kyang chos kyi sbyin pa dang / zang zing gi sbyin pa yang dag par 'dzin du 'jug cing / rtag tu chos kyi sbyin pa dang / zang zing gi sbyin pa'i bsngags pa rjod la/ gzhan gang dag chos kyi sbyin pa dang / zang zing gi sbyin pa sbyin par byed pa de dag gi bsngags pa yang rjod cing rjes su dga'
306a7(khri pa): bar byed la/ dge ba'i rtsa ba de dag kyang nyan thos kyi sa'am/ rang sangs rgyas kyi sar yongs su sngo bar mi byed kyi/ dge ba'i rtsa ba de dag thams cad yongs su bsdoms te/ sems can thams cad dang thun mong du byas nas/ bla na med pa yang dag par rdzogs pa'i byang chub
306b1(khri pa): 'ba' zhig tu yongs su sngo bar byed de/ ci nas kyang su zhig yongs su sngo bar byed pa'am/ gang du yongs su bsngo ba'i blo rnam pa gnyis su yang mi 'jug pa de ltar yongs su sngo bar byed de/ rab 'byor de ltar na byang chub sems dpa' sems dpa' chen po bsam gtan gyi pha rol tu phyin pa la gnas
306b2(khri pa): nas/ sbyin pa'i pha rol tu phyin pa yongs su 'dzin pa yin no/ /gsol pa/ btsun pa bcom ldan 'das byang chub sems dpa' sems dpa' chen po bsam gtan gyi pha rol tu phyin pa la gnas nas/ ji ltar tshul khrims kyi pha rol tu phyin pa yongs su 'dzin pa lags/ bcom ldan 'das kyis
306b3(khri pa): bka' stsal pa/ rab 'byor 'di la byang chub sems dpa' sems dpa' chen po bsam gtan gyi pha rol tu phyin pa la gnas pa ni nam du yang 'dod chags dang ldan pa'i sems mi skyed/ zhe sdang dang ldan pa'i sems dang / gti mug dang ldan pa'i sems mi skyed/ rnam par 'tshe ba dang ldan pa
306b4(khri pa): dang / ser sna dang ldan pa dang / 'chal pa'i tshul khrims dang ldan pa'i sems mi skyed kyi/ gzhan du na rgyun kho nar rnam pa thams cad mkhyen pa nyid dang ldan pa'i yid la byed pa dag dang lhan cig gnas la/ dge ba'i rtsa ba de dag kyang nyan thos kyi sa'am/ rang sangs rgyas kyi sar yongs
306b5(khri pa): su sngo bar mi byed par dge ba'i rtsa ba de dag thams cad yongs su bsdoms te/ sems can thams cad dang thun mong du byas nas/ bla na med pa yang dag par rdzogs pa'i byang chub tu yongs su sngo bar byed de/ ci nas kyang su zhig yongs su sngo bar byed pa'am/ gang du yongs su bsngo
306b6(khri pa): ba'i blo rnam pa gnyis su yang mi 'jug pa de ltar yongs su sngo bar byed de/ rab 'byor de ltar na byang chub sems dpa' sems dpa' chen po bsam gtan gyi pha rol tu phyin pa la gnas nas/ tshul khrims kyi pha rol tu phyin pa yongs su 'dzin pa yin no/ /gsol pa/ btsun pa
306b7(khri pa): bcom ldan 'das byang chub sems dpa' sems dpa' chen po bsam gtan gyi pha rol tu phyin pa la gnas nas/ ji ltar bzod pa'i pha rol tu phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen
307a1(khri pa): po bsam gtan gyi pha rol tu phyin pa la gnas nas/ gzugs la dbu ba rdos pa lta bur so sor rtog par byed do/ /de bzhin du tshor ba la chu bur lta bu dang / 'du shes la smig rgyu lta bu dang / 'du byed rnams la chu shing lta bu dang / rnam par shes pa la sgyu ma lta
307a2(khri pa): bur so sor rtog par byed do/ /de de ltar so sor rtog pa na 'du byed thams cad stong pa la 'di la gnod par bya ba'am/ bcad par bya ba'am/ dbug par bya ba ni gang yin/ su zhig 'bigs par byed pa'am/ gcod par byed de/ gzugs ni su'i yin/ tshor ba ni su'i yin/ 'du shes
307a3(khri pa): ni su'i yin/ 'du byed rnams ni su'i yin/ rnam par shes pa ni su'i yin/ gang la brgyad bkag pa'am/ spyos pa byas pas gnod sems skyed par byed pa 'di la brgyad bkag pa'am/ spyos pa'am/ gnod sems skyed par byed pa su zhig yin snyam du rtag tu phung po lnga po dag
307a4(khri pa): la snying po med pa'i 'du shes nye bar gnas te/ dge ba'i rtsa ba de yang nyan thos kyi sa'am/ rang sangs rgyas kyi sar yongs su sngo bar mi byed kyi/ gzhan du na sems can thams cad dang thun mong du byas nas/ bla na med pa yang dag par rdzogs pa'i byang chub tu yongs su sngo bar byed de/ ci nas
307a5(khri pa): kyang su zhig yongs su sngo bar byed pa'am/ gang du yongs su bsngo ba'i blo rnam pa gnyis su yang mi 'jug pa de ltar yongs su sngo bar byed de/ rab 'byor de ltar na byang chub sems dpa' sems dpa' chen po bsam gtan gyi pha rol tu phyin pa la gnas nas/ bzod pa'i pha rol tu phyin pa
307a6(khri pa): yongs su 'dzin pa yin no/ /gsol pa/ btsun pa bcom ldan 'das byang chub sems dpa' sems dpa' chen po bsam gtan gyi pha rol tu phyin pa la gnas nas/ ji ltar brtson 'grus kyi pha rol tu phyin pa yongs su 'dzin pa lags/ bcom ldan 'das kyis bka' stsal pa/
307a7(khri pa): rab 'byor 'di la byang chub sems dpa' sems dpa' chen po bsam gtan gyi pha rol tu phyin pa la gnas nas/ bsam gtan dang / rnam par thar pa dang / ting nge 'dzin thams cad kyi mtshan mar bzung nas/ rdzu 'phrul gyi rnam pa du ma nyams su myong bar byed pa dag rgya cher sbyar
307b1(khri pa): bar bya'o/ /lha'i rna ba mi'i las 'das pas 'di lta ste/ lha'i dang mi'i sgra rnam pa du ma'i bar dag thos so/ /de bzhin du sems can gzhan dag dang / gang zag gzhan rnams kyi sems sems kyis yang dag pa ji lta ba bzhin du rab tu shes te/ bla na med pa'i sems zhes bya ba'i bar du yang dag
307b2(khri pa): pa ji lta ba bzhin du rab tu shes so/ /de bzhin du sngon gyi gnas rnam pa du ma rjes su dran pa dag rgya cher sbyar bar bya'o/ /de bzhin du lha'i mig rnam par dag pa mi'i las 'das pas las ji lta ba bzhin du nye bar 'gro ba'i bar dag mthong ngo / /de mngon par shes pa lnga po de dag la gnas nas/ sangs
307b3(khri pa): rgyas bcom ldan 'das rnams la blta ba dang / bsnyen bkur bya ba dang / dge ba'i rtsa ba dag skyed pa dang / sems can rnams kyang yongs su smin par bya ba'i phyir/ sangs rgyas kyi zhing nas sangs rgyas kyi zhing du 'gro zhing / sangs rgyas kyi zhing yang yongs su dag par byed la/ dge ba'i
307b4(khri pa): rtsa ba de dag kyang sems can thams cad dang thun mong du byas nas/ bla na med pa yang dag par rdzogs pa'i byang chub 'ba' zhig tu yongs su sngo bar byed de/ ci nas kyang su zhig yongs su sngo bar byed pa'am/ gang du yongs su bsngo ba'i blo rnam pa gnyis su yang mi 'jug pa de ltar yongs su sngo bar
307b5(khri pa): byed de/ rab 'byor de ltar na byang chub sems dpa' sems dpa' chen po bsam gtan gyi pha rol tu phyin pa la gnas nas/ brtson 'grus kyi pha rol tu phyin pa yongs su 'dzin pa yin no/ /gsol pa/ btsun pa bcom ldan 'das byang chub sems dpa' sems dpa' chen po bsam gtan gyi
307b6(khri pa): pha rol tu phyin pa la gnas nas/ ji ltar shes rab kyi pha rol tu phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po bsam gtan gyi pha rol tu phyin pa la gnas nas/ gzugs mi dmigs so/ /de
307b7(khri pa): bzhin du dran pa nye bar gzhag pa rnams kyi bar du mi dmigs so/ /de bzhin du 'phags pa'i lam yan lag brgyad pa'i bar du mi dmigs so/ /rnam pa thams cad mkhyen pa nyid kyi bar du mi dmigs so/ /'dus byas kyi khams mi dmigs so/ /'dus ma byas kyi khams mi dmigs so/ /
308a1(khri pa): de ltar chos thams cad la mngon par 'du mi byed na/ chos gang la'ang mngon par 'du mi byed do/ /mngon par 'du mi byed na/ chos gang yang len par mi byed/ mi len par yang mi byed do/ /skye bar yang mi byed/ 'gag par yang mi byed do/ /de ci'i phyir zhe na/ rab
308a2(khri pa): 'byor 'di ltar de bzhin gshegs pa rnams byung yang rung / ma byung yang rung chos rnams kyi chos gnas pa nyid dang / chos kyi dbyings ni gnas pa nyid yin pas de la ni skye ba'ang med/ 'gag pa yang med la/ de byang chub sems dpa' sems dpa' chen po rnam pa thams cad mkhyen
308a3(khri pa): pa nyid dang ldan pa'i yid la byed pa rnam par ma g.yengs pas rtag tu bsgrubs nas gnas te/ rab 'byor de ltar na byang chub sems dpa' sems dpa' chen po bsam gtan gyi pha rol tu phyin pa la gnas nas/ shes rab kyi pha rol tu phyin pa yongs su 'dzin pa yin no/ /de nas bcom ldan
308a4(khri pa): 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das byang chub sems dpa' sems dpa' chen po shes rab kyi pha rol tu phyin pa la gnas nas/ ji ltar sbyin pa'i pha rol tu phyin pa yongs su 'dzin pa lags/ bcom ldan 'das kyis bka' stsal pa/ rab
308a5(khri pa): 'byor 'di la byang chub sems dpa' sems dpa' chen po shes rab kyi pha rol tu phyin pa la gnas nas/ nang stong pa nyid la nang stong pa nyid mi dmigs so/ /phyi stong pa nyid la phyi stong pa nyid mi dmigs so/ /phyi nang stong pa nyid la phyi nang stong pa nyid mi dmigs so/ /stong pa nyid stong pa nyid la stong
308a6(khri pa): pa nyid stong pa nyid mi dmigs so/ /chen po stong pa nyid la chen po stong pa nyid mi dmigs so/ /don dam pa stong pa nyid la don dam pa stong pa nyid mi dmigs so/ /'dus byas stong pa nyid la 'dus byas stong pa nyid mi dmigs so/ /'dus ma byas stong pa nyid la 'dus ma byas stong pa nyid mi dmigs
308a7(khri pa): so/ /mtha' las 'das pa stong pa nyid la mtha' las 'das pa stong pa nyid mi dmigs so/ /thog ma dang tha ma med pa stong pa nyid la thog ma dang tha ma med pa stong pa nyid mi dmigs so/ /dor ba med pa stong pa nyid la dor ba med pa stong pa nyid mi dmigs so/ /chos thams cad stong pa nyid la chos
308b1(khri pa): thams cad stong pa nyid mi dmigs so/ /rang bzhin stong pa nyid la rang bzhin stong pa nyid mi dmigs so/ /rang gi mtshan nyid stong pa nyid la rang gi mtshan nyid stong pa nyid mi dmigs so/ /mi dmigs pa stong pa nyid la mi dmigs pa stong pa nyid mi dmigs so/ /de bzhin du dngos po med pa stong
308b2(khri pa): pa nyid la dngos po med pa stong pa nyid mi dmigs so/ /ngo bo nyid stong pa nyid la ngo bo nyid stong pa nyid mi dmigs so/ /dngos po med pa'i ngo bo nyid stong pa nyid la dngos po med pa'i ngo bo nyid stong pa nyid mi dmigs te/ stong pa nyid de dag la gnas nas/ gzugs stong zhes bya ba'am/ mi stong zhes bya
308b3(khri pa): bar mi dmigs so/ /de bzhin du tshor ba dang / 'du shes dang / 'du byed rnams dang / rnam par shes pa stong zhes bya ba'am/ mi stong zhes bya bar mi dmigs so/ /de bzhin du dran pa nye bar gzhag pa rnams stong zhes bya ba'am/ mi stong zhes bya bar mi dmigs so/ /de bzhin du 'phags
308b4(khri pa): pa'i lam yan lag brgyad pa'i bar du stong zhes bya ba'am/ mi stong zhes bya bar mi dmigs so/ /de bzhin du sbyar te/ rnam pa thams cad mkhyen pa nyid kyi bar du stong zhes bya ba'am/ mi stong zhes bya bar mi dmigs so/ /'dus byas kyi khams stong zhes bya ba'am/ mi stong zhes bya bar mi
308b5(khri pa): dmigs so/ /'dus ma byas kyi khams stong zhes bya ba'am/ mi stong zhes bya bar mi dmigs so/ /de de ltar shes rab kyi pha rol tu phyin pa 'di la spyod pa ni 'dod pa rnams la sbyin pa gang dang gang sbyin yang rung zas sam/ skom 'am/ mi'i yo byad gang yang rung ba'i bar dag sbyin par byed cing /
308b6(khri pa): de'i sbyin pa de yang stong zhes bya ba'am/ mi stong zhes bya bar yang dag par rjes su mi mthong zhing / su zhig sbyin par byed pa'am/ gang la sbyin par bya ba'am/ gang sbyin par bya ba de yang yang dag par rjes su mi mthong la/ de thams cad stong pa nyid du yang dag par rjes su mi mthong ngo / /
308b7(khri pa): gnas pa 'dis gnas pa de la ni rtag tu ser sna'i sems dag gam/ kun tu 'dzin pa'i sems kyi go skabs med do/ /de ci'i phyir zhe na/ 'di ltar shes rab kyi pha rol tu phyin pa la spyod pa de la sems dang po bskyed pa nas bzung ste/ byang chub kyi snying po la 'dug gi bar du rnam par rtog pa
309a1(khri pa): de dag thams cad mi 'byung ba'i phyir ro/ /ji ltar de bzhin gshegs pa dgra bcom pa yang dag par rdzogs pa'i sangs rgyas la nam du yang ser sna'i sems sam/ kun tu 'dzin pa'i sems mi 'byung ba ltar byang chub sems dpa' sems dpa' chen po shes rab kyi pha rol tu
309a2(khri pa): phyin pa la spyod pa de la yang de bzhin no/ /rab 'byor 'di lta ste/ shes rab kyi pha rol tu phyin pa 'di ni byang chub sems dpa' sems dpa' chen po rnams kyi ston pa yin te/ rab 'byor de ltar na byang chub sems dpa' sems dpa' chen po shes rab kyi pha rol tu phyin pa la gnas nas/ sbyin
309a3(khri pa): pa'i pha rol tu phyin pa yongs su 'dzin pa yin no/ /gsol pa/ btsun pa bcom ldan 'das byang chub sems dpa' sems dpa' chen po shes rab kyi pha rol tu phyin pa la gnas nas/ ji ltar tshul khrims kyi pha rol tu phyin pa yongs su 'dzin pa lags/ bcom ldan 'das kyis bka' stsal pa/
309a4(khri pa): rab 'byor 'di la byang chub sems dpa' sems dpa' chen po shes rab kyi pha rol tu phyin pa la gnas nas/ nyan thos dang / rang sangs rgyas thams cad kyi sems kyi go skabs kyang mi 'byed do/ /de ci'i phyir zhe na/ 'di ltar des nyan thos dang / rang sangs rgyas kyi sa de dag mi dmigs la/
309a5(khri pa): des lus dang ngag dang / sems kyi tshul khrims nyan thos kyi sa'am/ rang sangs rgyas kyi sar yongs su bsngo ba'i sems gang yin pa de yang mi dmigs pa'i phyir ro/ /de sems dang po bskyed pa nas bzung ste/ byang chub kyi snying po la 'dug gi bar du srog gcod pa spangs nas/ srog
309a6(khri pa): gcod pa las phyir ldog pa yin/ srog gcod pa spong ba'i bsngags pa yang rjod cing / gzhan dag kyang srog gcod pa spong ba yang dag par 'dzin du 'jug la/ gzhan gang dag srog gcod pa spong ba de dag gi bsngags pa yang rjod cing rjes su dga' bar byed do/ /de bzhin du sbyar
309a7(khri pa): te/ bdag kyang log par lta ba'i bar du spong bar byed cing / log par lta ba spong ba'i bsngags pa yang rjod la/ gzhan dag kyang log par lta ba spong ba yang dag par 'dzin du 'jug la/ gzhan gang dag log par lta ba spong ba de dag gi bsngags pa yang rjod cing rjes su dga' bar
309b1(khri pa): byed do/ /de tshul khrims des kyang 'di lta ste/ 'dod pa na spyod pa'am/ gzugs dang / gzugs med pa na spyod pa'am/ nyan thos kyi chos sam/ rang sangs rgyas kyi chos gang la yang don du gnyer ba med kyi/ gzhan du na bla na med pa yang dag par rdzogs pa'i byang chub de kho na
309b2(khri pa): don du gnyer zhing gnas te/ rab 'byor de ltar na byang chub sems dpa' sems dpa' chen po shes rab kyi pha rol tu phyin pa la gnas nas/ tshul khrims kyi pha rol tu phyin pa yongs su 'dzin pa yin no/ /gsol pa/ btsun pa bcom ldan 'das byang chub sems dpa' sems dpa'
309b3(khri pa): chen po shes rab kyi pha rol tu phyin pa la gnas nas/ ji ltar bzod pa'i pha rol tu phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po shes rab kyi pha rol tu phyin pa la gnas nas/ rjes su 'thun
309b4(khri pa): pa'i bzod pa skyes te/ bzod pa de thob na de 'di snyam du sems te/ kye 'di la skye ba'am/ 'gag pa'am/ skye ba'am/ rga ba'am/ 'chi ba'am/ spyo ba'am/ brgyad bkag pa'am/ bcad pa'am/ dbug pa'am/ gnod pa'am/ gsad pa'am/ bcing bar bya ba
309b5(khri pa): gang yang med do snyam mo/ /de lta bu'i bzod pa thob pa'i byang chub sems dpa' sems dpa' chen po de'i gan du gal te sems can thams cad lhags nas/ spyos sam/ brgyad bkag pa'am/ bong ba'am/ dbyig pa'am/ mtshon gyis bsnun tam/ yan lag dang nying lag thams
309b6(khri pa): cad bcad na yang de'i sems gzhan du mi 'gyur gyi/ de 'di snyam du sems te/ 'di ni chos rnams kyi chos nyid yin te/ kye 'di la chos gang yang chos gang la yang spyo ba'am/ brgyad bkag pa'am/ bcad pa'am/ dbug pa'am/ gnod pa'am/ gsod pa'am/ bcing
309b7(khri pa): bar bya ba med do snyam ste/ rab 'byor de ltar na byang chub sems dpa' sems dpa' chen po shes rab kyi pha rol tu phyin pa la gnas nas/ bzod pa'i pha rol tu phyin pa yongs su 'dzin pa yin no/ /gsol pa/ btsun pa bcom ldan 'das byang chub sems dpa' sems dpa' chen po shes
310a1(khri pa): rab kyi pha rol tu phyin pa la gnas nas/ ji ltar brtson 'grus kyi pha rol tu phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po shes rab kyi pha rol tu phyin pa la gnas nas/
310a2(khri pa): brtson pa mi gtong bar sems can rnams la chos ston te/ ci nas kyang sems can de dag sbyin pa'i pha rol tu phyin pa la 'god par byed pa nas/ de bzhin du shes rab kyi pha rol tu phyin pa'i bar la 'god par byed pa de lta de ltar chos ston par byed la/ ci nas kyang 'dus byas kyi khams la
310a3(khri pa): yang mi 'god/ 'dus ma byas kyi khams la yang mi 'god pa de lta de ltar 'god par byed de/ rab 'byor de ltar na byang chub sems dpa' sems dpa' chen po shes rab kyi pha rol tu phyin pa la gnas nas/ brtson 'grus kyi pha rol tu phyin pa yongs su 'dzin pa yin no/ /gsol
310a4(khri pa): pa/ btsun pa bcom ldan 'das byang chub sems dpa' sems dpa' chen po shes rab kyi pha rol tu phyin pa la gnas nas/ ji ltar bsam gtan gyi pha rol tu phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub sems
310a5(khri pa): dpa' sems dpa' chen po shes rab kyi pha rol tu phyin pa la gnas nas/ de bzhin gshegs pa'i ting nge 'dzin ma gtogs par de las gzhan pa'i ting nge 'dzin nyan thos kyi ting nge 'dzin rnams sam/ rang sangs rgyas kyi ting nge 'dzin rnams sam/ byang chub sems dpa'i ting nge 'dzin
310a6(khri pa): gang dag yin pa de dag thams cad la snyoms par 'jug par byed do/ /de byang chub sems dpa'i ting nge 'dzin de la gnas nas/ rnam par thar pa brgyad po dag la lugs dang 'thun pa dang / lugs dang mi 'thun par snyoms par 'jug cing ldang ngo / /brgyad gang zhe na/ 'di
310a7(khri pa): lta ste/ gzugs can gzugs rnams la lta ba 'di ni rnam par thar pa dang po'o/ /nang gzugs med par 'du shes pas/ phyi rol gyi gzugs rnams la lta ba 'di ni rnam par thar pa gnyis pa'o/ /sdug par mos pa 'di ni rnam par thar pa gsum pa'o/ /de rnam pa thams
310b1(khri pa): cad du gzugs kyi 'du shes rnams las yang dag par 'das te/ thogs pa'i 'du shes rnams nub par gyur cing / sna tshogs kyi 'du shes rnams yid la mi byed pas/ nam mkha' mtha' yas so snyam nas/ nam mkha' mtha' yas skye mched bsgrubs te gnas pa 'di ni rnam par
310b2(khri pa): thar pa bzhi pa'o/ /rnam pa thams cad du nam mkha' mtha' yas skye mched las yang dag par 'das te/ rnam par shes pa mtha' yas so snyam nas/ rnam shes mtha' yas skye mched bsgrubs te gnas pa 'di ni rnam par thar pa lnga pa'o/ /rnam pa thams cad du rnam shes mtha'
310b3(khri pa): yas skye mched las yang dag par 'das te/ ci yang med do snyam nas/ ci yang med pa'i skye mched bsgrubs te gnas pa 'di ni rnam par thar pa drug pa'o/ /rnam pa thams cad du ci yang med pa'i skye mched las yang dag par 'das te/ 'du shes med 'du shes med min skye mched bsgrubs te
310b4(khri pa): gnas pa 'di ni rnam par thar pa bdun pa'o/ /rnam pa thams cad du 'du shes med 'du shes med min skye mched las yang dag par 'das te/ 'du shes dang tshor ba 'gog pa bsgrubs te gnas pa 'di ni rnam par thar pa brgyad pa ste/ rnam par thar pa brgyad po 'di dag la lugs dang 'thun pa dang /
310b5(khri pa): lugs dang mi 'thun par snyoms par 'jug cing ldang ngo / /de bzhin du mthar gyis gnas pa'i snyoms par 'jug pa dgu po dag la lugs dang 'thun pa dang / lugs dang mi 'thun par snyoms par 'jug cing ldang ngo / /dgu gang zhe na/ 'di lta ste/ bsam gtan bzhi dang /
310b6(khri pa): gzugs med pa'i snyoms par 'jug pa bzhi dang / 'du shes dang / tshor ba 'gog pa ste dgu po de dag go/ /de rnam par thar pa brgyad po de dag dang / mthar gyis gnas pa'i snyoms par 'jug pa dgu po de dag so sor phye nas/ seng ge rnam par bsgyings pa zhes bya ba'i ting nge
310b7(khri pa): 'dzin la snyoms par 'jug go/ /rab 'byor byang chub sems dpa' sems dpa' chen po'i seng ge rnam par bsgyings pa zhes bya ba'i ting nge 'dzin gang zhe na/ rab 'byor 'di la byang chub sems dpa' sems dpa' chen po 'dod pa dag las dben pa/ sdig pa mi dge ba'i chos rnams
311a1(khri pa): las dben pa/ rtog pa dang bcas pa/ dpyod pa dang bcas pa/ dben pa las skyes pa'i dga' ba dang / bde ba can bsam gtan dang po bsgrubs te gnas so/ /de bzhin du bde ba yang spangs/ sdug bsngal yang spangs nas/ yid bde ba dang /
311a2(khri pa): yid mi bde ba yang snga nas nub pas bde ba yang ma yin/ sdug bsngal yang ma yin pa btang snyoms dang / dran pa yongs su dag pa bsam gtan bzhi pa'i bar du bsgrubs te gnas so/ /de bzhin du 'du shes med 'du shes med min skye mched kyi bar la snyoms par 'jug go/ /
311a3(khri pa): de nas 'du shes dang / tshor ba 'gog pa la snyoms par 'jug go/ /'gog pa'i snyoms par 'jug pa'i ting nge 'dzin de las langs nas/ 'du shes med 'du shes med min gyi skye mched la snyoms par 'jug go/ /'du shes med 'du shes med min skye mched kyi snyoms
311a4(khri pa): par 'jug pa las langs nas/ de bzhin du sbyar te/ bsam gtan dang po'i bar la snyoms par zhugs par gnas pa ste/ rab 'byor 'di ni seng ge rnam par bsgyings pa zhes bya ba'i ting nge 'dzin yin te/ ting nge 'dzin de la gnas nas/ chos thams cad mnyam pa nyid
311a5(khri pa): rjes su 'thob bo/ /rab 'byor de ltar na byang chub sems dpa' sems dpa' chen po de shes rab kyi pha rol tu phyin pa la gnas nas/ bsam gtan gyi pha rol tu phyin pa yongs su 'dzin pa yin no/ /shes rab kyi pha rol tu phyin pa khri pa las pha rol tu phyin pa yongs su bsdu ba'i le'u
311a6(khri pa): ste/ nyi shu bdun pa'o// //de nas bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das chos thams cad dbyer ma mchis shing mtshan ma ma mchis te/ rang gi mtshan nyid kyis stong pa la pha rol tu phyin pa drug po dag
311a7(khri pa): sgom pa ji ltar yongs su rdzogs par 'gyur lags/ 'di dag ji ltar tha dad par gdags lags/ chos 'di dag las tha dad du dbye ba ji ltar mchis lags/ btsun pa bcom ldan 'das shes rab kyi pha rol tu phyin par 'dus pa'i chos rnams la ji ltar sbyin pa'i pha rol tu phyin
311b1(khri pa): pa mchis lags/ de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / de ltar gong ma bzhin du sbyar te/ sangs rgyas kyi chos ma 'dres pa brgyad kyi bar dag ji
311b2(khri pa): ltar mchis lags/ btsun pa bcom ldan 'das mtshan nyid ma mchis pa'i chos thams cad la ji ltar mtshan nyid gcig par gdags par mdzad lags/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor 'di
311b3(khri pa): la byang chub sems dpa' sems dpa' chen po shes rab kyi pha rol tu phyin pa la spyod pa ni/ rmi lam lta bu'i nye bar len pa'i phung po lnga po dag la gnas nas/ de bzhin du brag ca lta bu dang / mig yor lta bu dang / smig rgyu lta bu dang / sgyu ma lta bu dang / sprul pa lta bu'i
311b4(khri pa): nye bar len pa'i phung po lnga po dag la gnas te/ sems can rnams la sbyin pa sbyin par byed/ de bzhin du tshul khrims srung bar byed/ bzod pa sgom par byed/ brtson 'grus rtsom par byed/ bsam gtan dag la snyoms par 'jug par byed/ shes rab sgom par byed
311b5(khri pa): do/ /rmi lam lta bu'i nye bar len pa'i phung po lnga po dag ni mtshan nyid med pa'o/ /de bzhin du brag ca lta bu dang / mig yor lta bu dang / smig rgyu lta bu dang / sgyu ma lta bu dang / sprul pa lta bu'i nye bar len pa'i phung po lnga po dag ni mtshan nyid med pa'o/ /rab 'byor de ci'i
311b6(khri pa): phyir zhe na/ rmi lam la ni ngo bo nyid ci yang med la/ brag ca dang / mig yor dang / smig rgyu dang / sgyu ma dang / sprul pa la ni ngo bo nyid ci yang med pa'i phyir ro/ /chos gang la ngo bo nyid med pa de la ni mtshan nyid kyang med do/ /gang la mtshan nyid med pa de ni 'di lta ste/ mtshan
311b7(khri pa): nyid med par mtshan nyid gcig go/ /rab 'byor de lta bas na rnam grangs des na/ khyod kyis sbyin pa'i pha rol tu phyin pa mtshan nyid med pa dang / sbyin pa po'i mtshan nyid med pa dang / len pa po'i mtshan nyid med par de ltar rig par bya'o/ /gang gis de ltar shes nas sbyin pa sbyin par
312a1(khri pa): byed pa de ni sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa las mi 'da'o/ /
312a2(khri pa): de pha rol tu phyin pa drug po 'di dag la gnas nas/ bsam gtan bzhi yongs su rdzogs par byed do/ /de bzhin du tshad med pa bzhi dang / gzugs med pa'i snyoms par 'jug pa bzhi yongs su rdzogs par byed do/ /de bzhin du dran pa nye bar gzhag pa bzhi dang / yang dag
312a3(khri pa): par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa dang / rnam par thar pa'i sgo gsum yongs su rdzogs par byed do/ /de bzhin du nang stong pa nyid yongs su
312a4(khri pa): rdzogs par byed do/ /de bzhin du phyi stong pa nyid dang / dngos po med pa stong pa nyid nas/ rang gi mtshan nyid stong pa nyid kyi bar du yongs su rdzogs par byed do/ /de bzhin du rnam par thar pa brgyad dang / mthar gyis gnas pa'i snyoms par 'jug pa dgu dang / mngon par shes pa lnga
312a5(khri pa): dang / gzungs kyi sgo lnga brgya dang / ting nge 'dzin gyi sgo lnga brgya dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad yongs
312a6(khri pa): su rdzogs par byed do/ /rnam par smin pa las byung ba/ 'phags pa zag pa med pa'i chos de dag la gnas nas/ shar phyogs kyi 'jig rten gyi khams gang gA'i klung gi bye ma snyed dag tu song nas/ sangs rgyas bcom ldan 'das rnams la bsnyen bkur byed cing / yo byad thams
312a7(khri pa): cad kyis kyang bkur sti byed do/ /rtag tu sems can thams cad kyi don yang byed do/ /sems can gang dag sbyin pas bsdu bar bya ba de dag ni sbyin pas sdud par byed do/ gang dag tshul khrims dang / gang dag bzod pa dang / gang dag brtson 'grus dang / gang dag bsam gtan dang /
312b1(khri pa): gang dag shes rab kyis bsdu bar bya ba de dag ni shes rab kyis sdud par byed do/ /sems can gang dag dge ba'i rtsa ba thams cad kyis bsdu bar bya ba de dag ni dge ba'i rtsa ba thams cad kyis sdud par byed de/ chos thams cad kyi dbang phyug dang ldan pa ni 'khor ba len par byed mod kyi/
312b2(khri pa): 'khor ba'i nyes pas kyang mi gos so/ /sems can rnams kyi ched du lha dang mi rnams kyi phun sum tshogs pa dag 'dzin cing len par byed de/ de dag dang ldan pas sems can de dag bsdu ba'i dngos po dag gis sdud par byed la/ chos thams cad mtshan nyid med par yang
312b3(khri pa): dag par shes nas/ rnam pa thams cad mkhyen pa nyid rjes su thob par bya'o snyam du sems te/ rab 'byor de ltar na byang chub sems dpa' sems dpa' chen po chos thams cad mtshan nyid med par shes nas/ rnam pa thams cad mkhyen pa nyid rjes su 'thob bo/ /rab 'byor
312b4(khri pa): gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni/ rmi lam lta bu'i nye bar len pa'i phung po lnga po dag la gnas nas/ tshul khrims kyi pha rol tu phyin pa yongs su rdzogs par byed do/ /de bzhin du brag ca lta bu dang / mig yor
312b5(khri pa): lta bu dang / sgyu ma lta bu dang / smig rgyu lta bu dang / sprul pa lta bu'i nye bar len pa'i phung po lnga po dag la gnas nas/ tshul khrims kyi pha rol tu phyin pa yongs su rdzogs par byed do/ /byang chub sems dpa' sems dpa' chen po de ni rmi lam lta bu'i nye bar len pa'i phung
312b6(khri pa): po lnga po dag shes nas/ mtshan nyid med pa'i tshul khrims kyi pha rol tu phyin pa yongs su rdzogs par byed do/ /de bzhin du brag ca lta bu dang / mig yor lta bu dang / smig rgyu lta bu dang / sgyu ma lta bu dang / sprul pa lta bu'i nye bar len pa'i phung po lnga po dag shes nas/
312b7(khri pa): mtshan nyid med pa'i tshul khrims kyi pha rol tu phyin pa ma nyams pa dang / skyon med pa dang / ma 'dres pa dang / nag nog med pa dang / mchog tu 'dzin pa med pa dang / dbang 'byor pa dang / mkhas pas bsngags pa dang / shin tu rdzogs pa dang / shin tu legs
313a1(khri pa): par blangs pa dang / 'phags pa zag pa med pa'i lam du gtogs pa'i 'jig rten las 'das pa yongs su rdzogs par byed de/ de la gnas nas yang dag par blang ba/ brda can gyi tshul khrims srung bar byed do/ /de bzhin du chos nyid kyis thob pa dang /
313a2(khri pa): sdom pa'i tshul khrims dang bcas pa'i tshul khrims dang / kun tu spyod pa'i tshul khrims srung bar byed do/ /de tshul khrims de lta bu dang ldan yang tshul khrims 'dis bdag rgyal rigs shing sA la chen po lta bu dag dang skal ba mnyam par skye bar gyur cig ce'am/ de bzhin du bram
313a3(khri pa): ze'i rigs shing sA la chen po lta bu dag dang / khyim bdag shing sA la chen po lta bu dag dang skal ba mnyam par skye bar gyur cig ce'am/ de bzhin du tshul khrims 'dis bdag khams kyi rgyal por gyur cig ce'am/ de bzhin du 'khor los sgyur ba'i rgyal po gling bzhi pa'i bdag por gyur
313a4(khri pa): cig ce'am/ de bzhin du tshul khrims 'dis bdag rgyal chen bzhi'i ris kyi lha rnams dang skal ba mnyam par skye bar gyur cig ce'am/ de bzhin du sum cu rtsa gsum pa rnams dang / dga' ldan rnams dang / 'phrul dga' rnams dang / gzhan 'phrul dbang byed kyi lha rnams
313a5(khri pa): dang skal ba mnyam par skye bar gyur cig ce'am/ de bzhin du tshul khrims 'dis bdag rgyun du zhugs pa'i 'bras bu'am/ lan cig phyir 'ong ba'i 'bras bu'am/ phyir mi 'ong ba'i 'bras bu'am/ dgra bcom pa nyid dam/ rang byang chub nyid kyi 'bras bu'am/ byang
313a6(khri pa): chub sems dpa'i skyon med pa'am/ bla na med pa yang dag par rdzogs pa'i byang chub rjes su thob par gyur cig snyam du chos gang la yang mchog tu 'dzin par mi byed do/ /de ci'i phyir zhe na/ 'di ltar de ni mtshan nyid med pa'i chos thams cad la shin tu brtan par gnas pa'i phyir te/
313a7(khri pa): mtshan nyid med pa'i chos kyis mtshan nyid med pa'i chos mi 'thob cing / mtshan nyid mi 'dra ba'i chos kyis kyang mtshan nyid mi 'dra ba'i chos mi 'thob la/ mtshan nyid med pa'i chos kyis kyang mtshan nyid mi 'dra ba'i chos mi 'thob cing / mtshan nyid mi 'dra ba'i chos kyis kyang
313b1(khri pa): mtshan nyid med pa'i chos mi 'thob ste/ rab 'byor de ltar na byang chub sems dpa' sems dpa' chen po shes rab kyi pha rol tu phyin pa la spyod pa ni/ mtshan nyid med pa'i tshul khrims kyi pha rol tu phyin pa yongs su rdzogs par byas shing / byang chub sems dpa'i skyon med
313b2(khri pa): pa la zhugs nas/ mi skye ba'i chos la bzod pa 'thob bo/ /de nas rnam par smin pa las byung ba'i mngon par shes pa lnga 'thob bo/ /gzungs kyi sgo lnga brgya dang / ting nge 'dzin gyi sgo lnga brgya yang 'thob cing / so so yang dag par rig pa bzhi yang 'thob bo/ /de nas sangs
313b3(khri pa): rgyas bcom ldan 'das rnams la bsnyen bkur byed cing / sems can rnams kyang yongs su smin par byed/ sangs rgyas kyi zhing yang yongs su dag par byed la/ sangs rgyas kyi zhing nas sangs rgyas kyi zhing du 'gro'o/ /de nas 'gro ba lnga'i 'khor ba na rgyu mod kyi/ 'khor
313b4(khri pa): ba'i skyon rnams kyis kyang mi gos so/ /dper na sprul pa'i skyes bu ni 'greng ba dang / 'dug pa dang / 'gro ba dang / 'chag pa dang / nyal bar yang byed mod kyi/ las kyi yon tan dang / skyon de dag gis kyang mi gos la/ sems can gyi don yang byed de/ sems
313b5(khri pa): can dang sems can du gdags pa yang mi dmigs so/ /dper na de bzhin gshegs pa dgra bcom pa yang dag par rdzogs pa'i sangs rgyas shin tu zhi ba zhes bya bas chos kyi 'khor lo bskor nas/ gang bla na med pa yang dag par rdzogs pa'i byang chub tu lung bstan par bya ba
313b6(khri pa): 'ga' yang mi dmigs te/ de sprul pa zhig mngon par sprul nas/ tshe'i 'du byed rnams btang ste/ phung po'i lhag ma med pa'i mya ngan las 'das pa'i dbyings su yongs su mya ngan las 'das so/ /de bzhin du byang chub sems dpa' sems dpa' chen po de sems can
313b7(khri pa): dang / sems can du gdags pa yang mi dmigs mod kyi/ sems can rnams kyi don yang byed de/ rab 'byor de ltar na byang chub sems dpa' sems dpa' chen po shes rab kyi pha rol tu phyin pa la spyod pa ni/ tshul khrims kyi pha rol tu phyin pa yongs su rdzogs
314a1(khri pa): par byed do/ / //shes rab kyi pha rol tu phyin pa khri pa/ bam po nyi shu brgyad pa/ rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni/ rmi lam lta bu'i nye bar len pa'i phung
314a2(khri pa): po lnga po dag la gnas/ sprul pa lta bu'i bar gyi nye bar len pa'i phung po lnga po dag la gnas nas/ bzod pa'i pha rol tu phyin pa yongs su rdzogs par byed de/ rab 'byor 'di la byang chub sems dpa' sems dpa' chen po gnyis kyis bzod pa'i pha rol tu phyin pa yongs su
314a3(khri pa): rdzogs par byed de/ gnyis gang zhe na/ dang du len pa'i bzod pa dang / chos rtogs pa'i bzod pa'o/ /de la dang du len pa'i bzod pa zhes bya ba ni/ gang sems dang po bskyed pa nas bzung ste/ byang chub kyi snying po la 'dug gi bar du byang chub sems dpa' sems
314a4(khri pa): dpa' chen po de la gal te sems can thams cad lhags te/ tshig ngan pa dag gis spyos shing brgyad bkag gam/ bong ba'am/ dbyug pa'am/ mtshon cha'am/ lag cha dag gis bsnun na yang gal te byang chub sems dpa' sems dpa' chen po bzod pa'i pha rol
314a5(khri pa): tu phyin pa yongs su rdzogs par byed 'dod pa des/ 'khrug par 'gyur ba dang ldan pa'am/ gnod sems dang ldan pa'i sems bskyed pa 'ga' tsam yang bskyed par mi bya bar sems can de dag nyid la kye ma sems can 'di dag ni nyon mongs pa'i nad kyis gzir ba dag ste/
314a6(khri pa): lhag par snying rje bya zhing bdag gis sdig pa can gyi sems ni bskyed par mi bya'i/ bdag nyid kyis dgrar gyur pa'i nye bar len pa'i phung po lnga po 'di dag bzung bar zad do snyam du de ltar so sor rtog cing / byams pa dang / snying rje byed na/ de ni dang du len pa'i bzod pa zhes
314a7(khri pa): bya'o/ /chos rtogs pa la bzod pa gang zhe na/ ji ltar yod pa de dag kyang don dam par mi dmigs na/ 'di la su zhig bdag la tshig ngan pa dag gis gshe bar byed pa'am/ brgyad bkag par byed pa'am/ su zhig bdag la dbyug pas brdeg par byed/ mtshon
314b1(khri pa): gyis 'debs par byed/ lcag gis gzhu bar byed de/ 'du byed thams cad ni sgyu ma lta bu ste/ gsog dang / gsob dang / ya ma brla dang / nam mkha' lta bu dag yin te/ bdag dang / sems can dang / skye ba po dang / srog dang / gang zag dang / shed
314b2(khri pa): las skyes dang / shed bu dang bral ba dag yin la/ rnam par rtog pa thams cad ni yang dag pa ma yin pa/ kun tu rtog pa las byung ba yin na/ 'di la su zhig bdag la gshe ba'am bsnun par byed de/ bdag gis ni ngo bo nyid stong pa nyid kyi phyir dang / don dam pa stong pa nyid
314b3(khri pa): kyi phyir de ltar rnam par brtag pa mi bya'o snyam du sems na/ de ni chos rtogs pa la bzod pa zhes bya ste/ bzod pa de gnyis la sgom zhing nye bar rtog la/ rnam par dpyod na mi skye ba'i chos la bzod pa thob la/ bzod pa'i pha rol tu phyin pa yang yongs su rdzogs par byed do/ /de skad
314b4(khri pa): ces bka' stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das mi skye ba'i chos la bzod pa ni ji lta bu lags/ 'di'i tshad ni ci tsam zhig lags/ 'di'i shes pa ni gang lags/ de skad ces gsol pa
314b5(khri pa): dang / bcom ldan 'das kyis tshe dang ldan pa rab 'byor la 'di skad ces bka' stsal to/ rab 'byor byang chub sems dpa' sems dpa' chen po de la sdig pa can gyi chos rdul tsam yang mi skye zhing / de la bdag tu 'dzin pa dang / bdag gir 'dzin pa yang mi 'byung la/ rmi
314b6(khri pa): lam lta bu'i 'du byed thams cad la yang dag pa ji lta ba bzhin du bzod pa dang / sprul pa lta bu'i bar gyi 'du byed thams cad la yang dag pa ji lta ba bzhin du bzod pa thob ste/ des na de ni mi skye ba la bzod pa zhes bya'o/ /de skad ces bka' stsal pa dang / bcom ldan 'das la tshe
314b7(khri pa): dang ldan pa rab 'byor gyis 'di skad ces gsol to/ /btsun pa bcom ldan 'das nyan thos kyi mi skye ba'i chos la bzod pa thob pa gang lags pa dang / rang sangs rgyas kyi gang lags pa dang / byang chub sems dpa'i mi skye ba'i chos la bzod pa gang lags pa'i bzod pa gsum po
315a1(khri pa): 'di dag la khyad par ram/ tha dad du bgyi ba ci mchis lags/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor rgyun du zhugs pa'i shes pa dang / spong ba gang yin pa
315a2(khri pa): de ni byang chub sems dpa' sems dpa' chen po'i bzod pa'o/ /de bzhin du lan cig phyir 'ong ba'i gang yin pa dang / phyir mi 'ong ba'i gang yin pa dang / dgra bcom pa'i shes pa dang / spong ba gang yin pa de ni byang chub sems dpa' sems dpa' chen po'i bzod
315a3(khri pa): pa'o/ /rang sangs rgyas kyi shes pa dang / spong ba gang yin pa de ni byang chub sems dpa' sems dpa' chen po'i bzod pa ste/ nyan thos kyi bzod pa dang / rang sangs rgyas kyi bzod pa dang / byang chub sems dpa'i bzod pa'i khyad par ni de yin no/ /tha dad du dbye ba ni
315a4(khri pa): de yin no/ rab 'byor byang chub sems dpa' sems dpa' chen po bzod pa de lta bu de dang ldan pa de ni nyan thos dang / rang sangs rgyas thams cad zil gyis gnon to/ /de bzod pa de la gnas nas/ lam gyi rnam pa shes pa nyid yongs su rdzogs par byed de/ lam
315a5(khri pa): gyi rnam pa shes pa nyid de dang ldan na byang chub kyi phyogs kyi chos sum cu rtsa bdun dang / de bzhin du stong pa nyid dang / mtshan ma med pa dang / smon pa med pa'i ting nge 'dzin dang / rnam par smin pa las byung ba'i mngon par shes pa lnga dang yang bral bar mi 'gyur ro/ /
315a6(khri pa): mngon par shes pa de dag dang ldan pa ni sangs rgyas kyi zhing nas sangs rgyas kyi zhing du 'gro zhing / sangs rgyas bcom ldan 'das de dag la yang bsnyen bkur byed la/ yo byad thams cad kyis bkur sti byed cing / sems can rnams kyang yongs su smin par byed de/ sangs
315a7(khri pa): rgyas kyi zhing yang yongs su dag par byed do/ /de nas sems can rnams yongs su smin par byas/ sangs rgyas kyi zhing yang yongs su dag par byas nas/ skad cig gcig dang ldan pa'i shes rab kyis bla na med pa yang dag par rdzogs pa'i byang chub mngon par
315b1(khri pa): rdzogs par 'tshang rgya ste/ rab 'byor de ltar na byang chub sems dpa' sems dpa' chen po shes rab kyi pha rol tu phyin pa la spyod pa ni/ mtshan nyid med pa'i bzod pa'i pha rol tu phyin pa yongs su rdzogs par byed do/ /rab 'byor gzhan yang byang chub sems dpa' sems dpa' chen
315b2(khri pa): po shes rab kyi pha rol tu phyin pa la spyod pa ni/ rmi lam lta bu'i nye bar len pa'i phung po lnga po dag dang / sprul pa lta bu'i bar gyi nye bar len pa'i phung po lnga po dag la gnas nas/ lus dang sems kyi brtson 'grus rtsom par byed do/ /de lus kyi brtson 'grus kyis rdzu 'phrul
315b3(khri pa): mngon par bsgrubs te/ rdzu 'phrul de dang ldan pas phyogs bcu'i 'jig rten gyi khams gang gA'i klung gi bye ma snyed dag tu song nas sangs rgyas bcom ldan 'das rnams la bsnyen bkur byed cing / yo byad thams cad kyis bkur stir byed la sems can rnams kyi don kyang byed/
315b4(khri pa): sangs rgyas kyi zhing yang yongs su dag par byed do/ /de lus kyi brtson 'grus des sems can rnams yongs su smin par byas nas/ theg pa gsum po dag la sbyor zhing 'dzud de rab tu 'god do/ /sems kyi brtson 'grus zag pa med pa'i lam gyi yan lag dang / lam du
315b5(khri pa): gtogs pa dang ldan pas kyang dran pa nye bar gzhag pa bzhi dang / yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa dang / rnam par thar pa'i
315b6(khri pa): sgo gsum dang / tshad med pa bzhi dang / gzugs med pa'i snyoms par 'jug pa bzhi dang / rnam par thar pa brgyad dang / mthar gyis gnas pa'i snyoms par 'jug pa dgu dang / de bzhin gshegs pa'i stobs bcu dang / mi 'jigs pa bzhi dang / so so yang dag par
315b7(khri pa): rig pa bzhi dang / sangs rgyas kyi chos ma 'dres pa brgyad dang / dge ba'i chos thams cad yongs su rdzogs par byed de/ byang chub sems dpa' sems dpa' chen po de ltar spyod pas/ rnam pa thams cad mkhyen pa nyid yongs su rdzogs par bya'o/ /de yongs su rdzogs
316a1(khri pa): nas bag chags kyi mtshams sbyor ba thams cad spong bar 'gyur ro/ /de spangs shing mtshan nyid med pa yongs su grub pa yongs su rdzogs la snyoms par 'jug pa'i mthu bsgrubs nas/ chos kyi 'khor lo lan gsum du bzlas te/ rnam pa bcu gnyis su
316a2(khri pa): bskor ba skor bar 'gyur te/ de bskor bas stong gsum gyi stong chen po'i 'jig rten gyi khams rnam pa drug tu g.yo bar 'gyur/ rab tu g.yo bar 'gyur/ kun tu rab tu g.yo bar 'gyur/ 'gul bar 'gyur/ rab tu 'gul bar 'gyur/ kun tu rab tu 'gul bar 'gyur/
316a3(khri pa): ldeg par 'gyur/ rab tu ldeg par 'gyur/ kun tu rab tu ldeg par 'gyur zhing / stong gsum gyi stong chen po'i 'jig rten gyi khams thams cad snang bas khyab par 'gyur ro/ /de bzhin gshegs pa dgra bcom pa yang dag par rdzogs pa'i sangs rgyas de la sgra skad 'byung
316a4(khri pa): bar 'gyur te/ des sgra thos par byed do/ /stong gsum gyi stong chen po'i 'jig rten gyi khams de na sems can gang dag 'khod pa de dag gis kyang sgra de thos par 'gyur te/ de dag thams cad theg pa gsum po dag las nges par 'byung bar 'gyur ro/ /rab 'byor byang chub
316a5(khri pa): sems dpa' sems dpa' chen po'i brtson 'grus kyi pha rol tu phyin pa de ni de ltar gces spras byed pa yin te/ brtson 'grus kyi pha rol tu phyin pa la gnas nas/ byang chub sems dpa' sems dpa' chen pos sangs rgyas kyi chos thams cad yongs su rdzogs te/ rnam
316a6(khri pa): pa thams cad mkhyen pa nyid rjes su 'thob bo/ /rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni/ rmi lam lta bu'i nye bar len pa'i phung po lnga po dag la gnas nas/ ting nge 'dzin gyi pha rol tu phyin pa yongs su
316a7(khri pa): rdzogs par byed do/ /sprul pa lta bu'i bar gyi nye bar len pa'i phung po lnga po dag la gnas nas/ ting nge 'dzin gyi pha rol tu phyin pa yongs su rdzogs par byed do/ /rab 'byor byang chub sems dpa' sems dpa' chen pos ji ltar rmi lam lta bu nas/ sprul pa lta bu'i bar gyi
316b1(khri pa): nye bar len pa'i phung po lnga po dag gi bar la nye bar gnas nas/ ting nge 'dzin gyi pha rol tu phyin pa yongs su rdzogs par byed ce na/ rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pa ni/ bsam gtan dang po bsgrubs
316b2(khri pa): te gnas pa nas/ bsam gtan bzhi pa'i bar du bsgrubs te gnas so/ /byams pa dang / snying rje dang / dga' ba dang / btang snyoms dang / nam mkha' mtha' yas skye mched nas 'du shes med 'du shes med min skye mched kyi bar du bsgrubs te gnas so/ /stong
316b3(khri pa): pa nyid dang / mtshan ma med pa dang / smon pa med pa'i ting nge 'dzin sgom par byed do/ /de bzhin gshegs pa'i ting nge 'dzin dang / glog lta bu'i ting nge 'dzin dang / yang dag pa'i ting nge 'dzin dang / rdo rje lta bu'i ting nge 'dzin ma gtogs par ting nge 'dzin gang yang rung ba nyan thos
316b4(khri pa): kyi ting nge 'dzin tam/ rang sangs rgyas kyi ting nge 'dzin tam/ ting nge 'dzin gyi tshogs gzhan gang yang rung ba de dag thams cad lus kyis khyab par byas nas bsgrubs te gnas la/ ting nge 'dzin de dag dang / ting nge 'dzin de dag gi 'bras bu yang myong bar mi byed do/ /de ci'i
316b5(khri pa): phyir zhe na/ 'di ltar byang chub sems dpa' sems dpa' chen po des ting nge 'dzin gyi mtshan nyid dngos po med pa'i ngo bo nyid du shes pa'i phyir te/ ji ltar mtshan nyid med pa'i chos kyis mtshan nyid med pa'i chos kyi ro myong bar mi byed cing / dngos po med pas dngos po med
316b6(khri pa): pa'i ro myong bar mi byed de/ ro myong bar mi byed pas na ting nge 'dzin gang gi dbang gis kyang 'dod pa'i khams sam/ gzugs kyi khams sam/ gzugs med pa'i khams su skye bar mi 'gyur ro/ /de ci'i phyir zhe na/ 'di ltar des khams mi dmigs pas na/ gang
316b7(khri pa): snyoms par 'jug pa dang / cis snyoms par 'jug pa de thams cad kyang mi dmigs pa'i phyir ro/ /chos thams cad ma dmigs pas/ mtshan nyid med pa'i bsam gtan gyi pha rol tu phyin pa yongs su rdzogs par byed de/ de ting nge 'dzin gyi pha rol tu phyin pa des nyan
317a1(khri pa): thos kyi sa dang / rang sangs rgyas kyi sa las 'da' bar byed do/ /gsol pa/ btsun pa bcom ldan 'das ji ltar byang chub sems dpa' sems dpa' chen po ting nge 'dzin gyi pha rol tu phyin pas nyan thos kyi sa dang / rang sangs rgyas kyi sa las 'da' bar
317a2(khri pa): bgyid lags/ bcom ldan 'das kyis bka' stsal pa/ rab 'byor 'di ltar byang chub sems dpa' sems dpa' chen po ni nang stong pa nyid la legs par bslabs shing / rang gi mtshan nyid stong pa nyid kyi bar la legs par bslabs pa yin te/ stong pa nyid de dag las
317a3(khri pa): chos 'ga' yang mi dmigs la/ de dag gis gnas pas na/ gang la gnas na rgyun du zhugs pa'i 'bras bu 'thob par 'gyur ba'am/ lan cig phyir 'ong ba'i 'bras bu'am/ phyir mi 'ong ba'i 'bras bu'am/ dgra bcom pa nyid dam/ rang byang chub 'thob par 'gyur ba'i
317a4(khri pa): chos 'ga' yang mi dmigs la/ rnam pa thams cad mkhyen pa nyid de yang stong pa nyid du sems so/ /de stong pa nyid de dag dang ldan pas nyan thos kyi sa dang / rang sangs rgyas kyi sa las 'das nas/ byang chub sems dpa'i skyon med pa la 'jug go/ /gsol pa/ btsun
317a5(khri pa): pa bcom ldan 'das byang chub sems dpa'i skyon ni gang lags/ skyon ma mchis pa ni gang lags/ bcom ldan 'das kyis bka' stsal pa/ rab 'byor dmigs pa thams cad ni byang chub sems dpa'i skyon yin no/ /dmigs pa med pa thams cad ni byang chub sems
317a6(khri pa): dpa'i skyon med pa yin no/ /gsol pa/ btsun pa bcom ldan 'das dmigs pa ni gang lags/ dmigs pa ma mchis pa ni gang lags/ bcom ldan 'das kyis bka' stsal pa/ rab 'byor gzugs ni byang chub sems dpa' sems dpa' chen po'i dmigs pa'o/ /
317a7(khri pa): rab 'byor de bzhin du tshor ba dang / 'du shes dang / 'du byed rnams dang / rnam par shes pa ni byang chub sems dpa' sems dpa' chen po'i dmigs pa'o/ /de bzhin du mig dang / rna ba dang / sna dang / lce dang / lus dang / yid ni byang chub sems dpa'i dmigs
317b1(khri pa): pa'o/ /de bzhin du gzugs dang / sgra dang / dri dang / ro dang / reg bya dang / chos rnams ni byang chub sems dpa'i dmigs pa'o/ /de bzhin du sbyar te/ rnam pa thams cad mkhyen pa nyid kyi bar yang byang chub sems dpa'i dmigs pa'o/ /dmigs pa med pa
317b2(khri pa): ni gang la chos de dag rgyu ba med pa ste/ 'di lta ste/ gang la gzugs dang / tshor ba dang / 'du shes dang / 'du byed rnams dang / rnam par shes pa dang / de bzhin du mig dang / rna ba dang / sna dang / lce dang / lus dang / yid dang / de bzhin du gzugs dang /
317b3(khri pa): sgra dang / dri dang / ro dang / reg bya dang / chos rnams dang / de bzhin du mig gi khams dang / gzugs kyi khams dang / mig gi rnam par shes pa'i khams dang / de bzhin du rna ba'i khams dang / sgra'i khams dang / rna ba'i rnam par shes pa'i khams dang / sna'i
317b4(khri pa): rnam par shes pa'i khams dang / lce'i khams dang / ro'i khams dang / lce'i rnam par shes pa'i khams dang / lus kyi khams dang / reg bya'i khams dang / lus kyi rnam par shes pa'i khams dang / yid kyi khams
317b5(khri pa): dang / chos kyi khams dang / yid kyi rnam par shes pa'i khams dang / de bzhin du dran pa nye bar gzhag pa bzhi dang / de bzhin du sbyar te/ 'phags pa'i lam yan lag brgyad pa'i bar dang / de bzhin du de bzhin gshegs pa'i stobs bcu nas/ de bzhin du sbyar
317b6(khri pa): te/ sangs rgyas kyi chos ma 'dres pa brgyad kyi bar dang / de bzhin du rnam pa thams cad mkhyen pa nyid kyi bar gyi chos de dag dmigs su med pa'o/ /de ci'i phyir zhe na/ rab 'byor 'di ltar gzugs kyi ngo bo nyid gang yin pa de ni brjod du med la/ de bzhin du tshor
317b7(khri pa): ba'i gang yin pa dang / 'du shes kyi gang yin pa dang / 'du byed rnams kyi gang yin pa dang / rnam par shes pa'i ngo bo nyid gang yin pa de ni brjod du med do/ /de bzhin du sbyar te/ rnam pa thams cad mkhyen pa nyid kyi bar gyi ngo bo nyid gang yin pa de ni brjod du med pa'i
318a1(khri pa): phyir te/ bsam gtan dang snyoms par 'jug pa thams cad kyang yongs su rdzogs par byed la/ de dag gi dbang gis kyang mi skye na/ 'dod chags dang / zhe sdang dang / gti mug gi dbang gis skye bar lta ci smos te/ de ni gnas med do/ /
318a2(khri pa): skye ba gang la gnas nas/ las gang dag mngon par 'dus byas pas/ 'gro ba lnga'i 'khor bar ltung ba'i las rnams mngon par 'du byed pa de ni gnas med de/ gzhan du na sgyu ma lta bu'i 'du byed rnams la yang dag pa ji lta ba bzhin du gnas nas/ rtag tu sems can
318a3(khri pa): rnams kyi don byed mod kyi/ sems can ngo bo nyid kyis mi dmigs/ sgyu ma yang mi dmigs so/ /des sems can dang / sgyu ma mi dmigs pas sems can rnams kyang yongs su smin par byed/ sangs rgyas kyi zhing yang yongs su dag par byed de/ rab 'byor de
318a4(khri pa): ltar na byang chub sems dpa' sems dpa' chen po shes rab kyi pha rol tu phyin pa la spyod pa ni/ bsam gtan gyi pha rol tu phyin pa yongs su rdzogs par byas nas/ 'di lta ste/ dmigs su med pa'i chos kyi 'khor lo rab tu skor bar byed do/ /rab 'byor gzhan yang
318a5(khri pa): byang chub sems dpa' sems dpa' chen po shes rab kyi pha rol tu phyin pa la spyod pa ni/ rmi lam lta bu'i nye bar len pa'i phung po lnga po dag nas/ sprul pa'i bar lta bu'i nye bar len pa'i phung po lnga po dag la gnas nas/ chos thams cad rmi lam lta bu nas/ chos
318a6(khri pa): thams cad sprul pa lta bu'i bar du yang dag pa ji lta ba bzhin du rab tu shes so/ /de nas bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod
318a7(khri pa): pa na/ ji ltar chos thams cad rmi lam lta bu nas/ chos thams cad sprul pa lta bu'i bar du yang dag pa ji lta ba bzhin du yongs su 'tshal ba lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po shes rab kyi
318b1(khri pa): pha rol tu phyin pa la spyod pa ni/ rmi lam rmi ba ma yin/ rmi lam rmi ba po yang ma yin no/ /brag ca thos pa ma yin/ brag ca nyan pa po yang ma yin no/ /mig yor mthong ba yang ma yin/ mig yor mthong ba po yang ma yin no/ /de bzhin du smig rgyu dang / sgyu ma dang / sprul pa
318b2(khri pa): mthong ba po yang ma yin no/ /de ci'i phyir zhe na/ 'di ltar rmi lam dang / de bzhin du brag ca dang / mig yor dang / smig rgyu dang / sgyu ma dang / sprul pa ni byis pa so so'i skye bo rnams kyi phyin ci log yin te/ rab 'byor dgra bcom pa zag pa zad pa ni rmi lam rmi ba ma yin/ rmi
318b3(khri pa): lam rmi ba po yang ma yin no/ /de bzhin du sprul pa mthong ba yang ma yin/ sprul pa mthong ba po'i bar du ma yin zhing / de bzhin du rang sangs rgyas dang / byang chub sems dpa' dang de bzhin gshegs pa dgra bcom pa yang dag par rdzogs pa'i sangs rgyas ni rmi lam rmi ba ma yin/
318b4(khri pa): rmi lam rmi ba po yang ma yin la/ sprul pa mthong ba ma yin/ sprul pa mthong ba po'i bar du ma yin pa'i phyir ro/ /de ci'i phyir zhe na/ rab 'byor 'di ltar chos thams cad ni yongs su ma grub pa/ yang dag par ma byung ba yin na/ de byang chub sems dpa' sems dpa'
318b5(khri pa): chen po shes rab kyi pha rol tu phyin pa la spyod pa dngos po'i 'du shes can du 'gyur ba'am/ yongs su grub pa'i 'du shes can nam/ yang dag par byung ba'i 'du shes can nam/ yang dag pa'i 'du shes can du lta ga la 'gyur te/ de ni gnas med do/ /de ci'i phyir zhe na/ gal
318b6(khri pa): te chos 'ga' zhig gi ngo bo nyid dmigs sam/ de bzhin du yongs su grub pa'am/ yang dag par byung ba dmigs na/ de shes rab kyi pha rol tu phyin pa ma yin pa'i phyir ro/ /byang chub sems dpa' sems dpa' chen po de ltar shes rab kyi pha rol tu phyin pa la spyod pa ni
318b7(khri pa): gzugs la mi chags so/ /de bzhin du rnam par shes pa'i bar la mi chags so/ /de bzhin du 'dod pa'i khams la mi chags so/ /gzugs kyi khams la mi chags so/ /gzugs med pa'i khams la mi chags so/ /de bzhin du bsam gtan dang / rnam par
319a1(khri pa): thar pa dang / ting nge 'dzin dang / snyoms par 'jug pa thams cad la mi chags so/ /byang chub kyi phyogs kyi chos sum cu rtsa bdun po dag la mi chags so/ /rnam par thar pa'i sgo gsum la mi chags so/ /pha rol tu phyin pa drug la mi chags so/ /
319a2(khri pa): de sa dang po yongs su rdzogs par byed la/ de la 'dun pa'i 'dod chags kyang mi skyed do/ /de ci'i phyir zhe na/ 'di ltar des sa dang po de yang mi dmigs na/ de la 'dun pa'i 'dod chags skyed par lta ga la 'gyur ba'i phyir ro/ /de bzhin du sa bcu'i bar du yongs su
319a3(khri pa): rdzogs par byed do/ /de la 'dun pa'i 'dod chags kyang mi skyed do/ /de ci'i phyir zhe na/ 'di ltar des sa bcu pa'i bar de dag ma dmigs na/ de la 'dun pa'i 'dod chags skyed par lta ga la 'gyur te/ de shes rab kyi pha rol tu phyin pa la yang spyod la/ shes rab kyi pha
319a4(khri pa): rol tu phyin pa de mi dmigs bzhin du/ shes rab kyi pha rol tu phyin pa la spyod pa na/ chos thams cad shes rab kyi pha rol tu phyin pa de nyid kyi nang du 'dus par mthong la/ chos de dag kyang ma dmigs pa'i phyir ro/ /de ci'i phyir zhe na/ 'di ltar chos de dag dang / shes
319a5(khri pa): rab kyi pha rol tu phyin pa gnyis su med cing gnyis su dbyer med pa'i phyir ro/ /de ci'i phyir zhe na/ 'di ltar chos thams cad la bye brag ci yang med do/ /chos kyi dbyings bstan pa dang / yang dag pa'i mtha' bstan pas chos thams cad tha dad pa ma yin pa'i phyir ro/ /
319a6(khri pa): de nas bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das chos thams cad dbyer ma mchis pa la dge ba dang / mi dge ba dang / lung du bstan pa'am/ lung du ma bstan pa'i chos rnams ji ltar rnam par gzhag
319a7(khri pa): lags/ de bzhin du zag pa dang bcas pa dang / zag pa ma mchis pa dang / 'jig rten pa dang / 'jig rten las 'das pa dang / 'dus byas dang / 'dus ma byas kyi chos rnams ji ltar rnam par gzhag lags/ bcom ldan 'das kyis bka' stsal pa/ rab
319b1(khri pa): 'byor 'di ji snyam du sems/ ci chos rnams kyi chos nyid gang yin pa de la dge ba'am/ mi dge ba'am/ lung du bstan pa'am/ lung du ma bstan pa'am/ zag pa dang bcas pa'am/ zag pa med pa'am/ 'jig rten pa'am/ 'jig rten las
319b2(khri pa): 'das pa'am/ 'dus byas sam/ 'dus ma byas sam/ de bzhin du rgyun du zhugs pa'i 'bras bu'am/ lan cig phyir 'ong ba'i 'bras bu'am/ phyir mi 'ong ba'i 'bras bu'am/ dgra bcom pa nyid dam/ rang byang chub bam/ yang dag par rdzogs pa'i byang chub
319b3(khri pa): kyi bar gyi chos 'ga'i brjod pa yang yod snyam mam/ gsol pa/ btsun pa bcom ldan 'das ma mchis lags so/ /bcom ldan 'das kyis bka' stsal pa/ rab 'byor khyod kyis rnam grangs des na/ chos thams cad ni tha dad pa ma yin pa/ mtshan nyid med
319b4(khri pa): pa/ skye ba med pa/ 'gag pa med pa de ltar rig par bya'o/ /rab 'byor nga sngon byang chub sems dpa'i spyad pa spyod pas kyang 'di lta ste/ gzugs sam/ tshor ba'am/ 'du shes sam/ 'du byed rnams sam/ rnam par shes pa'am/ 'dus byas sam/
319b5(khri pa): 'dus ma byas sam/ rgyun du zhugs pa'i 'bras bu'am/ de bzhin du sbyar te/ bla na med pa yang dag par rdzogs pa'i byang chub kyi bar du chos 'ga'i ngo bo nyid kyang ma dmigs te/ rab 'byor de ltar na byang chub sems dpa' sems dpa' chen po shes rab kyi pha
319b6(khri pa): rol tu phyin pa la spyod pas/ sems dang po bskyed pa nas bzung ste/ byang chub kyi snying po la 'dug gi bar du chos thams cad kyi ngo bo nyid la mkhas par bya'o/ /byang chub sems dpa' sems dpa' chen po chos thams cad kyi ngo bo nyid la mkhas pa ni byang chub kyi
319b7(khri pa): lam yongs su dag par byed/ sems can rnams kyang yongs su smin par byed/ sangs rgyas kyi zhing yang yongs su dag par byed cing / bla na med pa yang dag par rdzogs pa'i byang chub mngon par rdzogs par sangs rgyas te/ chos kyi 'khor lo bskor nas/ ci nas
320a1(khri pa): kyang sems can rnams phyis sa gsum du rgyu bar mi 'gyur bar 'dul bar byed de/ rab 'byor de ltar na byang chub sems dpa' sems dpa' chen po shes rab kyi pha rol tu phyin pa la spyod pas mtshan nyid med pa'i tshul gyis bslab par bya'o/ /de skad ces bka'
320a2(khri pa): stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das chos rnams rmi lam lta bu dang dngos po ma mchis pa/ dngos po ma mchis pa'i ngo bo nyid dang / rang gi mtshan nyid kyis stong pa la 'di lta ste/ 'di dag ni
320a3(khri pa): dge ba'i chos rnams so/ /'di dag ni mi dge ba'i chos rnams so/ /'di dag ni lung du bstan pa dag go/ /'di dag ni lung du ma bstan pa dag go/ /'di dag ni zag pa dang bcas pa dag go/ /'di dag ni zag pa ma mchis pa dag go/ /'di dag ni 'jig rten pa dag go/ /
320a4(khri pa): 'di dag ni 'jig rten las 'das pa dag go/ /'di dag ni 'dus byas dag go/ /'di dag ni 'dus ma byas kyi chos rnams so/ /chos 'di dag ni rgyun du zhugs pa'i 'bras bu mngon sum du byed par 'gyur ba dag go/ /'di dag ni lan cig phyir 'ong ba'i 'bras bu mngon sum du
320a5(khri pa): byed par 'gyur ba dag go/ /'di dag ni phyir mi 'ong ba'i 'bras bu mngon sum du byed par 'gyur ba dag go/ /'di dag ni dgra bcom pa nyid kyi 'bras bu mngon sum du byed par 'gyur ba dag go/ /'di dag ni rang byang chub tu 'gyur ba dag go/ /chos 'di dag ni bla na med pa yang
320a6(khri pa): dag par rdzogs pa'i byang chub tu 'gyur ba dag go zhes ji ltar rnam par gzhag par 'gyur lags/ de bzhin du rmi lam lta bu'i chos rnams dang / brag ca lta bu'i chos rnams dang / mig yor lta bu dang / smig rgyu lta bu dang / gzhi ma mchis pa dang / dngos po ma
320a7(khri pa): mchis pa dang / dngos po ma mchis pa'i ngo bo nyid dang / rang gi mtshan nyid kyis stong pa'i chos rnams la/ 'di dag ni dge ba'i chos rnams so/ /'di dag ni mi dge ba'i chos rnams so zhes bgyi ba nas/ chos 'di dag ni bla na med pa yang dag par rdzogs pa'i byang chub tu
320b1(khri pa): 'gyur ba dag go zhes bgyi ba'i bar du ji ltar rnam par gzhag lags/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor 'di la byis pa so so'i skye bo thos pa dang mi ldan pa ni/ rmi lam dmigs
320b2(khri pa): rmi lam rmi ba po yang dmigs so/ /de bzhin du sprul pa dmigs/ sprul pa mthong ba po'i bar du yang dmigs so/ /de rmi lam dang / rmi lam rmi ba po yang dmigs pa nas/ de bzhin du sprul pa dang / sprul pa mthong ba po'i bar du dmigs pas lus dang / ngag
320b3(khri pa): dang / yid kyis phyin ci log tu gtogs pa mi dge ba'i 'du byed rnams kyang mngon par 'du byed do/ /lus dang / ngag dang / yid kyis dge ba'i 'du byed rnams kyang mngon par 'du byed do/ /de bzhin du lus dang / ngag dang / yid kyis bsod nams dang / bsod
320b4(khri pa): nams ma yin pa dang / mi g.yo ba'i 'du byed rnams kyang mngon par 'du byed do/ /byang chub sems dpa' sems dpa' chen po shes rab kyi pha rol tu phyin pa la spyod pa ni 'dus byas la stong pa nyid gnyis kyis brtags nas/ stong pa nyid gnyis po de nyid la gnas te/ byis pa
320b5(khri pa): so so'i skye bo rnams la chos ston to/ /stong pa nyid gnyis po gang la gnas te ston ce na/ 'di lta ste/ mtha' las 'das pa stong pa nyid dang / thog ma dang tha ma med pa stong pa nyid la'o/ /chos ci skad ston ce na/ 'di lta ste/ gzugs de ni bdag dang bdag gis stong ngo / /de
320b6(khri pa): bzhin du tshor ba dang / 'du shes dang / 'du byed rnams dang / rnam par shes pa ni bdag dang bdag gis stong ngo / /de bzhin du skye mched 'di dag ni bdag dang bdag gis stong ngo / /de bzhin du khams rnams ni bdag dang bdag gis stong ngo / /kye phung po rnams ni rmi lam
320b7(khri pa): lta bu nas/ sprul pa'i bar lta bu'o/ /skye mched de dag ni rmi lam lta bu nas/ sprul pa'i bar lta bu'o/ /khams 'di dag ni sprul pa'i bar dag lta bu ste/ kye 'di dag la phung po dang / khams dang / skye mched ni ci yang med do/ /'di la rmi lam mam/ rmi lam rmi ba po
321a1(khri pa): 'ga' yang med do/ /brag ca 'am/ brag ca nyan pa po'am/ mig yor ram/ mig yor mthong ba po'am/ de bzhin du smig rgyu dang / sgyu ma dang / sprul pa mthong ba po yang med de/ chos thams cad ni dngos po med pa dang dngos po med pa'i
321a2(khri pa): ngo bo nyid yin no/ /khyed ni phung po med pa la phung por 'du shes par 'gyur/ khams med pa la khams su 'du shes pa dang / skye mched rnams med pa la skye mched du 'du shes par zad do/ /chos 'di dag thams cad ni rten cing 'brel par 'byung ba phyin ci log las
321a3(khri pa): skyes pa dang / las kyi rnam par smin pas yongs su zin pa yin na/ 'di la khyed dngos po med pa'i chos rnams la dngos por 'du shes pa'i rgyu gzhan gang yin zhes ston par byed cing / sems can ser sna can gang dag yin pa de dag ni/ byang chub sems dpa' sems
321a4(khri pa): dpa' chen po thabs la mkhas pa des ser sna de las bzlog nas/ sbyin pa'i pha rol tu phyin pa la sbyor bar byed do/ /sems can de dag gi sbyin pa yongs su gtong ba de yang longs spyod chen po nyid du 'gyur ro/ /de las kyang bzlog nas/ tshul khrims la sbyor bar byed
321a5(khri pa): do/ /de dag gi tshul khrims yang dag par blang ba de yang mtho ris su skye bar 'gyur ro/ /des kyang bzlog nas/ ting nge 'dzin dag la sbyor bar byed de/ de dag gi ting nge 'dzin de dag kyang tshangs pa'i 'jig rten du skye bar 'gyur ro/ /de bzhin du bsam gtan dang po las
321a6(khri pa): bzlog nas/ bsam gtan gnyis pa la rab tu 'god par byed do/ /bsam gtan gnyis pa las bzlog nas/ bsam gtan gsum pa la rab tu 'god par byed do/ /bsam gtan gsum pa las bzlog nas/ bsam gtan bzhi pa la rab tu 'god par
321a7(khri pa): byed do/ /bsam gtan bzhi pa las bzlog nas/ nam mkha' mtha' yas skye mched kyi snyoms par 'jug pa la rab tu 'god par byed do/ /de bzhin du sbyar te/ ci rigs par 'du shes med 'du shes med min skye mched kyi snyoms par 'jug pa la rab tu
321b1(khri pa): 'god par byed do/ /de las kyang bzlog nas/ theg pa gsum po dag la rab tu 'god par byed do/ /de nas sems can kha cig sbyin pa dang / sbyin pa'i 'bras bu de las bzlog nas/ phung po'i lhag ma med pa'i mya ngan las 'das pa'i dbyings su 'dzud par byed/ rab tu
321b2(khri pa): 'god par byed do/ /sems can kha cig ni tshul khrims kyi phung po de las bzlog nas/ phung po'i lhag ma med pa'i mya ngan las 'das pa'i dbyings su 'dzud par byed/ rab tu 'god par byed do/ /sems can kha cig ni bsam gtan dang / bsam gtan gyi 'bras bu de dag
321b3(khri pa): las rnam grangs du mas bzlog cing / 'dun pa bzlog nas mya ngan las 'das pa'i dbyings su 'dzud par byed/ rab tu 'god par byed do/ /sems can kha cig ni ting nge 'dzin dang / snyoms par 'jug pa dang / ting nge 'dzin dang / snyoms par 'jug pa'i 'bras bu
321b4(khri pa): de dag las rnam grangs du mas bzlog cing / 'dun pa bzlog nas phung po'i lhag ma med pa'i mya ngan las 'das pa'i dbyings su 'dzud par byed/ rab tu 'god par byed do/ /sems can kha cig ni dran pa nye bar gzhag pa bzhi dang / yang dag par spong ba bzhi dang / rdzu
321b5(khri pa): 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa dang / rnam par thar pa'i sgo gsum dang / rnam par thar pa brgyad dang / mthar gyis gnas pa'i snyoms par 'jug pa
321b6(khri pa): dgu po dag la 'dzud par byed/ rab tu 'god par byed do/ /sems can kha cig ni de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos
321b7(khri pa): ma 'dres pa brgyad la 'dzud par byed/ rab tu 'god par byed do/ /de zag pa med pa'i chos bstan du med pa/ thogs pa med pa de dag dang ldan pas/ sems can kha cig ni rgyun du zhugs pa'i 'bras bu la rab tu 'god par byed do/ /sems can kha cig ni
322a1(khri pa): lan cig phyir 'ong ba'i 'bras bu la rab tu 'god par byed do/ /kha cig ni phyir mi 'ong ba'i 'bras bu la/ kha cig ni dgra bcom pa nyid la/ kha cig ni rang byang chub la rab tu 'god par byed do/ /gang dag bla na med pa yang dag par rdzogs pa'i byang
322a2(khri pa): chub don du gnyer ba de dag la rdzogs pa'i byang chub kyi lam rjod par byed/ ston par byed/ sems can de dag la yang dag par gzengs stod par byed/ yang dag par rab tu dga' bar byed de/ rab 'byor de ltar na byang chub sems dpa' sems dpa' chen po
322a3(khri pa): shes rab kyi pha rol tu phyin pa la spyod pa ni/ rmi lam lta bu'i chos rnams dang / sprul pa'i bar lta bu'i chos rnams dang / dngos po med pa dang / dngos po med pa'i ngo bo nyid dang / rang gi mtshan nyid kyis stong pa'i chos rnams la rnam par 'jog par byed pa yin
322a4(khri pa): no/ /de skad ces bka' stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das kye ma byang chub sems dpa' sems dpa' chen po shes rab kyi pha rol tu phyin pa zab mo 'di nyid la spyod pa ni/ rmi lam lta bu'i
322a5(khri pa): chos rnams dang / dngos po ma mchis pa dang / dngos po ma mchis pa'i ngo bo nyid dang / mtha' las 'das pa stong pa nyid dang / thog ma dang tha ma med pa stong pa nyid kyi chos rnams la 'di lta ste/ 'di dag ni dge ba'i chos rnams so/ /'di dag ni ma dge ba'i chos
322a6(khri pa): rnams so/ /'di dag ni lung du bstan pa dag go/ /'di dag ni lung du ma bstan pa dag go/ /'di dag ni zag pa dang bcas pa dag go/ /'di dag ni zag pa med pa dag go/ /'di dag ni 'jig rten pa dag go/ /'di dag ni 'jig rten las 'das pa dag go/ /'di dag
322a7(khri pa): ni 'dus byas so/ /'di dag ni 'dus ma byas kyi chos rnams so zhes rnam par 'jog par bgyid pa 'di ni ngo mtshar lags so/ /de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor de de bzhin no/ /
322b1(khri pa): ji skad smras pa de bzhin te/ byang chub sems dpa' sems dpa' chen po shes rab kyi pha rol tu phyin pa zab mo 'di la spyod pa gang chos rnams kyi rnam par 'jog par byed pa de ni/ byang chub sems dpa' sems dpa' chen po'i ngo mtshar rmad du byung ba'i chos yin no/ /
322b2(khri pa): rab 'byor gal te khyod kyis byang chub sems dpa' sems dpa' chen po shes rab kyi pha rol tu phyin pa la spyod pa'i ngo mtshar rmad du byung ba'i chos gang dag yin pa ngo mtshar rmad du byung ba'i chos gang dag nyan thos dang / rang sangs rgyas rnams la med pa dag shes na ni de'i phyir nyan
322b3(khri pa): thos dang / rang sangs rgyas thams cad kyis kyang byang chub sems dpa' sems dpa' chen po de la lan du phan gdags par sla ba ma yin no/ /gsol pa/ btsun pa bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pa'i ngo mtshar
322b4(khri pa): rmad du byung ba'i chos gang dag nyan thos dang / rang sangs rgyas thams cad la ma mchis pa de dag gang lags/ bcom ldan 'das kyis bka' stsal pa/ yid la zung shig dang / shes rab kyi pha rol tu phyin pa zab mo 'di la spyod pa'i byang chub sems dpa' sems dpa' chen
322b5(khri pa): po'i ngo mtshar rmad du byung ba'i chos gang dag yin pa bshad par bya'o/ /rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pa rnam par smin pa las byung ba'i pha rol tu phyin pa drug po dag la gnas shing / mngon par shes pa lnga dang /
322b6(khri pa): byang chub kyi phyogs kyi chos sum cu rtsa bdun dang / gzungs kyi sgo rnams dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa
322b7(khri pa): brgyad la gnas nas/ phyogs bcu'i 'jig rten gyi khams dag tu song ste/ de dag tu sems can gang dag sbyin pas bsdu bar bya ba de dag la ni sbyin pas yongs su sdud do/ /gang dag tshul khrims kyis bsdu bar bya ba dang / gang dag bzod pas bsdu bar bya ba dang /
323a1(khri pa): gang dag brtson 'grus kyis bsdu bar bya ba dang / gang dag bsam gtan gyis bsdu bar bya ba dang / gang dag shes rab kyis bsdu bar bya ba de dag ni shes rab kyis yongs su sdud do/ /de bzhin du sems can gang dag tshad med pa bzhi dang / bsam gtan bzhi
323a2(khri pa): dang / gzugs med pa'i snyoms par 'jug pa bzhis bsdu bar bya ba dang / gang dag dran pa nye bar gzhag pa bzhi dang / yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang /
323a3(khri pa): 'phags pa'i lam yan lag brgyad pas bsdu bar bya ba de dag ni 'phags pa'i lam yan lag brgyad pa'i bar gyis yongs su sdud do/ /de bzhin du gang dag stong pa nyid kyi ting nge 'dzin gyis bsdu bar bya ba dang / gang dag mtshan ma med pa'i ting nge 'dzin gyis bsdu bar
323a4(khri pa): bya ba dang / gang dag smon pa med pa'i ting nge 'dzin gyis bsdu bar bya ba de dag ni/ smon pa med pa'i ting nge 'dzin gyis yongs su sdud do/ /rab 'byor byang chub sems dpa' sems dpa' chen po shes rab kyi pha rol tu phyin pa la spyod pa/ rnam par smin pa las byung
323a5(khri pa): ba'i pha rol tu phyin pa drug la gnas/ de bzhin du mngon par shes pa lnga dang / so so yang dag par rig pa bzhi la gnas nas/ sems can gang dag sbyin pas bsdu bar bya ba de dag ji ltar sbyin pas yongs su sdud ce na/ rab 'byor 'di la byang chub sems dpa' sems
323a6(khri pa): dpa' chen po shes rab kyi pha rol tu phyin pa la spyod pa/ sems can rnams la sbyin pa sbyin par byed de/ 'di lta ste/ zas 'dod pa rnams la ni zas/ skom 'dod pa rnams la ni skom/ bzhon pa 'dod pa rnams la ni bzhon pa/ gos 'dod pa rnams la ni gos/
323a7(khri pa): me tog 'dod pa rnams la ni me tog /phreng ba 'dod pa rnams la ni phreng ba/ spos 'dod pa rnams la ni spos/ byug pa 'dod pa rnams la ni byug pa/ mal cha 'dod pa rnams la ni mal cha/ rten 'dod pa rnams la ni rten/ mar me 'dod pa rnams la ni mar me/ /na ba'i
323b1(khri pa): gso sman 'dod pa nas mi'i yo byad ci yang rung ba'i bar du 'dod pa rnams la ni sbyin par byed de/ de bzhin gshegs pa dgra bcom pa yang dag par rdzogs pa'i sangs rgyas la ji ltar 'bul ba de bzhin du nyan thos dang / rang sangs rgyas rnams la yang chos gos dang /
323b2(khri pa): bsod snyoms dang / mal cha dang / na ba'i gso sman dang / yo byad rnams sbyin par byed do/ /me tog dang / phreng ba dang / spos dang / byug pa dang / phye ma dang / gdugs dang / rgyal mtshan dang / ba dan dang / mar dang / 'bru mar dang / mar me dag
323b3(khri pa): sbyin par byed do/ /ji ltar tshul khrims dang ldan pa de dag la sbyin pa sbyin par byed pa de bzhin du tshul khrims 'chal pa rnams la yang sbyin pa sbyin par byed do/ /de bzhin du mi rnams la yang sbyin pa sbyin par byed do/ /de bzhin du mi ma yin par gyur pa rnams la yang sbyin pa
323b4(khri pa): sbyin par byed do/ /de snod dang snod ma yin par yongs su mi rtog gi /sems can thams cad la tha dad pa med pa nyid kyi 'du shes nye bar gzhag nas/ sbyin pa sbyin par byed do/ /de ci'i phyir zhe na/ 'di ltar chos thams cad tha dad pa med par rtogs pa'i phyir yongs su
323b5(khri pa): shes shing mngon du byas nas/ de tha dad pa med pa'i sbyin pa byin pas/ tha dad pa med pa'i chos 'di lta ste/ rnam pa thams cad mkhyen pa nyid 'thob par 'gyur ro/ /rab 'byor gal te byang chub sems dpa' sems dpa' chen pos dud 'gro'i skye gnas su skyes pa'i srog
323b6(khri pa): chags mthong na/ 'di snyam du bdag gi sbyin gnas ni/ yang dag par rdzogs pa'i sangs rgyas yin gyi dud 'gro'i skye gnas su skyes pa ni ma yin no snyam du sems bskyed na/ byang chub sems dpa'i chos ma yin no/ /de ci'i phyir zhe na/ rang gi sems yongs su
323b7(khri pa): dag na/ byang chub sems dpa'i sbyin gnas yongs su dag pa'i phyir te/ byang chub sems dpa' sems dpa' chen pos ni bdag gis sems can dbul po 'di dag sbyin pas bsdus na/ gzhan gyi rdzas dag la rku bar mi 'gyur zhing chog shes par gyur nas
324a1(khri pa): gzhan dag la yang sbyin pa byed par 'gyur/ de bzhin du sbyin pas bsdus na srog chags rnams kyi srog gcod par mi 'gyur/ de bzhin du sbyin pas bsdus na/ mi zer/ phra ma mi smra/ ngag rtsub po mi smra/ tshig 'khyal pa
324a2(khri pa): mi smra bar 'gyur te/ de dag rgyu des lus zhig pa'i 'og tu/ rgyal rigs shing sA la chen po lta bu'i khyim dag tu skye bar 'gyur/ de bzhin du bram ze'i rigs shing sA la chen po lta bu'i khyim dag tu skye bar 'gyur/ khyim bdag gi rigs shing sA la chen po lta bu'i
324a3(khri pa): khyim dag tu skye bar 'gyur/ de dag rgyu de nyid kyis 'di lta ste/ nyan thos kyi theg pa'am/ rang sangs rgyas kyi theg pa'am/ yang dag par rdzogs pa'i sangs rgyas kyi theg pas phung po'i lhag ma med pa'i mya ngan las 'das pa'i dbyings su yongs su mya ngan las
324a4(khri pa): 'das pa'i bar du 'gyur ro snyam nas/ byang chub sems dpa' sems dpa' chen pos bdag gis sems can mgon med pa rnams kyi mgon dang / gnas med pa rnams kyi gnas dang / yongs su 'dren pa med pa rnams kyi yongs su 'dren par 'gyur bar
324a5(khri pa): bya'o zhes sngon yi dam 'di ma bcas sam/ phyir rgol ba'am/ gsod pa gzhan gang dag gis byang chub sems dpa' sems dpa' chen po'i lus bslangs na yang des sbyin nam mi sbyin snyam du sems gzhan bskyed par mi bya'i/ 'khrug pa med pa'i sems
324a6(khri pa): kyis phyir rgol ba dang / gsod pa de dag la rang gi lus sbyin par bya'o/ /de ci'i phyir zhe na/ 'di ltar de ni sems can thams cad kyi don dang / phan pa dang / bde ba'i phyir bla na med pa yang dag par rdzogs pa'i byang chub tu yang dag par zhugs pa yin gyi/ lus
324a7(khri pa): dang srog gi phyir ni ma yin pa'i phyir ro/ /gal te sbyin nam mi sbyin snyam du rnam par rtog par gyur na ni/ de la sangs rgyas bcom ldan 'das rnams dang / byang chub sems dpa' sems dpa' chen po rnams dang / rang sangs rgyas rnams dang / de las
324b1(khri pa): gzhan pa 'phags pa'i gang zag de dag dang / lha dang mi dang lha ma yin gyi 'jig rten gyis kyang de la khyod la sus gsol ba btab na/ bdag sems can thams cad kyi skyabs dang / gnas dang / mgon dang dpung gnyen dang yongs su 'dren par 'gyur bar bya'o
324b2(khri pa): zhes sngon gyi tshe rabs su yi dam 'di bcas zhes smra bar 'gyur ro/ /shes rab kyi pha rol tu phyin pa khri pa las/ mtshan nyid mi 'dra ba'i le'u zhes bya ste/ nyi shu brgyad pa'o// //de nas bcom ldan 'das la tshe dang ldan pa rab 'byor gyis 'di skad
324b3(khri pa): ces gsol to/ /btsun pa bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pa ji ltar chos kyi sbyin pas sems can rnams sdud par byed/ bcom ldan 'das kyis bka' stsal pa/ rab 'byor 'di la byang chub
324b4(khri pa): sems dpa' sems dpa' chen po shes rab kyi pha rol tu phyin pa la spyod pa rnams chos kyi sbyin pas sems can rnams sdud pa ni rnam pa gnyis te/ rab 'byor 'jig rten pa dang / 'jig rten las 'das pa'i chos kyi sbyin pa'o/ /de la 'jig rten pa'i chos kyi sbyin pa
324b5(khri pa): gang zhe na/ gang 'jig rten pa'i chos rnams brjod pa dang / 'chad pa dang / rab tu ston pa dang / rnam par 'byed pa ste/ 'di lta ste/ mi sdug pa'i le'u dang / bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi
324b6(khri pa): dang / mngon par shes pa lnga brjod pa dang / 'chad pa dang / rab tu ston pa dang / rnam par 'byed pa ste/ 'di ni 'jig rten pa'i chos kyi sbyin pa zhes bya'o/ /ci'i phyir 'jig rten pa yin zhe na/ 'jig rten las mi 'phags pas/ de'i phyir 'jig rten pa zhes
324b7(khri pa): bya'o/ /de dag ni 'jig rten pa'i sbyin pa de byin nas/ rnam grangs du mas sems can de dag bsam gtan dang / tshad med pa dang / gzugs med pa'i snyoms par 'jug pa dang / mngon par shes pa de dag las 'byed par byed zlog par byed de/ phye zhing bzlog
325a1(khri pa): nas kyang thabs la mkhas pas/ 'phags pa'i chos la 'god par byed de/ 'di lta ste/ dran pa nye bar gzhag pa bzhi dang / de bzhin du 'phags pa'i lam yan lag brgyad pa'i bar dang / rnam par thar pa'i sgo gsum la 'god
325a2(khri pa): par byed do/ /de bzhin du rgyun du zhugs pa'i 'bras bu dang / rang byang chub kyi bar la 'god par byed de/ 'di ni 'jig rten las 'das pa'i chos kyi sbyin pa yin no/ /ci'i phyir de 'jig rten las 'das pa yin zhe na/ 'jig rten las rgal ba dang / 'jig
325a3(khri pa): rten rnams kyi gong na 'jug pa'i phyir ro/ /'phags pa'i chos rnams ni gang 'phags pa'i chos rnams kyi 'bras bu ni gang zhe na/ 'phags pa'i chos rnams zhes bya ba ni/ byang chub kyi phyogs kyi chos sum cu rtsa bdun dang / rnam par thar pa'i sgo gsum dang /
325a4(khri pa): de bzhin gshegs pa'i stobs bcu dang / sangs rgyas kyi chos ma 'dres pa brgyad kyi bar dag go/ /'phags pa'i chos kyi 'bras bu dag ni 'di lta ste/ rgyun du zhugs pa'i 'bras bu dang / de bzhin du sbyar te/ bla na med pa yang dag par rdzogs pa'i byang
325a5(khri pa): chub kyi bar dag go/ /rab 'byor de lta mod kyi/ byang chub sems dpa' sems dpa' chen po rnams kyi 'phags pa'i chos rnams ni gang rgyun du zhugs pa'i 'bras bu shes pa dang / rang byang chub shes pa'i bar dang / de bzhin du byang chub kyi phyogs kyi chos
325a6(khri pa): sum cu rtsa bdun gyi bar du shes pa dang / de bzhin du de bzhin gshegs pa'i stobs bcu shes pa nas/ sangs rgyas kyi chos ma 'dres pa brgyad kyi bar du shes pa dang / de bzhin du zag pa dang bcas pa dang / zag pa med pa'i chos rnams dang / 'jig rten
325a7(khri pa): pa dang / 'jig rten las 'das pa'i chos rnams dang / 'dus byas dang / 'dus ma byas kyi chos rnams shes pa ste/ de dag ni byang chub sems dpa' sems dpa' chen po rnams kyi 'phags pa'i chos rnams zhes bya'o/ /byang chub sems dpa' sems
325b1(khri pa): dpa' chen po rnams kyi 'phags pa'i chos rnams kyi 'bras bu gang zhe na/ gang nyon mongs pa dang / bag chags dang mtshams sbyor ba thams cad spangs pa'o/ /de nas bcom ldan 'das la tshe dang ldan pa rab 'byor gyis 'di skad ces gsol to/ /btsun
325b2(khri pa): pa bcom ldan 'das ci byang chub sems dpa' sems dpa' chen pos kyang rnam pa thams cad mkhyen pa nyid rjes su 'thob lags sam/ bcom ldan 'das kyis bka' stsal pa/ rab 'byor de de bzhin no/ /ji skad smras pa de bzhin te/ rab 'byor byang chub
325b3(khri pa): sems dpa' sems dpa' chen pos kyang rnam pa thams cad mkhyen pa nyid rjes su 'thob bo/ /gsol pa/ btsun pa bcom ldan 'das gal te byang chub sems dpa' sems dpa' chen pos kyang / rnam pa thams cad mkhyen pa nyid rjes su thob lags na/ 'o na
325b4(khri pa): byang chub sems dpa' sems dpa' chen po dang / de bzhin gshegs pa dgra bcom pa yang dag par rdzogs pa'i sangs rgyas la khyad par ci mchis/ tha dad du bgyi ba ni ci mchis/ bcom ldan 'das kyis bka' stsal pa/ rab 'byor byang chub sems dpa'
325b5(khri pa): sems dpa' chen po ni rnam pa thams cad mkhyen pa nyid rjes su 'thob ste/ rnam pa thams cad mkhyen pa nyid thob nas/ gdod de bzhin gshegs pa zhes bya'o/ /rab 'byor de bzhin gshegs pa ni chos thams cad kyi mthar phyin pa kho na yin la/ byang chub sems
325b6(khri pa): dpa' ni rjes su 'gro ba yin no/ /de bzhin gshegs pa ni chos thams cad la mun pa med pa nyid thob pa yin la/ byang chub sems dpa' ni rjes su 'thob pa yin te/ rab 'byor 'di ni de bzhin gshegs pa dgra bcom pa yang dag par rdzogs pa'i sangs rgyas
325b7(khri pa): dang / byang chub sems dpa' sems dpa' chen po'i khyad par yin no/ /'di ni tha dad du bya ba yin no/ /rab 'byor byang chub sems dpa' sems dpa' chen po'i 'jig rten pa'i chos kyi sbyin pa gang yin pa de ni 'jig rten las 'das pa'i chos kyi sbyin pa'i rten
326a1(khri pa): yin zhes bya'o/ /rab 'byor de ltar na byang chub sems dpa' sems dpa' chen po shes rab kyi pha rol tu phyin pa la spyod pa thabs la mkhas pas/ 'jig rten pa'i chos kyi sbyin pa la sems can rnams btsud nas/ 'phags pa'i gnas
326a2(khri pa): 'jig rten las 'das pa'i chos kyi sbyin pa la 'dzud par byed/ 'god par byed do/ /de bzhin du rnam pa thams cad mkhyen pa nyid kyi bar la 'god par byed do// //shes rab kyi pha rol tu phyin pa khri pa/ bam po nyi shu dgu pa/ rab
326a3(khri pa): 'byor gzhan yang byang chub sems dpa' sems dpa' chen po rnams kyi 'jig rten las 'das pa'i chos byis pa so so'i skye bo dang thun mong ma yin pa dag gang yin zhe na/ 'di lta ste/ dran pa nye bar gzhag pa bzhi dang / yang dag par spong ba bzhi dang / rdzu 'phrul
326a4(khri pa): gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa dang / rnam par thar pa'i sgo gsum dang / rnam par thar pa brgyad dang / mthar gyis gnas pa'i snyoms par 'jug pa
326a5(khri pa): dgu dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad dang / skyes bu chen po'i mtshan sum cu
326a6(khri pa): rtsa gnyis dang / dpe byad bzang po brgyad cu dang / gzungs kyi sgo thams cad dang / ting nge 'dzin gyi sgo thams cad de/ de dag ni byang chub sems dpa' sems dpa' chen po rnams kyi 'jig rten las 'das pa'i chos rnams te/ de dag rjod pa dang / 'chad
326a7(khri pa): pa dang / rab tu ston pa dang / rnam par 'byed pa de ni byang chub sems dpa' sems dpa' chen po rnams kyi 'jig rten las 'das pa'i chos kyi sbyin pa zhes bya'o/ /de la byang chub sems dpa'i dran pa nye bar gzhag pa bzhi gang zhe na/ 'di la byang chub
326b1(khri pa): sems dpa' sems dpa' chen po rtun pa shes bzhin can dran pa dang ldan pas/ 'jig rten la brnab sems dang / yid mi bde ba rnam par bsal nas nang gi lus la lus kyi rjes su lta zhing gnas pa dang / de bzhin du phyi'i lus dang / de bzhin du nang dang phyi'i tshor
326b2(khri pa): ba rnams dang / de bzhin du sems dang chos la yang rgya cher sbyar bar bya ste/ de dag ni dran pa nye bar gzhag pa bzhi zhes bya'o/ /yang dag par spong ba bzhi gang zhe na/ 'di la byang chub sems dpa' sems dpa' chen po sdig pa mi dge ba'i chos ma skyes pa
326b3(khri pa): rnams mi skyed pa'i phyir 'dun pa skyed 'bad/ brtson 'grus rtsom/ sems rab tu 'dzin yang dag par rab tu 'jog pa dang / de bzhin du sdig pa mi dge ba'i chos skyes pa rnams spang ba'i phyir 'dun pa skyed 'bad/ brtson 'grus rtsom/ sems rab tu 'dzin
326b4(khri pa): yang dag par rab tu 'jog pa dang / dge ba'i chos ma skyes pa rnams bskyed pa'i phyir 'dun pa skyed 'bad/ brtson 'grus rtsom/ sems rab tu 'dzin yang dag par rab tu 'jog pa dang / dge ba'i chos skyes pa rnams gnas par bya ba dang / mi nyams
326b5(khri pa): par bya ba dang / shin tu rgyas par bya ba dang / phyir zhing 'byung bar bya ba dang / yongs su rdzogs par bya ba'i phyir 'dun pa skyed 'bad/ brtson 'grus rtsom/ sems rab tu 'dzin yang dag par rab tu 'jog ste/ 'di dag ni yang dag par spong ba bzhi zhes bya'o/ /
326b6(khri pa): rdzu 'phrul gyi rkang pa bzhi gang zhe na/ rab 'byor 'di la byang chub sems dpa' sems dpa' chen po 'dun pa'i ting nge 'dzin spang ba'i 'du byed dang ldan pa'i rdzu 'phrul gyi rkang pa dben pa la gnas pa/ 'dod chags dang bral ba la gnas pa/ 'gog pa la
326b7(khri pa): gnas pa/ rnam par spong bas yongs su bsgyur ba bsgom pa dang / de bzhin du brtson 'grus kyi ting nge 'dzin dang / sems kyi ting nge 'dzin dang / spyod pa'i ting nge 'dzin spang ba'i 'du byed dang ldan pa'i rdzu 'phrul gyi rkang pa dben pa la gnas pa/ 'dod chags
327a1(khri pa): dang bral ba la gnas pa/ 'gog pa la gnas pa/ rnam par spong bas yongs su bsgyur ba bsgom pa ste/ de dag ni rdzu 'phrul gyi rkang pa bzhi zhes bya'o/ /dbang po lnga gang zhe na/ 'di lta ste/ dad pa'i dbang po dang / brtson 'grus kyi
327a2(khri pa): dbang po dang / dran pa'i dbang po dang / ting nge 'dzin gyi dbang po dang / shes rab kyi dbang po ste/ de dag ni dbang po lnga zhes bya'o/ /stobs lnga gang zhe na/ 'di lta ste/ dad pa'i stobs dang / brtson 'grus kyi stobs dang / dran pa'i stobs dang / ting nge
327a3(khri pa): 'dzin gyi stobs dang / shes rab kyi stobs te/ de dag ni stobs lnga zhes bya'o/ /byang chub kyi yan lag bdun gang zhe na/ 'di lta ste/ dran pa yang dag byang chub kyi yan lag dang / chos rnam par 'byed pa dang / brtson 'grus dang / dga' ba dang / shin tu sbyangs
327a4(khri pa): pa dang / ting nge 'dzin dang / btang snyoms yang dag byang chub kyi yan lag ste/ de dag ni byang chub kyi yan lag bdun zhes bya'o/ /'phags pa'i lam yan lag brgyad pa gang zhe na/ 'di lta ste/ yang dag pa'i lta ba dang / yang dag
327a5(khri pa): pa'i rtog pa dang / yang dag pa'i ngag dang / yang dag pa'i las kyi mtha' dang / yang dag pa'i 'tsho ba dang / yang dag pa'i rtsol ba dang / yang dag pa'i dran pa dang / yang dag pa'i ting nge 'dzin te/ de dag ni 'phags pa'i lam yan lag brgyad pa zhes bya'o/ /rnam par thar pa'i sgo
327a6(khri pa): gsum gang zhe na/ 'di lta ste/ rnam par thar pa'i sgo stong pa nyid dang / rnam par thar pa'i sgo mtshan ma med pa dang / rnam par thar pa'i sgo smon pa med pa ste/ de dag ni rnam par thar pa'i sgo gsum zhes bya'o/ /de la rnam par thar pa'i sgo stong pa nyid gang zhe na/ stong
327a7(khri pa): pa nyid kyi rnam pas sems rtse gcig pa ste/ de ni rnam par thar pa'i sgo stong pa nyid ces bya'o/ /rnam par thar pa'i sgo mtshan ma med pa gang zhe na/ mtshan ma med pa'i rnam pas sems rtse gcig pa gang yin pa ste/ de ni rnam par thar pa'i sgo mtshan ma med pa zhes
327b1(khri pa): bya'o/ /rnam par thar pa'i sgo smon pa med pa gang zhe na/ mi rtag pa'i rnam pa dang / sdug bsngal ba'i rnam pas sems rtse gcig pa gang yin pa ste/ de ni rnam par thar pa'i sgo smon pa med pa zhes bya'o/ /rnam par thar pa brgyad gang zhe na/ 'di lta ste/ gzugs
327b2(khri pa): can gzugs rnams la lta ba 'di ni rnam par thar pa dang po'o/ /nang gzugs med par 'du shes pas/ phyi rol gyi gzugs rnams la lta ba 'di ni rnam par thar pa gnyis pa'o/ /sdug pa'i rnam par thar pa lus kyis mngon sum du byas te/ bsgrubs nas
327b3(khri pa): gnas pa 'di ni rnam par thar pa gsum pa'o/ /de rnam pa thams cad du gzugs kyi 'du shes las yang dag par 'das te/ thogs pa'i 'du shes rnams nub par gyur cing / sna tshogs kyi 'du shes rnams yid la mi byed pas nam mkha' mtha' yas so snyam
327b4(khri pa): nas/ nam mkha' mtha' yas skye mched bsgrubs te gnas pa dang / 'du shes med 'du shes med min skye mched kyi bar dag bsgrubs te gnas pa dang / de rnam pa thams cad du 'du shes med 'du shes med min skye mched las yang dag par 'das te/ 'du
327b5(khri pa): shes dang / tshor ba 'gog pa lus kyis mngon sum du byas nas bsgrubs te gnas pa'i bar dag ste/ de dag ni rnam par thar pa brgyad ces bya'o/ /mthar gyis gnas pa'i snyoms par 'jug pa dgu gang zhe na/ 'di la 'dod pa dag las dben pa/ sdig
327b6(khri pa): pa mi dge ba'i chos rnams las dben pa/ rtog pa dang bcas pa/ dpyod pa dang bcas pa/ dben pa las skyes pa'i dga' ba dang bde ba can bsam gtan dang po bsgrubs te gnas pa dang / de bzhin du bsam gtan gnyis pa dang / gsum pa dang / bzhi
327b7(khri pa): pa'i bar dag bsgrubs te gnas pa dang / de bzhin du nam mkha' mtha' yas skye mched nas/ 'du shes dang / tshor ba 'gog pa'i bar du bsgrubs nas gnas pa ste/ de dag ni mthar gyis gnas pa'i snyoms par 'jug pa dgu zhes bya'o/ /de bzhin
328a1(khri pa): gshegs pa'i stobs bcu gang zhe na/ rab 'byor 'di la de bzhin gshegs pa dgra bcom pa yang dag par rdzogs pa'i sangs rgyas kyis gnas la yang gnas su yang dag pa ji lta ba bzhin du rab tu shes la/ gnas ma yin pa la yang gnas
328a2(khri pa): ma yin par yang dag pa ji lta ba bzhin du rab tu shes pa dang / gzhan yang de bzhin gshegs pas 'das pa dang / ma 'ongs pa dang / da ltar byung ba'i las rnams dang / las yang dag par len pa rnams kyi rnam par smin pa gnas kyi sgo dang / rgyu'i sgo nas
328a3(khri pa): yang dag pa ji lta ba bzhin du rab tu shes pa dang / gzhan yang de bzhin gshegs pas 'jig rten gyi khams sna tshogs pa/ khams du ma pa yang dag pa ji lta ba bzhin du rab tu shes pa dang / gzhan yang de bzhin gshegs pas sems can gzhan dag dang /
328a4(khri pa): gang zag gzhan rnams kyi dbang po mchog dang / mchog ma yin pa yang dag pa ji lta ba bzhin du rab tu shes pa dang / gzhan yang de bzhin gshegs pas mos pa sna tshogs pa dang / mos pa du ma pa'i 'jig rten yang dag pa ji lta ba bzhin du rab tu shes pa
328a5(khri pa): dang / gzhan yang de bzhin gshegs pas thams cad du 'gro ba'i lam yang dag pa ji lta ba bzhin du rab tu shes pa dang / gzhan yang de bzhin gshegs pas bsam gtan dang rnam par thar pa dang / ting nge 'dzin dang / snyoms par 'jug pa rnams kyi
328a6(khri pa): kun nas nyon mongs pa dang / rnam par byang ba dang ldan pa thams cad yang dag pa ji lta ba bzhin du rab tu shes pa dang / gzhan yang de bzhin gshegs pas lha'i mig rnam par dag pa mi'i las 'das pas sems can 'chi 'pho ba dang / skye ba nas bde 'gror
328a7(khri pa): 'gro ba dang / ngan 'gror 'gro ba dang / las ji lta ba bzhin du 'gro ba'i bar dag mthong zhing / yang dag pa ji lta ba bzhin du rab tu shes pa dang / gzhan yang de bzhin gshegs pas sngon gyi gnas rnam pa du ma rjes su dran te/ 'di lta ste/ tshe rabs
328b1(khri pa): gcig kyang rjes su dran pa nas/ sngon gyi gnas rnam pa du ma'i bar dag kyang rnam pa dang bcas/ yul phyogs dang bcas par rjes su dran pa dang / gzhan yang de bzhin gshegs pas zag pa rnams zad pas zag pa med cing sems rnam par grol ba dang / shes rab
328b2(khri pa): rnam par grol ba tshe 'di nyid la rang gi mngon par shes pas mngon sum du byas nas bsgrubs te gnas shing / bdag gi skye ba ni zad/ tshangs par spyod pa ni spyad/ bya ba ni byas/ srid pa 'di las gzhan ni mi shes so zhes bya ba ste/ de dag ni de bzhin gshegs pa'i stobs
328b3(khri pa): bcu zhes bya'o/ /mi 'jigs pa bzhi gang zhe na/ 'di lta ste/ nga yang dag par rdzogs pa'i sangs rgyas so zhes dam bcas na/ 'dir chos 'di dag mngon par rdzogs par sangs ma rgyas so zhes lha dang bcas pa dang / bdud dang bcas pa dang / tshangs pa dang bcas
328b4(khri pa): pa dang / dge sbyong dang / bram zer bcas pa'i skye dgu'i 'jig rten na chos dang 'thun par bdag la rgol ba'i rgyu de yang dag par rjes su mi mthong ste/ rgyu de yang dag par rjes su ma mthong bas bde ba 'thob cing bag tsha ba med pa thob la/ mi 'jigs pa thob ste/ gnas
328b5(khri pa): kyis khyu mchog rlabs po che'i gnas su dam bca'o/ /'khor gyi nang du seng ge'i sgra yang dag par bsgrag go /tshangs pa'i 'khor lo dge sbyong ngam/ bram ze'am/ lha'am/ bdud dam/ tshangs pa'am/ su yang rung bas chos dang 'thun par 'jig rten du ma
328b6(khri pa): bskor ba bdag gis bskor bar bya'o zhes bya ba dang / nga zag pa zad do zhes dam bcas na/ 'dir zag pa 'di dag ma zad do zhes dge sbyong ngam/ bram ze 'ga' zhig bdag la rgol ba'i rgyu de yang dag par rjes su mi mthong zhes bya ba rgya cher sbyar bar bya ba dang / ngas
328b7(khri pa): nyan thos rnams la bar du gcod pa'i chos gang dag bshad pa de dag bstan kyang bar du gcod par mi 'gyur ro zhes 'dir dge sbyong ngam/ bram ze'am/ lha'am/ bdud dam/ 'ga' zhig bdag la rgol ba'i rgyu de yang dag par rjes su mi mthong zhes rgya cher sbyar
329a1(khri pa): bar bya ba dang / ngas nyan thos rnams la nges par 'byin pa/ nges par 'byed pa de byed pa sdug bsngal yang dag par zad par 'byung bar 'gyur ba lam gang bshad pa de la lam 'di ni nges par 'byin pa ma yin/ nges par rtogs pa ma yin/
329a2(khri pa): byed pa po'i sdug bsngal yang dag par zad par 'gyur ba ma yin zhes dge sbyong ngam/ bram ze'am/ lha'am/ bdud dam/ 'ga' zhig bdag la rgol ba'i rgyu de yang dag par rjes su mi mthong zhes rgya cher sbyar bar bya ba ste/ de dag ni de bzhin gshegs
329a3(khri pa): pa'i mi 'jigs pa bzhi zhes bya'o/ /so so yang dag par rig pa bzhi gang zhe na/ 'di lta ste/ don so so yang dag par rig pa dang / chos so so yang dag par rig pa dang / nges pa'i tshig so so yang dag par rig pa dang / spobs pa so so yang dag par
329a4(khri pa): rig pa ste/ de dag ni so so yang dag par rig pa bzhi zhes bya'o/ /byams pa chen po gang zhe na/ de bzhin gshegs pa sems can thams cad la dgra bo dang / mdza' bshes la 'dra bar mdzad pa gang yin pa ste/ de ni byams pa chen po zhes bya'o/ /
329a5(khri pa): de la snying rje chen po gang zhe na/ sems can ma yin pa'i sems can rnams la byams pa mi gtong ba gang yin pa ste/ de ni snying rje chen po zhes bya'o/ /sangs rgyas kyi chos ma 'dres pa brgyad gang zhe na/ 'di lta ste/ de bzhin gshegs pa la
329a6(khri pa): 'khrul pa med pa dang / ca co med pa dang / bsnyel ba med pa dang / sems mnyam par ma bzhag pa med pa dang / tha dad pa'i 'du shes med pa dang / so sor ma brtags pa'i btang snyoms med pa dang / 'dun pa nyams pa med pa dang / brtson
329a7(khri pa): 'grus nyams pa med pa dang / dran pa nyams pa med pa dang / ting nge 'dzin nyams pa med pa dang / shes rab nyams pa med pa dang / rnam par grol ba nyams pa med pa dang / rnam par grol ba'i ye shes mthong ba nyams pa med pa dang / 'das pa'i dus
329b1(khri pa): la ma chags ma thogs pa'i ye shes mthong ba 'jug pa dang / ma 'ongs pa'i dus la ma chags ma thogs pa'i ye shes mthong ba 'jug pa dang / da ltar byung ba'i dus la ma chags ma thogs pa'i ye shes mthong ba 'jug pa dang / lus kyi las thams cad ye
329b2(khri pa): shes sngon du 'gro zhing ye shes kyi rjes su 'brang ba dang / ngag gi las thams cad ye shes sngon du 'gro zhing ye shes kyi rjes su 'brang ba dang / yid kyi las thams cad ye shes sngon du 'gro zhing ye shes kyi rjes su 'brang ba ste/ de dag ni sangs rgyas kyi chos ma 'dres
329b3(khri pa): pa brgyad ces bya'o/ /de la de bzhin gshegs pa'i skyes bu chen po'i mtshan sum cu rtsa gnyis gang zhe na/ 'di lta ste/ bcom ldan 'das ni zhabs shin tu gnas pa dang ldan pa yin no/ /de la zhabs shin tu gnas pa ni 'di yin te/ zhabs kyi 'og gi mthil
329b4(khri pa): gnyis thams cad kyis sa la kun tu reg pa ste/ dper na za ma tog zhabs shin tu mnyam zhing phyang nge ba/ sa gzhi shin tu mnyam pa la bzhag na/ 'og gi zhabs thams cad kyis sa la kun tu reg pa bzhin du bcom ldan 'das ni zhabs shin tu gnas pa dang ldan pa
329b5(khri pa): yin no/ /bcom ldan 'das ni kun nas mu khyud khor yug dang ldan pa yin no/ /de la mu khyud khor yug dang ldan pa ni 'di yin te/ zhabs kyi 'og gi mthil gnyis la 'khor lo rtsibs stong dang bcas pa/ lte ba dang bcas pa/ mu khyud dang bcas pa dag mnga' ste/
329b6(khri pa): thams cad kyang kha dog gser lta bu'o/ /bcom ldan 'das kyi phyag dang zhabs kyi mthil ni 'jam zhing gzhon sha chags pa'o/ /de dag la phyag dang zhabs kyi mthil 'jam zhing gzhon sha chags pa nyid ni 'di yin te/ dper na shing bal gyi 'da' ba 'am/ ras bal gyi
329b7(khri pa): 'da' ba lta bu ste/ ji ltar mi gzhan dag la med pa lta bu yin no/ /bcom ldan 'das ni sor mo ring ba'o/ /de la sor mo ring ba ni 'di yin te/ de'i phyag dang zhabs rnams kyi sor mo dag lhag par ring ste/ ji ltar mi gzhan dag la med pa lta bu yin no/ /
330a1(khri pa): bcom ldan 'das ni phyag dang zhabs dra ba dang ldan pa yin te/ de'i phyag dang zhabs la dra ba lhag pa dag mnga' ba ni ji ltar mi gzhan dag la med pa lta bu yin no/ /bcom ldan 'das ni zhabs rting pa yangs pa dang ldan pa yin no/ /de
330a2(khri pa): la rting pa yangs pa ni 'di yin te/ de'i zhabs kyi rting pa gnyis kyi mthil yangs pa ni ji ltar mi gzhan dag la med pa lta bu yin no/ /bcom ldan 'das ni zhabs long bu'i tshigs mi mngon pa yin no/ /de la zhabs long bu'i tshigs mi mngon pa ni 'di yin te/ rting
330a3(khri pa): pa yangs pa la yang dag par sbyor la/ rting pa yangs pa yang zhabs long bu'i tshigs mi mngon pa la sbyor ba ste/ ji ltar mi gzhan dag la med pa lta bu yin no/ /bcom ldan 'das ni byin pa e ne ya'i byin pa lta bu dang ldan pa yin no/ /de la byin pa
330a4(khri pa): e ne ya'i lta bu ni 'di yin te/ de'i byin pa byin gyis phra rab skyes shing / byin gyis phra bar yang dag par byung ba ste/ dper na kyi rgyal po e ne ya'i lta bu yin no/ /bcom ldan 'das ni bzhengs bzhin du ma btud par phyag pus mor slebs pa yin no/ /de la
330a5(khri pa): bzhengs bzhin du ma btud par phyag pus mor slebs pa ni 'di yin te/ bcom ldan 'das ni bzhengs na sku ma btud par phyag gnyis kyis rang gi pus mo'i lha nga la yang dag par reg par mdzad cing / kun tu nyug par mdzad pa yin no/ /bcom ldan 'das ni mdoms
330a6(khri pa): kyi sba ba sbubs su nub pa yin no/ /de la mdoms kyi sba ba sbubs su nub pa nyid ni 'di yin te/ dper na rigs btsun pa'i glang po che cang shes sam/ rta cang shes kyi lta bu yin no/ /bcom ldan 'das ni ba spu re re nas mdzes par skyes shing g.yas su 'khyil pa
330a7(khri pa): yin no/ /de la ba spu re re nas mdzes par skyes shing g.yas su 'khyil pa nyid ni 'di yin te/ de'i spu khung bu re re nas/ spu re re mthon ting la lcang lor 'khyil pa 'jam zhing snum la/ g.yas su 'khyil cing mdzes par skyes pa yin no/ /bcom ldan 'das
330b1(khri pa): ni sku'i spu gyen du phyogs pa dang ldan pa yin no/ /de la sku'i spu gyen du phyogs pa nyid ni 'di yin te/ de'i dbu dang sku las skyes pa'i dbu skra dang / spu rnams ni kha gyen du bltas shing mthon ting la kun nas lcang lor 'khyil pa 'jam zhing snum la g.yas su
330b2(khri pa): 'khyil pa mdzes par skyes pa yin no/ /bcom ldan 'das ni pags pa srab cing 'jam la snum pa yin no/ /de la pags pa srab cing 'jam la snum pa ni 'di yin te/ de'i sku la chu'am/ rdul kun tu mi chags shing mi gnas pa yin no/ /bcom ldan 'das ni
330b3(khri pa): mdog gser lta bu dang ldan te/ dper na 'dzam bu'i chu bo'i gser gyi mchod sdong la rin po che sna tshogs kyis spras pa ltar gzugs bzang zhing mdzes pa blta na sdug pa yin te/ des na gser gyi mdog lta bu zhes bya'o/ /bcom ldan 'das ni bdun mtho ba yin no/ /de
330b4(khri pa): la bdun mtho ba nyid ni 'di yin te/ de'i zhabs gnyis kyi gong mtho ba gnyis gzugs bzang zhing mdzes la blta na sdug pa sha dang khrag gis yongs su rgyas par gyur pa dang / de bzhin du phyag gnyis kyi gong mtho ba gnyis gzugs bzang zhing mdzes la blta na sdug
330b5(khri pa): pa sha dang khrag gis yongs su rgyas par gyur pa dang / thal gong gnyis su gnyis mtho bar gyur pa dang / gnya' gong du mtho ba gcig gzugs bzang zhing mdzes la blta na sdug pa/ sha dang khrag gis yongs su rgyas par gyur pa yin no/ /bcom ldan 'das
330b6(khri pa): ni dpung mgo shin tu zlum pa dang ldan pa yin no/ /bcom ldan 'das ni thal gong rgyas pa dang ldan pa yin no/ /bcom ldan 'das ni sku shin tu drang por 'khrungs pa yin no/ /bcom ldan 'das ni sku n+ya gro d+ha ltar chu zheng gab pa yin no/ /de la n+ya gro d+ha ltar sku chu zheng
330b7(khri pa): gab pa nyid ni 'di yin te/ chur ji srid pa zheng du yang de srid la/ zheng du ji srid pa chur yang de srid de/ de ni n+ya gro d+ha ltar chu zheng gab pa zhes bya'o/ /bcom ldan 'das ni 'gram pa seng ge'i 'dra ba yin no/ /bcom ldan 'das ni tshems bzhi bcu mnga' ba
331a1(khri pa): yin no/ /bcom ldan 'das ni tshems thags bzang ba yin no/ /bcom ldan 'das ni tshems rtse mo mtho zhing rno la dkar ba yin no/ /bcom ldan 'das ni ro bro ba'i mchog dang ldan pa yin te/ de'i mgur drang por mid pa drang zhing ma yo la
331a2(khri pa): thogs pa med par mid du rung bar gyur pa yin no/ /bcom ldan 'das ni ljags ring zhing srab pa yin no/ /de la ljags ring zhing srab pa nyid ni 'di yin te/ de bzhin gshegs pa bzhed na zhal nas ljags phyung ste/ shangs kyi bu ga gnyis dang / spyan
331a3(khri pa): gyi khung bu gnyis dang / snyan gyi bu ga gnyis su reg par mdzad cing / yongs su nyug par mdzad la/ dbu'i mtshams su thug pa'i zhal gyi dkyil 'khor thams cad kyang khebs par mdzad pa yin no/ /bcom ldan 'das ni tshangs pa'i dbyangs dang ldan pa yin no/ /
331a4(khri pa): bcom ldan 'das ni spyan yangs shing rdzi ma ba'i lta bu yin no/ /bcom ldan 'das ni spyan mthon ting lta bu dang ldan pa yin no/ /bcom ldan 'das ni spyan gyi tshogs yongs su rdzogs pa yin no/ /bcom ldan 'das ni 'od 'dom gang ba yin no/ /bcom
331a5(khri pa): ldan 'das ni zhal zla ba nya ba lta bu yin no/ /bcom ldan 'das ni mdzod spu smin mtshams su 'khrungs la/ shing bal ltar 'jam zhing me tog kun da dang / zla ba dang / dung dang / pad ma'i rtsa lag dang / ba'i 'o ma dang / ba mo'i mdog lta bu yin no/ /
331a6(khri pa): bcom ldan 'das ni dbu gtsug tor dang ldan pa yin no/ /de dag ni skyes bu chen po'i mtshan sum cu rtsa gnyis yin te/ de bzhin gshegs pa'i skyes bu chen po'i mtshan de dag dang ldan pas stong gsum gyi stong chen po'i 'jig rten gyi khams 'di rang bzhin
331a7(khri pa): gyis snang bas khyab par mdzad do/ /de bzhin gshegs pa bzhed na/ mtshan de dag gis 'jig rten gyi khams dpag tu med/ grangs med tshad med pa dag snang bas khyab par mdzad cing / de nas de bzhin gshegs pas sems can rnams gdul
331b1(khri pa): ba'i dbang nye bar bzung nas/ 'od 'dom gang bar byin gyis rlob po/ /gal te de bzhin gshegs pas byin gyis brlabs pa ma mdzad du zin na/ zla ba dang nyi ma gnyis kyang 'jig rten na yod par mi 'gyur/ zla ba gcig dang / zla ba phyed dang / dus dang lo
331b2(khri pa): khyud khor rnams kyang 'jig rten na mi snang bar 'gyur ro/ /sems can rnams gdul ba'i dbang nye bar bzung nas/ de bzhin gshegs pa'i rang bzhin gyi gsung gis stong gsum gyi stong chen po'i 'jig rten gyi khams 'di go bar mdzad do/ /bzhed na gong du yang gsung
331b3(khri pa): chen pos kyang go bar mdzad do/ /yon tan dang / phan yon de dag thams cad ni nga sngon du byang chub sems dpar gyur cing / shes rab kyi pha rol tu phyin pa la spyad pas bsgrubs so/ /rab 'byor de ltar na byang chub sems dpa' sems dpa' chen po shes rab kyi pha
331b4(khri pa): rol tu phyin pa la spyod pa na/ sbyin pa gnyis po zang zing gi sbyin pa dang / chos kyi sbyin pas sems can rnams sdud par byed de/ rab 'byor 'di yang byang chub sems dpa' sems dpa' chen po'i ngo mtshar rmad du byung ba'i chos yin no/ /rab 'byor byang chub sems
331b5(khri pa): dpa' sems dpa' chen po pha rol tu phyin pa drug po dag la spyod pa na/ snyan par smra bas ji ltar sems can rnams sdud ce na/ rab 'byor 'di la byang chub sems dpa' sems dpa' chen po pha rol tu phyin pa drug po dag la spyod pa na/ thog ma kho nar sbyin pa'i pha rol
331b6(khri pa): tu phyin pas sems can rnams sdud do/ /de'i 'og tu tshul khrims kyi pha rol tu phyin pas so/ /de'i 'og tu bzod pa'i pha rol tu phyin pas so/ /de'i 'og tu brtson 'grus kyi pha rol tu phyin pas so/ /de'i 'og tu bsam gtan gyi pha rol tu phyin pas so/ /de'i
331b7(khri pa): 'og tu shes rab kyi pha rol tu phyin pas sems can rnams sdud par byed de/ rab 'byor pha rol tu phyin pa drug po 'di dag gis byang chub sems dpa' sems dpa' chen po snyan par smra bas sems can rnams sdud par byed do/ /de ci'i phyir zhe na/ 'di ltar pha rol tu
332a1(khri pa): phyin pa drug po de dag gis dge ba'i chos thams cad bsdus pa'i phyir ro/ /rab 'byor byang chub sems dpa' sems dpa' chen po don spyod pas/ ji ltar sems can rnams sdud ce na/ rab 'byor 'di la pha rol tu phyin pa drug po dag la yun
332a2(khri pa): ring por spyod pa na/ byang chub sems dpa' sems dpa' chen po las gzhan mi byed par rtag tu sems can rnams sdud par byed de/ 'di lta ste/ sbyin pa dang / snyan par smra ba dang / don spyod pa dang / don 'thun pas sdud par byed do/ /rab 'byor de bzhin
332a3(khri pa): gshegs pa'i dpe byad bzang po brgyad cu gang zhe na/ 'di lta ste/ sangs rgyas bcom ldan 'das rnams ni sen mo zangs kyi mdog lta bu dang ldan pa yin no/ /sred med kyi bu'i ltar sku grims pa yin no/ /pus mo'i lha nga dag mdzes par grub pa yin no/ /sku
332a4(khri pa): gtsang ba dag yin no/ /sku 'jam pa dag yin no/ /sku mnyen pa dag yin no/ /sku snum bag can dag yin no/ /sku ma btud pa dag yin no/ /sor mo rnams ring ba dang / byin gyis phra ba dag yin no/ /sangs rgyas bcom ldan 'das rnams ni sor mo rnams
332a5(khri pa): zlum pa dag yin no/ /sor mo rnams byin gyis phra ba dag yin no/ /rtsa rnams mi mngon pa dag yin no/ /long bu rnams mi mngon pa dag yin no/ /sku dbyibs legs pa dag yin no/ /sku shin tu legs par 'brel ba dag yin no/ /skye mched rnams
332a6(khri pa): shin tu yongs su dag pa dag yin no/ /mkhyen pa yongs su dag pa dag yin no/ /spyod lam phun sum tshogs pa dag yin no/ /sangs rgyas bcom ldan 'das rnams ni dpal dang / blo gros dang ldan pa dag yin no/ /blta bar 'os pa dag yin no/ /zhal
332a7(khri pa): ha cang mi ring ba dag yin no/ /zhal rkang rkong med pa dag yin no/ /sgros bim pa ltar dmar ba dag yin no/ /zhal yongs su rgyas pa dag yin no/ /dbyangs zab pa dag yin no/ /lte ba zab pa dag yin no/ /lte ba shin tu zlum pa dag yin no/ /lte ba
332b1(khri pa): g.yas su 'khyil pa dag yin no/ /phyag dang zhabs yongs su rgyas pa dag yin no/ /sangs rgyas bcom ldan 'das rnams ni phyag dang zhabs ji ltar dgongs pa bzhin dang ldan pa dag yin no/ /phyag gi mthil mnyam pa dag yin no/ /phyag gi ri mo bar ma chad pa
332b2(khri pa): dag yin no/ /phyag gi ri mo mtho ba dag yin no/ /sku la dri ma med cing dri mi zhim pa med pa dag yin no/ /mdog gsal ba dag yin no/ /skye mched kyi sgo bzang ba dag yin no/ /zhal zla ba nya ba lta bu dag yin no/ /gsong por gsung ba dag yin no/ /zhal
332b3(khri pa): khro gnyer gyi rim pa med pa dag yin no/ /spu'i khung bu thams cad nas dri yid du 'ong ba 'byung ba dag yin no/ /de dag gi zhal gyi dri zhim pa dag yin no/ /seng ge'i stabs su gshegs pa dag yin no/ /glang po che'i dbang po'i stabs su gshegs pa dag yin
332b4(khri pa): no/ /ngang pa'i stabs su gshegs pa dag yin no/ /dbu gdugs dang 'dra ba dag yin no/ /gsung snyan cing rnam pa thams cad yongs su rdzogs pa dag yin no/ /tshems mche ba rno ba dang ldan pa dag yin no/ /shangs mtho ba dag yin no/ /ljags dmar
332b5(khri pa): ba dag yin no/ /sangs rgyas bcom ldan 'das rnams ni ljags srab cing che ba dag yin no/ /spu mthon ting can dag yin no/ /spu gtsang ba dag yin no/ /spyan yangs pa dag yin no/ /bu ga'i sgo rnams yongs su ma nyams pa dag yin no/ /phyag dang zhabs
332b6(khri pa): kyi mthil dmar ba dag yin no/ /lte ba ma bye ba dag yin no/ /dku ma rnyongs pa dag yin no/ /phyal phyang nge ba dag yin no/ /sangs rgyas bcom ldan 'das rnams ni sku la gnyer ma med pa dag yin no/ /tshigs mdzes pa dag yin no/ /tshigs ring ba dag
332b7(khri pa): yin no/ /phyag dang zhabs yongs su dag pa dag yin no/ /'od 'dom gang mnyam pa dag yin no/ /'od kyis gsal bar mdzad cing gshegs pa dag yin no/ /lha dang mi gang dag de dag gi sku mthong ba de dag tshim par 'gyur ro/ /srog chags thams
333a1(khri pa): cad kyis mthong yang brnyas par mi byed do/ /sems can rnams la rjes su ston par mdzad do/ /de dag gi gsung ni 'khor dang 'thun par khyab par mdzad kyi/ 'khor gyi phyi rol du gsung mi 'gro'o/ /ro stod seng ge'i lta bu dag yin no/ /sku'i tshigs legs par 'brel pa dag yin no/ /
333a2(khri pa): spyi gtsug bltar mi mthong ba dag yin no/ /dbu skra mthon ting la 'jam zhing ring ba dag yin no/ /dbu skra ma 'khrugs pa dag yin no/ /dbu skra gyen du phyogs shing bzang la lcang lor 'khyil pa dag yin no/ /dbu
333a3(khri pa): skra ma 'dzings pa dag yin no/ /thugs khar dpal gyi be'us legs par brgyan pa dag dang ldan pa dag yin no/ /phyag dang zhabs kyi mtshan dpal gyis 'bar ba dang ldan pa dag yin no/ /mtshal dang / ldong ros dang / tsin bi sta dang / thing shing dang / zangs
333a4(khri pa): g.ya'i kha dog gis bris pa lta bu'i mtshan rnams dang ldan pa yin no/ /rab 'byor de dag ni dpe byad bzang po brgyad cu yin te/ de dag gis de bzhin gshegs pa'i sku legs par brgyan nas/ lham me lhan ne lhang nge'o/ /de dag ni byang chub sems dpa' sems
333a5(khri pa): dpa' chen po shes rab kyi pha rol tu phyin pa la spyod pas yongs su rdzogs par bya ba dag yin no/ /rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni/ byang chub sems dpa' gzhan dag la 'di skad 'doms
333a6(khri pa): shing 'di skad rjes su ston te/ rigs kyi bu dag tshur shog /khyed cag yi ge mngon par sgrub pa la mkhas par gyis shig /'di lta ste/ yi ge gcig la mkhas par gyis shig /yi ge gnyis la mkhas par gyis shig /de bzhin du gsum dang / bzhi dang /
333a7(khri pa): lnga dang / drug dang / bdun dang / brgyad dang / dgu dang / bcu dang / de bzhin du nyi shu dang / sum cu dang / bzhi bcu dang / lnga bcu'i bar dang / yi ge brgya dang / yi ge stong gi bar la mkhas par gyis shig /yi ge gcig gis ngag gi rang bzhin thams cad
333b1(khri pa): rtogs par gyis shig / de bzhin du gnyis dang / gsum dang / yi ge brgya dang / stong gi bar dag gis ngag gi rang bzhin thams cad rtogs par gyis shig /de bzhin du yi ge gcig tu yi ge'i phyi mo bzhi bcu rtsa gnyis po dag 'dus par gyis shig /yi ge bzhi
333b2(khri pa): bcu rtsa gnyis kyi nang du yi ge gcig 'dus par gyis shig ces 'doms shing rjes su ston to/ /rab 'byor de ltar byang chub sems dpa' sems dpa' chen pos yi ge gcig tu yi ge bzhi bcu rtsa gnyis po dag 'dus par gyis shig /yi ge bzhi bcu rtsa gnyis kyi nang du
333b3(khri pa): yi ge gcig 'dus par gyis shig / yi ge gcig gis yi ge bzhi bcu rtsa gnyis la mkhas par byas la/ de bzhin du yi ge bzhi bcu rtsa gnyis kyis yi ge gcig la mkhas par byas nas/ yi ge mngon par bsgrub pa la mkhas par 'gyur ro/ /yi ge mngon par
333b4(khri pa): bsgrub pa la mkhas par byas nas/ yi ge med pa mngon par bsgrub pa la mkhas par 'gyur ro/ /dper na de bzhin gshegs pa dgra bcom pa yang dag par rdzogs pa'i sangs rgyas ni chos la mkhas pa dang / yi ge la mkhas pa yin te/ yi ges yi ge med pa'i
333b5(khri pa): chos ston kyang / rab 'byor yi ge dang yi ge med pa la ma rtogs pa'i chos gang yang med do/ /de nas bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das gal te mtha' las 'das pa stong pa nyid dang / thog ma dang tha ma
333b6(khri pa): med pa stong pa nyid kyi slad du/ sems can yang gtan dmigs su ma mchis la/ chos kyang dmigs su ma mchis shing / chos kyi rang bzhin yang dmigs su ma mchis lags na/ bcom ldan 'das 'o na byang chub sems dpa' sems dpa' chen po pha rol tu phyin pa
333b7(khri pa): drug la spyod cing / de bzhin du bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi dang / de bzhin du byang chub kyi phyogs kyi chos sum cu rtsa bdun dang / stong pa nyid bcu bzhi dang / stong pa nyid dang / mtshan ma med
334a1(khri pa): pa dang / smon pa med pa'i ting nge 'dzin dang / rnam par thar pa brgyad dang / mthar gyis gnas pa'i snyoms par 'jug pa dgu dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang /
334a2(khri pa): byams pa chen po dang / snying rje chen po dang / sangs rgyas kyi chos ma 'dres pa brgyad kyi bar la spyod pa/ rnam par smin pa las byung ba'i pha rol tu phyin pa drug gis ji ltar sems can rnams la chos ston cing / de bzhin du rnam par smin pa las byung ba'i mngon par
334a3(khri pa): shes pa drug gis sems can rnams la chos ston par bgyid lags/ sems can dang / sems can du gdags pa ni dmigs su ma mchis lags te/ /sems can dmigs su ma mchis pas phung po dang / khams dang / skye mched rnams dmigs su ma mchis/
334a4(khri pa): de bzhin du sems can dmigs su ma mchis pas/ pha rol tu phyin pa drug dmigs su ma mchis/ de bzhin du sbyar te/ sangs rgyas kyi chos ma 'dres pa brgyad kyi bar du dmigs su ma mchis/ dpe byad bzang po brgyad cu dmigs su ma mchis/ sems can dmigs
334a5(khri pa): su ma mchis pas/ sems can du gdags pa ma mchis/ phung po dang / khams dang / skye mched du gdags pa ma mchis/ de bzhin du sbyar te/ dpe byad bzang po brgyad cu'i bar du gdags pa dmigs su ma mchis lags na/ btsun pa bcom ldan 'das
334a6(khri pa): byang chub sems dpa' sems dpa' chen po gang shes rab kyi pha rol tu phyin pa la spyod pa/ sems can rnams la chos ston pa'i chos de gang lags/ btsun pa bcom ldan 'das byang chub sems dpa' sems dpa' chen pos sems can rnams mchis pa ma lags
334a7(khri pa): pa'i chos rnams la yang dag par 'dzin du stsal cing / de sems can rnams la phyin ci log la sbyor bar bgyid pa'am/ gcig tu mi 'gyur lags grang / de ci'i slad du zhe na/ btsun pa bcom ldan 'das 'di ltar byang chub sems dpa' sems dpa' chen po shes rab kyi
334b1(khri pa): pha rol tu phyin pa la spyod pa des ni/ byang chub sems dpa' nyid kyang mi dmigs lags na/ byang chub kyi phyogs kyi chos rnams lta dmigs par ga la 'gyur ba'i slad du'o/ /de skad ces gsol pa dang / bcom ldan 'das kyis tshe dang ldan pa rab 'byor la 'di skad ces
334b2(khri pa): bka' stsal to/ /rab 'byor de de bzhin no/ /ji skad smras pa de bzhin te/ rab 'byor sems can dmigs su med pas nang stong pa nyid du rig par bya'o/ /de bzhin du phyi stong pa nyid dang / phyi nang stong pa nyid dang / stong pa nyid stong pa nyid dang / chen po stong pa nyid dang /
334b3(khri pa): don dam pa stong pa nyid dang / dor ba med pa stong pa nyid dang / rang bzhin gyis stong pa nyid dang / chos thams cad stong pa nyid dang / rang gi mtshan nyid stong pa nyid dang / phung po stong pa nyid dang / skye mched stong pa nyid dang / 'phags pa'i bden pa stong pa nyid dang / rten
334b4(khri pa): cing 'brel par 'byung ba stong pa nyid dang / thog ma dang tha ma med pa stong pa nyid dang / 'dus byas dang / 'dus ma byas stong pa nyid dang / bdag stong pa nyid dang / sems can stong pa nyid dang / skye ba po stong pa nyid dang / de bzhin du gso ba dang / gang zag dang /
334b5(khri pa): shed las skyes pa dang / shed bu dang / byed pa po dang / byed du 'jug pa po dang / slong ba po dang / kun nas slong ba po dang / tshor ba po dang / shes pa po dang / mthong ba po dag stong pa nyid du rig par bya'o/ /de bzhin du bsam gtan dang / tshad med pa dang /
334b6(khri pa): gzugs med pa'i snyoms par 'jug pa stong pa nyid dang / dran pa nye bar gzhag pa dang / yang dag pa'i spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / 'phags pa'i lam yan lag brgyad pa stong pa nyid du rig par bya'o/ /
334b7(khri pa): de bzhin du stong pa nyid stong pa nyid dang / mtshan ma med pa stong pa nyid dang / smon pa med pa stong pa nyid du rig par bya'o/ /de bzhin du rnam par thar pa brgyad dang / mthar gyis gnas pa'i snyoms par 'jug pa dgu stong pa nyid du rig par bya'o/ /de bzhin du de bzhin gshegs
335a1(khri pa): pa'i stobs bcu stong pa nyid dang / de bzhin du mi 'jigs pa bzhi stong pa nyid dang / so so yang dag par rig pa bzhi stong pa nyid dang / byams pa chen po stong pa nyid dang / snying rje chen po stong pa nyid dang / sangs rgyas kyi chos ma 'dres pa
335a2(khri pa): brgyad stong pa nyid du rig par bya'o/ /de bzhin du rgyun du zhugs pa'i 'bras bu stong pa nyid dang / dgra bcom pa'i 'bras bu'i bar du stong pa nyid dang / rang byang chub stong pa nyid dang / byang chub sems dpa'i skyon med pa stong pa nyid dang / yang dag par rdzogs pa'i byang chub
335a3(khri pa): stong pa nyid dang / sangs rgyas kyi zhing stong pa nyid dang / sems can yongs su smin par bya ba stong pa nyid du rig par bya'o/ /rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pa ni chos de dag thams cad stong pa nyid du mthong
335a4(khri pa): nas/ phyin ci log gis zin pa'i sems can rnams la chos ston par byed la/ sems can de dag kyang mi dmigs so/ /chos de yang 'di ltar ci nas kyang stong pa nyid de dag las mi 'da' ba de ltar ston par byed do/ /de ltar mthong ste/ chos thams cad sgrib pa med pa
335a5(khri pa): nyid du shes nas/ de chos gang yang 'khrug par mi byed cing gnyis su yang mi 'byed par yang dag pa ji lta ba bzhin du yang ston to/ /rab 'byor dper na de bzhin gshegs pa'i sprul pa zhig gis sprul pa stong phrag du ma mngon par sprul nas/ sprul pa de dag nyid kha
335a6(khri pa): cig ni sbyin pa la sbyor bar byed cing / kha cig ni tshul khrims la/ kha cig ni bzod pa la/ kha cig ni brtson 'grus la/ kha cig ni bsam gtan la/ kha cig ni shes rab la sbyor bar byed cing / kha cig ni tshad med pa dag la/ kha cig ni gzugs med pa'i snyoms par
335a7(khri pa): 'jug pa dag la/ kha cig ni mngon par shes pa rnams la sbyor bar byed na/ rab 'byor 'di ji snyam du sems/ ci de bzhin gshegs pa'i sprul pa des gang yang bye brag tu byas pa yod snyam 'am/ gsol pa/ btsun pa bcom ldan 'das ma mchis lags so/ /
335b1(khri pa): bcom ldan 'das kyis bka' stsal pa/ rab 'byor khyod kyis rnam grangs des na/ byang chub sems dpa' sems dpa' chen po shes rab kyi pha rol tu phyin pa la spyod pa na/ ji ltar sems can rnams la chos ston par byed pa de ltar sems can de dag kyang sa la rab tu 'god par byed la/
335b2(khri pa): sems can de dag kyang 'di lta ste/ ma bcings ma grol ba'i tshul gyis phyin ci log dag las yongs su thar bar byed pa de ltar rig par bya'o/ /de ci'i phyir zhe na/ rab 'byor 'di ltar gzugs ni rang bzhin nyid kyis ma bcings ma grol ba yin la/ de bzhin du tshor ba dang / 'du shes
335b3(khri pa): dang / 'du byed rnams dang / rnam par shes pa ni rang bzhin nyid kyis ma bcings ma grol ba ste/ gzugs kyi ma bcings ma grol ba nyid gang yin pa de gzugs ma yin la/ de bzhin du tshor ba dang / 'du shes dang / 'du byed rnams dang / rnam par shes pa'i ma bcings ma grol
335b4(khri pa): ba nyid gang yin pa de rnam par shes pa ma yin pa'i phyir ro/ /de ci'i phyir zhe na/ rab 'byor 'di ltar gzugs dang / de bzhin du tshor ba dang / 'du shes dang / 'du byed rnams dang / rnam par shes pa ni shin tu rnam par dag pa'i phyir te/ de bzhin du 'dus byas dang 'dus ma byas
335b5(khri pa): kyi chos rnams kyi bar la yang sbyar ro/ /rab 'byor de ltar na byang chub sems dpa' sems dpa' chen po shes rab kyi pha rol tu phyin pa la spyod pas sems can rnams la chos ston par byed kyang sems can du dmigs pa yang med do/ /de ci'i phyir zhe na/ rab 'byor 'di ltar
335b6(khri pa): byang chub sems dpa' sems dpa' chen po de chos thams cad dmigs su med pa la mi gnas pa'i tshul gyis gnas shing / de gzugs dang de bzhin du tshor ba dang / 'du shes dang / 'du byed rnams dang / rnam par shes pa'i stong pa nyid la mi gnas pa'i tshul dang / 'dus
335b7(khri pa): byas dang 'dus ma byas kyi chos kyi stong pa nyid la mi gnas pa'i tshul gyis gnas la/ rab 'byor 'dus byas dang 'dus ma byas kyi chos dang 'dus byas kyi chos rnams kyi stong pa nyid ni gang na yang mi gnas pa'i phyir ro/ /de ci'i phyir zhe na/ 'di ltar chos de dag dang /
336a1(khri pa): stong pa nyid de dag la gang la gnas par 'gyur ba'i ngo bo nyid med cing dmigs su med de/ rab 'byor dngos po med pa yang dngos po med pa la mi gnas la/ rang gi dngos po yang rang gi dngos po la mi gnas te/ gzhan gyi dngos po yang gzhan gyi
336a2(khri pa): dngos po la mi gnas pa'i phyir ro/ /de ci'i phyir zhe na/ 'di ltar de dag thams cad dmigs su med de/ dmigs su med pa gang yin pa de ni gang na yang gnas par mi 'gyur ba'i phyir ro/ /rab 'byor de ltar na byang chub sems dpa' sems dpa' chen po shes rab
336a3(khri pa): kyi pha rol tu phyin pa la spyod pa stong pa nyid de dag thams cad kyis chos 'di dag la rab tu sgom par byed de/ sangs rgyas bcom ldan 'das rnams dang / byang chub sems dpa' sems dpa' chen po rnams dang / rang sangs rgyas rnams dang / de bzhin gshegs
336a4(khri pa): pa'i nyan thos rnams dang / 'phags pa thams cad la nyes pa med pa yin no/ /de ci'i phyir zhe na/ rab 'byor 'di ltar sangs rgyas bcom ldan 'das de dag dang / byang chub sems dpa' sems dpa' chen po rnams dang / rang sangs rgyas rnams dang / de bzhin
336a5(khri pa): gshegs pa'i nyan thos rnams kyis kyang chos nyid 'di nyid rjes su sangs rgyas shing rtogs te/ de kho na bzhin du chos de dag dang / chos rnams kyi chos nyid las mi 'da' bar sems can rnams la bstan cing ston par mdzad pa'i phyir ro/ /de ci'i phyir zhe na/ de dag ni
336a6(khri pa): chos kyi dbyings dang de bzhin nyid dang yang dag pa'i mtha' las mi 'da' ba'i phyir ro/ /de ci'i phyir zhe na/ 'di ltar de dag la gang 'da' bar 'gyur ba'i ngo bo nyid med pa'i phyir ro/ /de nas bcom ldan 'das la tshe dang ldan pa rab 'byor gyis 'di skad ces gsol to/ /
336a7(khri pa): btsun pa bcom ldan 'das gal te chos kyi dbyings dang de bzhin nyid dang yang dag pa'i mtha' las mi 'da' ba lags na/ 'o na ci gzugs kyang gzhan la chos kyi dbyings kyang gzhan de bzhin nyid kyang gzhan yang dag pa'i mtha' yang gzhan nyid rnam par shes pa'i bar
336b1(khri pa): du yang gzhan la 'jig rten pa dang 'jig rten las 'das pa'i chos rnams kyang gzhan zag pa dang bcas pa dang zag pa ma mchis pa dang / 'dus byas dang 'dus ma byas kyi chos rnams kyang gzhan pa zhig lags sam/ bcom ldan 'das kyis bka' stsal pa/
336b2(khri pa): rab 'byor de ni ma yin no/ /gsol pa btsun pa bcom ldan 'das gal te gzugs kyang gzhan ma lags la/ chos kyi dbyings kyang gzhan ma lags rnam par shes pa'i bar du yang gzhan ma lags la chos kyi dbyings kyang gzhan ma lags te/ 'dus byas dang
336b3(khri pa): 'dus ma byas kyi chos rnams kyi bar la yang sbyar bar bgyi ba lags na/ btsun pa bcom ldan 'das de ltar na ni las dkar gnag rnams kyi rnam par smin par rnam par dgod pa dang gda' bar ji ltar 'gyur te/ las nag po rnams kyi rnam par smin pa nag po sems can
336b4(khri pa): dmyal ba dang / dud 'gro dang rnams kyi nang na gda' ba dang / las dkar po rnams kyi rnam par smin pa dkar po lha dang mi rnams kyi nang na gda' ba dang / de bzhin du las dkar gnag rnams kyi rnam par smin pa dkar gnag dud 'gro'i skye gnas su gyur
336b5(khri pa): pa rnams dang / mi rnams kyi nang na gda' ba dang de bzhin du las mi dkar mi gnag pa rnams kyi rnam par smin pa mi dkar mi gnag pa ni 'di lta ste/ rgyun du zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang /
336b6(khri pa): dgra bcom pa nyid dang / rang byang chub dang / bla na med pa yang dag par rdzogs pa'i byang chub tu 'gyur ba lags/ bcom ldan 'das kyis bka' stsal pa/ rab 'byor kun rdzob kyi bden pa tshad mar byas nas/ 'bras bu rnam par gzhag pa ston par mdzad
336b7(khri pa): kyi/ don dam pa'i bden par ni 'bras bu rnam par gzhag pa bstan par mi nus so/ /de ci'i phyir zhe na/ 'di ltar don dam pa'i bden par gzugs dang / de bzhin du tshor ba dang / 'du shes dang / 'du byed rnams dang / rnam par shes pa'i skye ba
337a1(khri pa): med pa dang / 'gag pa med pa dang / kun nas nyon mongs pa med pa dang / rnam par byang ba med pa 'di lta ste/ mtha' las 'das pa stong pa nyid dang thog ma dang tha ma med pa stong pa nyid kyi chos de ni rnam par mi rtog cing brjod du med pa yin pa'i
337a2(khri pa): phyir ro/ /gsol pa/ btsun pa bcom ldan 'das gal te kun rdzob kyi bden pa la brten te/ 'bras bu rnam par gzhag pa lags na byis pa so so'i skye bo thams cad rgyun du zhugs pa'i 'bras bur mi 'gyur lags sam/ de bzhin du lan cig phyir 'ong ba'i 'bras
337a3(khri pa): bu dang / phyir mi 'ong ba'i 'bras bu dang / dgra bcom pa nyid dang / rang byang chub dang / bla na med pa yang dag par rdzogs pa'i byang chub tu mi 'gyur lags sam/ bcom ldan 'das kyis bka' stsal pa/ rab 'byor ci byis pa so so'i skye bo rnams kun rdzob kyi
337a4(khri pa): bden pa'am/ don dam pa'i bden pa shes sam/ de dag la ni 'di lta ste/ rgyun du zhugs pa'i 'bras bu dang de bzhin du sbyar te/ bla na med pa yang dag par rdzogs pa'i byang chub kyi bar gyi rnam par gzhag pa yang med do/ /rab 'byor gang gi phyir byis pa so so'i skye
337a5(khri pa): bo thams cad la/ 'phags pa'i lam yan lag brgyad pa med cing 'phags pa'i lam yan lag brgyad pa bsgom pa med la/ 'phags pa'i lam yan lag brgyad pa'i 'bras bu med pa de nyid kyi phyir byis pa so so'i skye bo thams cad la 'bras bu rnam par gzhag
337a6(khri pa): par mi 'gyur ro/ /rab 'byor 'phags pa'i gang zag rnams la ni mya ngan las 'das pa'i lam dang / mya ngan las 'das pa'i lam bsgom pa dang / mya ngan las 'das pa'i lam bsgom pa'i 'bras bu yang yod do/ /de ci'i phyir zhe na/ rab 'byor 'phags pa'i
337a7(khri pa): gang zag de dag nyid la 'bras bu rnam par gzhag pa yin gyi gzhan dag la ni ma yin pa'i phyir ro/ /de nas bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das ci lam bsgom na/ 'bras bu thob lags sam 'on te
337b1(khri pa): lam ma bsgoms pa 'bras bu thob par 'gyur lags/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor lam bsgoms na yang 'bras bu mi 'thob la/ lam ma bsgoms pa yang 'bras bu 'thob
337b2(khri pa): par mi 'gyur ro/ /rab 'byor lam ma bsgoms par yang 'bras bu mi 'thob ste/ lam med par yang 'bras bu thob pa med la lam la gnas te yang ma yin te/ rab 'byor de ltar na byang chub sems dpa' sems dpa' chen po shes rab kyi pha rol tu phyin pa
337b3(khri pa): la spyod pa sems can rnams la 'bras bu rnam par 'god pa byed mod kyi/ 'dus byas kyi khams la'am/ 'dus ma byas kyi khams la tshar gcad pa'i tshul gyis 'bras bu rnam par 'god pa ma yin no/ /gsol pa/ btsun pa bcom ldan 'das gal te 'dus
337b4(khri pa): byas sam/ 'dus ma byas kyi khams la tshar gcad pas 'bras bu rnam par dgod pa ma mchis na/ 'o na de bzhin gshegs pas 'di ni kun tu sbyor ba gsum spangs pa'i phyir/ rgyun du zhugs pa'i 'bras bu yin no/ /'dod pa'i 'dod chags dang gnod sems
337b5(khri pa): bsrabs pa'i phyir/ lan cig phyir 'ong ba'i 'bras bu yin no/ /'og ma'i cha dang 'thun pa'i kun tu sbyor ba lnga spangs pa'i phyir/ phyir mi 'ong ba'i 'bras bu yin no/ /gong ma'i cha dang 'thun pa'i kun tu sbyor ba lnga sbyangs pa'i phyir dgra bcom pa nyid do/ /kun
337b6(khri pa): 'byung ba'i chos gang ci yang rung ba de thams cad 'gog pa'i chos can du shes pa ni rang byang chub yin no/ /bla na med pa yang dag par rdzogs pa'i byang chub ni bag chags kyi mtshams sbyor ba dang / nyon mongs pa thams cad spangs pa yin no zhes ma bstan lags sam/
337b7(khri pa): gsol pa/ btsun pa bcom ldan 'das gang 'dus byas dang 'dus ma byas kyi chos rnams la tshar gcad pas 'bras bu rnam par dgod pa ni ma yin no zhes/ bcom ldan 'das kyis bka' stsal pa/ 'di'i don bdag gis ji ltar 'tshal bar bgyi
338a1(khri pa): lags/ bcom ldan 'das kyis bka' stsal pa/ rab 'byor ci rgyun du zhugs pa'i 'bras bu'am/ lan cig phyir 'ong ba'i 'bras bu'am/ phyir mi 'ong ba'i 'bras bu'am/ dgra bcom pa nyid dam/ rang byang chub 'am/ bla na med pa yang
338a2(khri pa): dag par rdzogs pa'i byang chub 'dus byas yin nam/ 'on te 'dus ma byas yin/ gsol pa/ btsun pa bcom ldan 'das chos de dag thams cad ni 'dus ma bgyis lags so/ /bcom ldan 'das kyis bka' stsal pa/ rab 'byor ci 'dus ma byas kyi
338a3(khri pa): chos rnams la tshar gcad du yod dam/ gsol pa/ btsun pa bcom ldan 'das ma mchis lags so/ /rab 'byor ci rigs kyi bu'am rigs kyi bu mo gang gi tshe 'dus byas dang 'dus ma byas kyi chos rnams 'di lta ste/ mtshan nyid med par mtshan nyid gcig
338a4(khri pa): par rtogs pa de'i tshe 'di lta ste 'dus byas sam 'dus ma byas kyi chos gang la yang tshar gcod par byed dam/ gsol pa/ btsun pa bcom ldan 'das ma lags so/ /bcom ldan 'das kyis bka' stsal pa/ rab 'byor de ltar na byang chub sems dpa' sems
338a5(khri pa): dpa' chen po shes rab kyi pha rol tu phyin pa la spyod pa tshar gcad du med pa'i phyir 'di lta ste/ nang stong pa nyid kyi phyir dang rang gi mtshan nyid stong pa nyid kyi bar gyi phyir sems can rnams la chos ston par byed cing / bdag kyang chos gang la yang mngon par zhen par mi byed
338a6(khri pa): la/ gzhan dag kyang chos gang la yang mngon par zhen par byed du mi 'jug ste/ 'di lta ste sbyin pa'i pha rol tu phyin pa dang de bzhin du shes rab kyi pha rol tu phyin pa'i bar ram/ bsam gtan dang po'am/ bsam gtan bzhi pa'i bar ram/ byams pa la snyoms
338a7(khri pa): par 'jug pa'am/ snying rje dang dga' ba dang btang snyoms la snyoms par 'jug pa'am/ de bzhin du nam mkha' mtha' yas skye mched kyi snyoms par 'jug pa'am/ 'du shes med 'du shes med min skye mched kyi snyoms par 'jug pa'i bar ram/ dran pa
338b1(khri pa): nye bar gzhag pa rnams sam/ 'phags pa'i lam yan lag brgyad pa'i bar ram/ rnam par thar pa'i sgo gsum 'am de bzhin du sbyar te/ rnam pa thams cad mkhyen pa nyid kyi bar la mngon par zhen par mi byed de de dag la mngon par zhen par mi byed pas chos gang
338b2(khri pa): la yang chags pa med do/ /dper na de bzhin gshegs pa'i sprul pa ni sbyin pa yang sbyin par byed la/ sbyin pa'i 'bras bu yang nyams su myong bar byed sbyin pa'i 'bras bu la yang mi gnas te/ sems can rnams yongs su mya ngan las bzla ba kho na'i don du pha rol
338b3(khri pa): tu phyin pa drug gi bar la spyod cing / de bzhin du zag pa dang bcas pa dang zag pa med pa dang 'jig rten pa dang 'jig rten las 'das pa dang / 'dus byas dang 'dus ma byas kyi chos rnams kyi bar la spyod mod kyi/ chos gang la yang mi gnas so/ /rab 'byor de bzhin
338b4(khri pa): du byang chub sems dpa' sems dpa' chen po shes rab kyi pha rol tu phyin pa la spyod pa/ chos thams cad la spyod mod kyi chos gang la yang mi gnas shing chags pa med do/ /de ci'i phyir zhe na/ 'di ltar des chos thams cad kyi chos kyi mtshan nyid legs par rtogs pa'i phyir ro// //
338b5(khri pa): shes rab kyi pha rol tu phyin pa khri pa/ bam po sum cu pa/ de nas bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das gal te chos thams cad mtshan ma ma mchis pa'i mchog lags te/ mtshan ma ni btags
338b6(khri pa): pa tsam kun tu rtog pa las byung ba lags na/ byang chub sems dpa' sems dpa' chen po shes rab kyi pha rol tu phyin pa la spyod pa/ ji ltar bdag kyang dge ba'i chos rnams las khyad par du 'thob par 'gyur la/ gzhan dag kyang dge ba'i chos khyad par du 'thob
338b7(khri pa): pa la sbyor bar bgyid cing / dge ba'i chos rnams kyis sa nas sa yongs su rdzogs par bgyid la/ sems can rnams kyang theg pa gsum po dag la sbyor bar bgyid cing / rab tu 'god par bgyid lags/ de skad ces gsol pa dang / bcom ldan 'das
339a1(khri pa): kyis tshe dang ldan pa rab 'byor la 'di skad ces bka' stsal to/ /rab 'byor gal te byang chub sems dpa' sems dpa' chen po dngos po'am/ dngos po'i mtshan ma zhig sgom zhing / dngos po med pa dang / mtshan ma med pa mi sgom na ni/ byang chub
339a2(khri pa): sems dpa' sems dpa' chen po de bdag kyang khyad par 'thob par mi 'gyur la/ gzhan dag kyang khyad par la spyod par byed cing / rab tu 'god par mi 'gyur ro/ /rab 'byor gal te byang chub sems dpa' sems dpa' chen po shes rab kyi pha rol tu phyin pa la spyod pa
339a3(khri pa): mtshan ma med pa kho na'i tshul gyis bsam gtan gyi pha rol tu phyin pa dang / de bzhin du brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa yongs su rdzogs par byed cing / gal te mtshan ma med pa kho na'i tshul
339a4(khri pa): gyis sbyin pa'i pha rol tu phyin pa yongs su rdzogs par byed la/ de bzhin du gal te mtshan ma med pa kho na'i tshul gyis bsam gtan rnams yongs su rdzogs par byed/ gal te mtshan ma med pa'i kho na'i tshul gyis tshad med pa rnams dang / gzugs med pa'i snyoms par
339a5(khri pa): 'jug pa rnams yongs su rdzogs par byed/ de bzhin du gal te mtshan ma med pa kho na'i tshul gyis dran pa nye bar gzhag pa rnams dang / yang dag pa'i spong ba rnams dang / 'phags pa'i lam yan lag brgyad pa'i bar du sgom zhing yongs su rdzogs par byed/ de
339a6(khri pa): bzhin du mtshan ma med pa kho na'i tshul gyis stong pa nyid dang mtshan ma med pa dang smon pa med pa'i ting nge 'dzin yongs su rdzogs par byed/ de bzhin du mtshan ma med pa kho na'i tshul gyis nang stong pa nyid yongs su rdzogs par byed/ mtshan ma med pa kho na'i tshul gyis phyi
339a7(khri pa): stong pa nyid yongs su rdzogs par byed/ de bzhin du sbyar te/ mtshan ma med pa kho na'i tshul gyis rang gi mtshan nyid stong pa nyid kyi bar du yongs su rdzogs par byed/ de bzhin du mtshan ma med pa kho na'i tshul gyis rnam par thar pa brgyad yongs su rdzogs par
339b1(khri pa): byed/ mtshan ma med pa kho na'i tshul gyis mthar gyis gnas pa'i snyoms par 'jug pa dgu yongs su rdzogs par byed/ de bzhin du mtshan ma med pa kho na'i tshul gyis de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang /
339b2(khri pa): byams pa chen po dang / snying rje chen po dang / sangs rgyas kyi chos ma 'dres pa brgyad yongs su rdzogs par byed na/ de ltar na de de dag la mtshan ma med pa kho na'i tshul gyis chags par mi byed la/ phyin ci log tu yang mi 'gyur te/ de dge ba'i chos 'di dag bsgoms
339b3(khri pa): nas gzhan dag kyang 'di lta ste/ dge ba'i chos de dag nyid la sbyor bar byed cing rab tu 'god par byed do/ /rab 'byor gal te byang chub sems dpa' sems dpa' chen po shes rab kyi pha rol tu phyin pa la spyod pa de la tha na se gol gtogs pa tsam du yang chos kyi
339b4(khri pa): mtshan ma zhig yod par gyur na yang / rab 'byor byang chub sems dpa' sems dpa' chen po shes rab kyi pha rol tu phyin pa la spyod pa de/ chos thams cad mtshan ma med pa dang dran pa med pa dang / yid la byed pa med par mngon par rdzogs par sangs rgyas nas
339b5(khri pa): 'di lta ste/ zag pa med pa'i chos rnams la de bzhin nyid du 'god par mi 'gyur ro/ /rab 'byor zag pa med pa'i chos de dag thams cad ni mtshan ma med pa dang / dran pa med pa dang yid la byed pa med pa yin te/ rab 'byor de ltar na/ byang chub sems dpa'
339b6(khri pa): sems dpa' chen po shes rab kyi pha rol tu phyin pa la spyod pa zag pa med pa'i chos rnams kyis rtag tu sems can rnams kyi don byed do/ /gsol pa/ btsun pa bcom ldan 'das gal te chos thams cad mtshan ma ma mchis pa dang dran pa ma mchis pa dang /
339b7(khri pa): yid la byed pa ma mchis pa lags na ci'i slad du 'di dag ni zag pa dang bcas pa'i chos rnams so/ /'di dag ni zag pa med pa dag go/ /'di dag ni 'jig rten pa dag go/ /'di dag ni 'jig rten las 'das pa dag go/ /'di dag ni 'dus byas dag go/ /'di dag
340a1(khri pa): ni 'dus ma byas dag go/ /'di dag ni thun mong ba dag go/ /'di dag ni thun mong ma yin pa dag go/ /'di dag ni nyan thos kyi chos rnams so/ /'di dag ni rang sangs rgyas kyi chos rnams so/ /'di dag ni byang chub sems dpa'i chos rnams
340a2(khri pa): so/ /'di dag ni yang dag par rdzogs pa'i sangs rgyas kyi chos rnams so zhes chos rnams la tha dad pa mang por gdags pa mdzad lags/ bcom ldan 'das kyis bka' stsal pa/ rab 'byor de ji snyam du sems mtshan ma med pa yang gzhan la/ nyan thos kyi chos
340a3(khri pa): rnams kyang gzhan zhig yin snyam 'am/ gsol pa/ btsun pa bcom ldan 'das ma lags so/ /rab 'byor 'di ji snyam du sems/ mtshan ma med pa yang gzhan la rang sangs rgyas kyi chos rnams kyang gzhan byang chub sems dpa'i chos rnams kyang gzhan/ yang
340a4(khri pa): dag par rdzogs pa'i sangs rgyas kyi chos rnams kyang gzhan zhig yin snyam 'am/ gsol pa/ btsun pa bcom ldan 'das ma lags so/ /bcom ldan 'das kyis bka' stsal pa/ rab 'byor 'o na rgyun du zhugs pa'i 'bras bu dang / de bzhin du lan cig phyir
340a5(khri pa): 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub nyid mtshan ma med pa yin nam/ bla na med pa yang dag par rdzogs pa'i byang chub nyid mtshan ma med pa yin nam/ gsol pa/ btsun pa bcom ldan 'das de
340a6(khri pa): de lta lags te/ btsun pa bde bar gshegs pa de de lta lags so/ /bcom ldan 'das kyis bka' stsal pa/ rab 'byor khyod kyis rnam grangs des na/ 'di ltar chos thams cad mtshan ma med pa yin par rig par bya'o/ /rab 'byor mtshan ma med pa'i
340a7(khri pa): chos 'di la slob pa'i byang chub sems dpa' sems dpa' chen po ni dge ba'i rtsa ba thams cad kyis rnam par 'phel bar 'gyur te/ 'di lta ste/ pha rol tu phyin pa drug dang bsam gtan bzhi dang / tshad med pa bzhi dang / gzugs med pa'i snyoms par 'jug
340b1(khri pa): pa bzhi dang / dran pa nye bar gzhag pa bzhi dang / yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa dang de bzhin du sbyar te/ sangs rgyas kyi
340b2(khri pa): chos thams cad kyi bar gyis rtag tu rnam par 'phel bar 'gyur ro/ /de ci'i phyir zhe na/ 'di ltar byang chub sems dpa' sems dpa' chen pos stong pa nyid dang / mtshan ma med pa dang smon pa med pa ma gtogs par gzhan la bslab par mi bya ba'i phyir ro/ /de ci'i phyir zhe na/
340b3(khri pa): rab 'byor rnam par thar pa'i sgo gsum po 'dir dge ba'i chos thams cad 'dus pa'i phyir ro/ /de ci'i phyir zhe na/ 'di ltar rnam par thar pa'i sgo stong pa nyid ni chos thams cad rang gi mtshan nyid kyis stong pa yin la rnam par thar pa'i sgo mtshan ma med pa ni mtshan ma thams cad dang
340b4(khri pa): bral ba yin/ rnam par thar pa'i sgo smon pa med pa ni smon lam thams cad rnam par spangs pa yin pa'i phyir te/ rnam par thar pa'i sgo gsum po 'di la slob pa'i byang chub sems dpa' sems dpa' chen po de ni phung po lnga po dag la skye ba dang 'jig par rjes su lta zhing slob pa
340b5(khri pa): yin/ de bzhin du skye mched bcu gnyis dang / khams brgyad dang de bzhin du 'phags pa'i bden pa bzhi rtogs pa la slob pa yin te rten cing 'brel par 'byung ba yan lag bcu gnyis pa rtogs par khong du chud pa la slob pa yin/ de nas nang stong pa nyid dang phyi stong pa
340b6(khri pa): nyid dang / phyi nang stong pa nyid la slob pa yin/ de bzhin du dngos po med pa stong pa nyid kyi bar dang / ngo bo nyid stong pa nyid la slob pa yin de bzhin du pha rol tu phyin pa drug la slob pa yin/ dran pa nye bar gzhag pa bzhi dang 'phags pa'i lam yan lag brgyad pa'i bar la
340b7(khri pa): slob pa yin/ de bzhin du de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad la slob pa yin no/ /shes rab kyi
341a1(khri pa): pha rol tu phyin pa khri pa las/ chos kyi sbyin pa'i le'u zhes bya ste nyi shu dgu pa'o// //de nas bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das 'o na byang chub sems dpa' sems dpa' chen
341a2(khri pa): po shes rab kyi pha rol tu phyin pa la spyod pa rnam par thar pa'i sgo gsum la slob pa na phung po lnga po dag la ji ltar skye ba dang 'jig par rjes su lta zhing slob pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po shes rab kyi pha
341a3(khri pa): rol tu phyin pa la slob pa/ gzugs yang dag pa ji lta ba bzhin du rab tu shes te/ gzugs gang las kyang mi skye ba dang gang du yang 'gag pa med pa dang / gzugs kyi de bzhin nyid gang yin pa yang dag pa ji lta ba bzhin du rab tu shes so/ /gzugs ji ltar yang dag
341a4(khri pa): pa ji lta ba bzhin du rab tu shes she na/ dper na dbu ba rdos pa la snying po gtan med pa de bzhin du gzugs kyang 'di lta ste/ shin tu gse tshags dang shin tu gsong ldong du rab tu shes so/ /gzugs kyi skye ba ji ltar rab tu shes she na/ gzugs ni gang nas kyang 'ong ba
341a5(khri pa): med la gang du yang 'gro ba med de/ gzugs gang nas kyang 'ong ba med pa nyid dang gang du yang 'gro ba med pa nyid du yang dag pa ji lta ba bzhin du rab tu shes te/ de ltar gzugs kyi skye ba rab tu shes so/ /gzugs kyi 'gag pa ji ltar rab tu shes she na/ gzugs de gang nas
341a6(khri pa): kyang 'ong ba med cing gang du yang 'gro ba med la/ zad pa dang 'jig pa'i chos can dang ldan pa de ltar gzugs kyi 'gag pa yang dag pa ji lta ba bzhin du rab tu shes so/ /gzugs kyi de bzhin nyid ji ltar yang dag pa ji lta ba bzhin du rab tu shes she na/ gzugs kyi de bzhin
341a7(khri pa): nyid la skye ba yang med 'gag pa yang med gang nas kyang 'ong ba med/ gang du yang 'gro ba med kun nas nyon mongs pa yang med/ rnam par byang ba yang med 'phel ba yang med/ 'grib pa yang med pa de ltar gzugs kyi de bzhin nyid yang dag pa ji lta ba bzhin du rab tu shes so/ /
341b1(khri pa): tshor ba ji ltar yang dag pa ji lta ba bzhin du rab tu shes she na/ chu'i chu bur gyi gnas pa bzhin du 'di lta ste/ shin tu 'bras yin pa dang shin tu zug rngu yin par yang dag pa ji lta ba bzhin du rab tu shes so/ /tshor ba gang nas kyang 'ong ba med cing gang du yang 'gro ba med la/ de
341b2(khri pa): ni gsum 'dus pa las kyang 'byung ba de ltar tshor ba'i skye ba yang dag pa ji lta ba bzhin du rab tu shes so/ /tshor ba gang nas kyang 'ong ba med cing gang du yang 'gro ba med la/ zad pa dang 'jig pa'i chos can dang yang ldan pa de ltar tshor ba'i 'gog pa yang dag pa ji lta ba bzhin
341b3(khri pa): du rab tu shes so/ /tshor ba'i de bzhin nyid la kun nas nyon mongs pa yang med/ rnam par byang ba yang med/ 'phel ba yang med/ 'grib pa yang med pa de ltar tshor ba'i de bzhin nyid yang dag pa ji lta ba bzhin du rab tu shes so/ /'du shes ji ltar yang dag pa ji lta ba
341b4(khri pa): bzhin du rab tu shes she na/ dper na smig rgyu ni chu 'dod pa la slu bar byed pa yin te/ smig rgyu la chu dmigs su med pa de ltar 'du shes yang dag pa ji lta ba bzhin du rab tu shes so/ /'du shes gang nas kyang 'ong ba med cing gang du yang 'gro ba med la/ log par kun tu rtog pa las
341b5(khri pa): kyang 'byung zhing gdags pas/ tha snyad du 'dogs par byed pa de ltar 'du shes kyi skye ba yang dag pa ji lta ba bzhin du rab tu shes so/ /de gang nas kyang 'ong ba med cing gang du yang 'gro ba med la/ zad pa dang 'jig pa'i chos can yang ldan pa de ltar 'du shes kyi 'gog
341b6(khri pa): pa yang dag pa ji lta ba bzhin du rab tu shes so/ /'du shes kyi de bzhin nyid la kun nas nyon mongs pa yang med/ rnam par byang ba yang med/ 'phel ba yang med/ 'grib pa yang med pa de ltar 'du shes kyi de bzhin nyid yang dag pa ji lta ba bzhin du rab tu shes so/ /
341b7(khri pa): 'du byed rnams ji ltar yang dag pa ji lta ba bzhin du rab tu shes she na/ dper na chu shing shun pa so sor phye na/ snying po dmigs su med pa de ltar 'du byed yang dag pa ji lta ba bzhin du rab tu shes so/ /'du byed rnams gang nas kyang 'ong ba med cing gang du yang 'gro ba med
342a1(khri pa): la/ log par kun tu rtog pa las kyang 'byung ba de ltar 'du byed rnams kyi skye ba yang dag pa ji lta ba bzhin du rab tu shes so/ /de dag gang nas kyang 'ong ba med cing gang du yang 'gro ba med la/ zad pa dang 'jig pa'i chos dang yang ldan pa de ltar 'du byed rnams
342a2(khri pa): kyi 'gog pa yang dag pa ji lta ba bzhin du rab tu shes so/ /'du byed rnams kyi de bzhin nyid la skye ba yang med/ 'gag pa yang med/ kun nas nyon mongs pa yang med/ rnam par byang ba yang med/ 'phel ba yang med/ 'grib pa yang med pa de ltar 'du byed rnams kyi de
342a3(khri pa): bzhin nyid yang dag pa ji lta ba bzhin du rab tu shes so/ /rnam par shes pa ji ltar yang dag pa ji lta ba bzhin du rab tu shes she na/ dper na sgyu ma mkhan zhig gis lam gyi bzhi mdor 'dug nas/ skye bo phal po che'i mdun du byis pa la 'drid par byed pa dpung gi tshogs yan lag
342a4(khri pa): bzhi po 'di lta ste/ glang po che'i tshogs dang / rta'i tshogs dang / shing rta'i tshogs dang / dpung bu chung gi tshogs ston par byed pa de ltar rnam par shes pa yang dag pa ji lta ba bzhin du rab tu shes so/ /rnam par shes pa gang nas kyang 'ong ba med cing gang du yang 'gro ba med la/
342a5(khri pa): 'du byed las kyang rab tu 'byung ba dang 'du byed kyi rkyen gyis kyang bskyed pa de ltar rnam par shes pa'i skye ba yang dag pa ji lta ba bzhin du rab tu shes so/ /rnam par shes pa de gang nas kyang 'ong ba med cing gang du yang 'gro ba med la/ zad pa dang 'jig pa'i chos dang yang ldan pa de
342a6(khri pa): ltar rnam par shes pa'i 'gag pa yang dag pa ji lta ba bzhin du rab tu shes so/ /rnam par shes pa'i de bzhin nyid la skye ba med pa dang / 'gag pa med pa dang / kun nas nyon mongs pa med pa dang / rnam par byang ba med pa dang / 'phel ba med pa dang / 'grib pa med pa de ltar
342a7(khri pa): rnam par shes pa'i de bzhin nyid yang dag pa ji lta ba bzhin du rab tu shes so/ /khams rnams ji ltar yang dag pa ji lta ba bzhin du rab tu shes she na/ 'di lta ste/ mig gi khams ni ngo bo nyid kyis stong par rab tu shes so/ /de bzhin du gzugs kyi khams dang / mig gi rnam par
342b1(khri pa): shes pa'i khams ni ngo bo nyid kyis stong par rab tu shes so/ /de bzhin du sbyar te/ yid kyi rnam par shes pa'i khams kyi bar du yid kyi rnam par shes pa'i khams kyi ngo bo nyid kyis stong par rab tu shes te/ de ltar na khams rnams yang dag pa ji lta ba bzhin du rab tu shes pa yin
342b2(khri pa): no/ /skye mched rnams ji ltar yang dag pa ji lta ba bzhin du rab tu shes she na/ 'di lta ste/ nang gi skye mched drug ni nang gi skye mched drug gis stong pa yang dag par ji lta ba bzhin du rab tu shes so/ /de bzhin du phyi'i skye mched drug ni phyi'i skye mched drug gis stong par yang dag pa ji lta ba
342b3(khri pa): bzhin du rab tu shes te/ de ltar na skye mched rnams yang dag pa ji lta ba bzhin du rab tu shes pa yin no/ /'phags pa'i bden pa bzhi ji ltar yang dag pa ji lta ba bzhin du rab tu shes she na/ sdug bsngal gyi mtshan nyid ni nyams su gnod pa'o/ /kun 'byung ba'i mtshan nyid
342b4(khri pa): ni rab tu skye ba'o/ /'gog pa'i mtshan nyid ni zhi ba'o/ /lam gyi mtshan nyid ni nges par 'byin pa ste/ 'phags pa'i bden pa rnam pa gnyis las rnam par grol ba yang dag pa ji lta ba bzhin du rab tu shes shing / 'phags pa'i bden pa rnam pa gnyis ma yin par yang
342b5(khri pa): dag pa ji lta ba bzhin du rab tu shes so/ /rten cing 'brel par 'byung ba ji ltar yang dag pa ji lta ba bzhin du rab tu shes she na/ 'di lta ste/ skye ba med pa dang / 'gag pa med pa dang / chad pa med pa dang / rtag pa med pa dang / don gcig pa ma yin pa dang / don tha
342b6(khri pa): dad pa ma yin pa dang / 'ong ba med pa dang / 'gro ba med pa dang / spros pa dang bral ba dang / zhi bar yang dag pa ji lta ba bzhin du rab tu shes te/ de ltar na rten cing 'brel bar 'byung ba yang dag pa ji lta ba bzhin du rab tu shes pa yin no/ /de nas bcom ldan 'das la
342b7(khri pa): tshe dang ldan pa rab 'byor gyis 'di skad ces gsol to/ /btsun pa bcom ldan 'das gal te byang chub sems dpa' sems dpa' chen po shes rab kyi pha rol tu phyin pa la spyod pa/ de ltar phan tshun tha dad pa'i chos rnams de ltar rab tu 'tshal na/ 'o na des chos kyi dbyings
343a1(khri pa): rnam par dkrugs par mi 'gyur lags sam/ bcom ldan 'das kyis bka' stsal pa/ rab 'byor gal te chos kyi dbyings su ma gtogs pa'i chos gzhan 'ga' zhig yod na ni/ rnam par dkrugs par yang 'gyur na/ rab 'byor chos kyi dbyings su ma
343a2(khri pa): gtogs pa'i chos 'ga' yang dmigs su med de/ gal te dmigs su yod na ni chos kyi dbyings rnam par dkrugs par yang 'gyur ro/ /de ci'i phyir zhe na/ rab 'byor de bzhin gshegs pa dang / byang chub sems dpa' rnams dang / rang sangs rgyas rnams dang / de
343a3(khri pa): bzhin gshegs pa'i nyan thos rnams kyis chos kyi dbyings su ma gtogs pa'i chos 'ga' yang mi dmigs pa'i phyir ro/ /ma dmigs pas de ston par mi byed do/ /rab 'byor byang chub sems dpa' sems dpa' chen pos de ltar shes rab kyi pha rol tu phyin pa la spyod pas/
343a4(khri pa): chos kyi dbyings dbyer med pa rnam par dkrug tu med pa la bslab par bya'o/ /de nas bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das byang chub sems dpa' sems dpa' chen po chos kyi dbyings la slob pas gang la
343a5(khri pa): bslabs pa lags/ bcom ldan 'das kyis bka' stsal pa/ rab 'byor byang chub sems dpa' sems dpa' chen po chos kyi dbyings la slob pas ni chos thams cad la bslabs pa yin no/ /de ci'i phyir zhe na/ rab 'byor 'di ltar chos thams cad ni chos kyi dbyings su
343a6(khri pa): 'dus pa'i phyir ro/ /gsol pa/ btsun pa bcom ldan 'das ci'i slad du chos thams cad chos kyi dbyings su 'dus pa lags/ bcom ldan 'das kyis bka' stsal pa/ rab 'byor 'di ltar de bzhin gshegs pa rnams byung yang rung / ma byung yang rung chos thams
343a7(khri pa): cad kyi chos kyi dbyings ni dbyer med pa'i tshul gyis gnas pa nyid de/ rab 'byor chos kyi dbyings de yang chos thams cad de/ 'di lta ste/ dge ba dang mi dge ba dang / lung du bstan pa dang / lung du ma bstan pa dang / zag pa dang bcas pa dang / zag pa med pa dang /
343b1(khri pa): 'jig rten pa dang 'jig rten las 'das pa dang / 'dus byas dang 'dus ma byas rnams yin te/ de dag ni chos thams cad ces bya'o/ /gsol pa/ btsun pa bcom ldan 'das gal te chos thams cad chos kyi dbyings lags na/ btsun pa bcom ldan 'das 'o na byang chub
343b2(khri pa): sems dpa' sems dpa' chen pos ji ltar shes rab kyi pha rol tu phyin pa la bslab par bgyi/ de bzhin du ji ltar bsam gtan gyi pha rol tu phyin pa dang / ji ltar brtson 'grus kyi pha rol tu phyin pa dang / ji ltar bzod pa'i pha rol tu phyin pa dang / ji ltar tshul khrims kyi pha rol tu phyin pa dang / ji
343b3(khri pa): ltar sbyin pa'i pha rol tu phyin pa la bslab par bgyi/ de bzhin du ji ltar bsam gtan dang po dang / ji ltar gnyis pa dang / ji ltar gsum pa dang / ji ltar bsam gtan bzhi pa la bslab par bgyi/ de bzhin du ji ltar byams pa dang / ji ltar snying rje dang / ji ltar dga'
343b4(khri pa): ba dang / ji ltar btang snyoms la bslab par bgyi/ de bzhin du ji ltar nam mkha' mtha' yas skye mched kyi snyoms par 'jug pa dang / ji ltar 'du shes med 'du shes med min skye mched kyi snyoms par 'jug pa'i bar la bslab par bgyi/ de bzhin du ji ltar dran pa nye bar
343b5(khri pa): gzhag pa rnams la bslab par bgyi/ de bzhin du ji ltar yang dag pa'i spong ba rnams dang / de bzhin du rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa la bslab
343b6(khri pa): par bgyi/ ji ltar stong pa nyid dang / ji ltar mtshan ma med pa dang / ji ltar smon pa med pa la bslab par bgyi/ ji ltar rnam par thar pa brgyad la bslab par bgyi/ ji ltar mthar gyis gnas pa'i snyoms par 'jug pa dgu la bslab par bgyi/ ji ltar de bzhin gshegs
343b7(khri pa): pa'i stobs bcu la bslab par bgyi/ ji ltar mi 'jigs pa bzhi dang / so so yang dag par rig pa bzhi la bslab par bgyi/ ji ltar byams pa chen po dang / ji ltar snying rje chen po dang / ji ltar sangs rgyas kyi chos ma 'dres pa brgyad la bslab par bgyi/ ji ltar skyes bu
344a1(khri pa): chen po'i mtshan sum cu rtsa gnyis dang / ji ltar dpe byad bzang po brgyad cu la bslab par bgyi/ ji ltar rgyal rigs shing sa la chen po lta bu dag yongs su grub par bgyi ba'i slad du bslab par bgyi/ ji ltar bram ze'i rigs shing sa la chen po lta bu dag yongs
344a2(khri pa): su grub par bgyi ba dang / ji ltar khyim bdag gi rigs shing sa la chen po lta bu dag yongs su grub par bgyi ba'i slad du bslab par bgyi/ ji ltar rgyal chen bzhi'i ris kyi lha'i ris su skye bar bgyi ba'i slad du bslab par bgyi/ ji ltar sum cu rtsa gsum pa'i lha'i ris su skye bar
344a3(khri pa): bgyi ba'i slad du bslab par bgyi/ de bzhin du ji ltar gzhan 'phrul dbang byed kyi lha'i ris kyi bar du skye bar bgyi ba'i slad du bslab par bgyi/ ji ltar tshangs ris kyi lha'i ris su skye bar bgyi ba'i slad du bslab par bgyi/ ji ltar 'od gsal dang / dge rgyas dang / 'bras bu
344a4(khri pa): che ba'i lha'i ris su skye bar bgyi ba'i slad du bslab par bgyi/ ji ltar 'du shes med pa'i sems can lha'i ris su skye bar bgyi ba'i slad du bslab par bgyi/ ji ltar gnas gtsang ma'i lha'i ris su skye bar bgyi ba'i slad du bslab par bgyi zhing der skye bar yang mi bgyid lags/ ji
344a5(khri pa): ltar nam mkha' mtha' yas skye mched kyi lha'i ris su skye bar bgyi ba'i slad du bslab par bgyi zhing der yang skye bar mi bgyi lags/ de bzhin du sbyar te/ 'du shes med 'du shes med min skye mched kyi lha'i ris kyi bar du skye bar bgyi ba'i slad du bslab par bgyi zhing / der yang skye
344a6(khri pa): bar mi bgyi lags/ ji ltar byang chub tu sems bskyed pa dang po la bslab par bgyi/ ji ltar gnyis pa dang / ji ltar gsum pa dang / ji ltar byang chub tu sems bskyed pa bcu pa'i bar la bslab par bgyi/ ji ltar byang chub sems dpa'i sa dang po la bslab par bgyi/ de bzhin
344a7(khri pa): du ji ltar byang chub sems dpa'i sa bcu pa'i bar la bslab par bgyi/ ji ltar nyan thos kyi sa la bslab par bgyi/ ji ltar rang sangs rgyas kyi sa la bslab par bgyi/ ji ltar byang chub sems dpa'i skyon med pa la bslab par bgyi/ ji ltar sems can yongs su smin par bgyi ba la
344b1(khri pa): bslab par bgyi/ ji ltar sangs rgyas kyi zhing yongs su dag par bgyi ba la bslab par bgyi/ ji ltar gzungs kyi sgo thams cad la bslab par bgyi/ ji ltar ting nge 'dzin gyi sgo thams cad la bslab par bgyi/ ji ltar gang la bslabs pas chos thams cad kyi rnam pa 'tshal bar
344b2(khri pa): 'gyur ba'i byang chub sems dpa'i lam la bslab par bgyi/ btsun pa bcom ldan 'das chos kyi dbyings de la ni rnam par rtog pa de dag ma mchis lags na/ btsun pa bcom ldan 'das byang chub sems dpa' sems dpa' chen po phyin ci log la spyod pa'am/ gcig tu mi 'gyur
344b3(khri pa): lags grang / de ci'i slad du zhe na/ btsun pa bcom ldan 'das chos kyi dbyings de la ni rnam par rtog pa de dag ma mchis pa'i slad du ste/ gzugs kyang chos kyi dbyings ma lags/ tshor ba dang / 'du shes dang / 'du byed rnams dang / rnam par shes pa dang / mig gi skye mched
344b4(khri pa): dang / chos kyi skye mched kyi bar yang ma lags/ mig gi khams dang / yid kyi rnam par shes pa'i khams kyi bar la yang ma lags/ gzugs dang / tshor ba dang / 'du shes dang / 'du byed rnams las gud na yang chos kyi dbyings ma mchis/ rnam par shes pa las gud
344b5(khri pa): na yang ma mchis/ mig gi skye mched dang / chos kyi skye mched las gud na yang chos kyi dbyings ma mchis/ mig gi khams las gud na yang ma mchis/ yid kyi rnam par shes pa'i khams kyi bar las gud na yang chos kyi dbyings ma mchis te/ gzugs nyid chos kyi dbyings
344b6(khri pa): lags la/ chos kyi dbyings nyid gzugs lags so/ /de bzhin du rnam par shes pa nyid chos kyi dbyings lags la/ chos kyi dbyings nyid rnam par shes pa lags te/ le'u snga mar ji ltar bsgres pa de bzhin du/ chos thams cad la yang rgya cher sbyar bar bgyi lags so/ /
344b7(khri pa): de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor de de bzhin no/ /ji skad smras pa de bzhin te/ chos kyi dbyings la ni rnam par rtog pa de dag thams cad med de/ gzugs kyang chos kyi dbyings ma yin la/
345a1(khri pa): gzugs las gud na yang chos kyi dbyings med/ de bzhin du tshor ba dang / 'du shes dang / 'du byed rnams dang / rnam par shes pa yang chos kyi dbyings ma yin la/ rnam par shes pa las gud na yang chos kyi dbyings med de/ gzugs nyid chos kyi dbyings
345a2(khri pa): yin la/ chos kyi dbyings nyid gzugs yin no/ /de bzhin du rnam par shes pa'i bar nyid chos kyi dbyings yin la/ chos kyi dbyings nyid rnam par shes pa yin te/ phung po rnams kyi skabs su ji ltar bsgres pa de bzhin du skye mched rnams la yang rgya cher sbyar bar bya'o/ /rab 'byor
345a3(khri pa): gal te byang chub sems dpa' sems dpa' chen po shes rab kyi pha rol tu phyin pa la spyod pa/ chos kyi dbyings su ma gtogs pa'i chos 'ga' zhig mthong na ni/ de bla na med pa yang dag par rdzogs pa'i byang chub don du gnyer bar mi 'gyur ba zhig na/ rab 'byor gang gi phyir byang
345a4(khri pa): chub sems dpa' sems dpa' chen po shes rab kyi pha rol tu phyin pa la spyod pa/ chos kyi dbyings su ma gtogs pa'i chos 'ga' yang mi mthong ste/ de'i phyir chos thams cad chos kyi dbyings su shes na/ chos thams cad ming med pa la 'di ni gzugs so/ /'di ni tshor
345a5(khri pa): ba'o/ /'di ni 'du shes so/ /'di dag ni 'du byed rnams so/ /'di ni rnam par shes pa'o/ /de bzhin du sbyar te/ 'di ni bla na med pa yang dag par rdzogs pa'i byang chub bo zhes bya ba'i bar du ming gi brdas ston par byed do/ /rab 'byor dper na sgyu ma mkhan nam sgyu ma mkhan gyi
345a6(khri pa): slob ma mkhas pa zhig gis gzugs mthong ba 'ga' zhig kho na la byin gyis brlabs nas/ skye bo phal po che'i mdun du gzugs rnam pa sna tshogs 'di lta ste/ skyes pa'i gzugs sam/ bud med kyi gzugs sam/ glang po che dang / rta dang / glang gi gzugs rnams sam/
345a7(khri pa): skyed mos tshal nyams dga' ba'am/ chu klung nyams dga' ba'am/ rdzing bu nyams dga' ba'am/ ljon shing nyams dga' ba sna tshogs bstan la/ der yang gding ba rnam pa sna tshogs dag gam/ gos bgo ba dag kyang bstan/ me tog phreng ba sna tshogs dag kyang bstan/
345b1(khri pa): bza' ba dang / bca' ba dang / myang ba dang / zan dang / btung ba rnam pa sna tshogs dag kyang bstan/ glu dbyangs dang rol mo'i sgra mang pos skye bo phal po che de mngon par dga' bar byed cing / bdag nyid sbyin pa sbyin par byed par bstan tam/ tshul khrims srung ba'am/ bzod
345b2(khri pa): pa sgom pa'am/ brtson 'grus rtsom pa'am/ bsam gtan dag la snyoms par 'jug pa'am/ bdag nyid shes rab sgom par yang bstan la/ yang de rnam pa de dag gis rgyal rigs shing sA la chen po lta bu dag tu skye bar yang bstan/ de bzhin du bram ze'i rigs shing sA
345b3(khri pa): la chen po lta bu dag tu skye ba dang / khyim bdag gi rigs shing sa la chen po lta bu dag tu skye ba yang bstan tam/ de bzhin du rgyal chen bzhi'i ris kyi lha rnams kyi nang du skye bar yang bstan/ de bzhin du sum cu rtsa gsum dang / 'thab bral dang / dga' ldan dang / 'phrul
345b4(khri pa): dga' dang / gzhan 'phrul dbang byed kyi lha rnams kyi nang du skye bar yang bstan tam/ de bzhin du tshangs pa'i 'jig rten du skye bar yang bstan/ bdag nyid nam mkha' mtha' yas skye mched du nye bar 'gro ba yang bstan tam/ bdag nyid 'du shes med min skye mched kyi bar
345b5(khri pa): du nye bar 'gro bar yang bstan tam/ de bzhin du bdag nyid rgyun du zhugs pa'am/ lan cig phyir 'ong ba'am/ phyir mi 'ong ba'am/ dgra bcom pa'am/ rang sangs rgyas su bstan tam/ byang chub sems dpa' sems dpa' chen po gang dag sems dang po bskyed pa
345b6(khri pa): nas bzung ste/ sbyin pa'i pha rol tu phyin pa la spyod pa dang / de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la spyod pa dang / de
345b7(khri pa): bzhin du sa dang po la spyod pa dang / sa bcu pa'i bar la spyod pa dang / de bzhin du mngon par shes pa mngon par sgrub par byed pa dang / mngon par shes pa de dag gis rnam par rtsen cing / 'jig rten gyi khams snang bar byed pa dang / sems can rnams yongs su smin par byed
346a1(khri pa): pa dang / sangs rgyas kyi zhing yongs su dag par byed pa dang / bsam gtan dang rnam par thar pa dang / ting nge 'dzin dang snyoms par 'jug pa dag gis rnam par rtsen par byed pa de dag dang / bdag nyid 'dra bar yang bstan/ de bzhin du bdag nyid de bzhin
346a2(khri pa): gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po thob pa dang / snying rje chen po dang / sangs rgyas kyi chos ma 'dres pa brgyad dang ldan pa dang / skyes bu chen po'i mtshan sum cu rtsa gnyis kyis lus legs
346a3(khri pa): par brgyan pa dang / dpe byad bzang po brgyad cus lus gsal bar byas par bstan na de na skyes pa dang / bud med dang / khye'u dang bu mo byis pa so so'i skye bo'i rang bzhin can de dag ni 'di snyam du sems te/ kye ma mi 'di ji tsam du 'di ltar bdag nyid de bzhin gshegs pa'i gzugs
346a4(khri pa): kyi bar du yang bstan te/ mig tu sdug cing snying dga' bar byed pa'i gzugs rnam pa sna tshogs bstan pa dag gis skye bo 'di dag dga' bar byed pa ni legs par bslabs pa yin zhing / bya ba mdzes pa dag byed do snyam mo/ /de nas skyes pa dang bud med dang / khye'u dang bu mo mkhas
346a5(khri pa): pa'i rang bzhin can shes nyen can rtog ge dang spyod par ldan pa gang dag yin pa de dag ni 'di snyam du sems te/ 'di ltar sgyu ma'i las 'di la chos 'ga' yang dmigs su med na/ mi 'di yod pa ma yin pa mig dang / yid rmongs par byed pa'i chos 'di dag gis skye bo 'di dag
346a6(khri pa): dga' bar byed pa dang / byis pa'i rang bzhin can gyi sems can 'di dag yod pa ma yin pa la sems can du 'du shes shing / rdzas med pa la rdzas su 'du shes pa ni ngo mtshar rmad du byung ba'i chos yin no snyam mo/ /rab 'byor de bzhin du byang chub sems dpa' sems dpa' chen
346a7(khri pa): po shes rab kyi pha rol tu phyin pa la spyod pa/ chos kyi dbyings su ma gtogs pa'i chos gang yang mi dmigs la/ chos kyi dbyings su ma gtogs pa'i chos ni gang yang mi mthong ste/ sems can dang sems can du gdags pa yang mi dmigs mod kyi/ thabs la mkhas pas bdag
346b1(khri pa): kyang sbyin pa sbyin par byed la/ gzhan dag kyang sbyin pa yang dag par 'dzin du 'jug go/ /de bzhin du tshul khrims dang / bzod pa dang / brtson 'grus dang / bsam gtan gyi bar dang / gzhan dag kyang shes rab bsgom pa'i bar du yang dag par 'dzin du 'jug cing shes
346b2(khri pa): rab kyi bsngags pa yang rjod la/ gzhan gang dag sbyin pa dang / tshul khrims dang / bzod pa dang / brtson 'grus dang / bsam gtan dang / shes rab kyi bar du sgom pa de dag gi bsngags pa yang rjod cing rjes su dga' bar yang byed de/ rab 'byor byang chub sems dpa'
346b3(khri pa): sems dpa' chen po de ltar shes rab kyi pha rol tu phyin pa la spyod pa ni/ thabs la mkhas pas bdag la phan pa dang / gzhan la phan par byed la skyo bar yang mi 'gyur ro/ /pha rol tu phyin pa'i skabs su ji ltar bsgres pa bzhin du chos thams cad kyi bar la yang de bzhin du
346b4(khri pa): sbyar bar bya'o/ /de nas bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das gal te chos thams cad rang bzhin gyis stong pa lags na/ rang bzhin gyis stong pa nyid la ni sems can dang chos gang yang dmigs su ma mchis
346b5(khri pa): na/ 'o na de lta na byang chub sems dpa' sems dpa' chen po shes rab kyi pha rol tu phyin pa la gnas nas/ ji ltar sems can thams cad kyi don du bla na med pa yang dag par rdzogs pa'i byang chub don du gnyer ba lags/ de skad ces gsol pa dang / bcom ldan 'das
346b6(khri pa): kyis tshe dang ldan pa rab 'byor la 'di skad ces bka' stsal to/ /rab 'byor de de bzhin no/ /ji skad smras pa de bzhin te/ chos thams cad ni rang bzhin gyis stong ste/ rang bzhin gyis stong pa nyid la ni sems can dang chos gang yang dmigs su med do/ /rab 'byor gal
346b7(khri pa): te chos thams cad rang bzhin gyis stong pa ma yin pa zhig tu gyur na ni/ byang chub sems dpa' sems dpa' chen po shes rab kyi pha rol tu phyin pa la gnas nas/ sems can rnams la chos thams cad rang bzhin gyis stong par ston par mi 'gyur ba zhig na/ rab 'byor gang
347a1(khri pa): gi phyir chos thams cad rang bzhin gyis stong pa de'i phyir/ byang chub sems dpa' sems dpa' chen po rang bzhin gyis stong pa nyid la gnas nas/ sems can rnams la chos thams cad rang bzhin gyis stong par ston to/ /chos thams cad rang bzhin gyis
347a2(khri pa): stong pa nyid kyang gang yin zhe na/ rab 'byor 'di lta ste/ gzugs ni rang bzhin gyis stong ngo / /de bzhin du tshor ba dang / 'du shes dang / 'du byed rnams dang / rnam par shes pa ni rang bzhin gyis stong ste/ de'i phyir byang chub sems dpa' sems dpa' chen po rang bzhin
347a3(khri pa): gyis stong pa nyid la gnas nas/ phung po lnga po 'di dag rang bzhin gyis stong par yang dag pa ji lta ba bzhin du rab tu shes so/ /de ltar rig nas kyang de kho na bzhin du sems can rnams la chos ston to/ /de bzhin du skye mched bcu gnyis dang / khams brgyad rang bzhin
347a4(khri pa): gyis stong par rig nas/ de kho na bzhin du sems can rnams la chos ston to/ /de bzhin du bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi rang bzhin gyis stong pa nyid du rig nas/ de kho na bzhin du sems can rnams
347a5(khri pa): la chos ston to/ /de bzhin du dran pa nye bar gzhag pa bzhi dang / 'phags pa'i lam yan lag brgyad pa'i bar dang / rnam par thar pa'i sgo gsum rang bzhin gyis stong par rig nas/ de kho na bzhin du sems can rnams la chos ston to/ /de bzhin du rnam par thar pa
347a6(khri pa): brgyad dang / mthar gyis gnas pa'i snyoms par 'jug pa dgu dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad
347a7(khri pa): dang / skyes bu chen po'i mtshan sum cu rtsa gnyis dang / dpe byad bzang po brgyad cu rang bzhin gyis stong par rig nas/ de kho na bzhin du sems can rnams la chos ston to/ /de bzhin du rgyun du zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong
347b1(khri pa): ba'i 'bras bu dang / dgra bcom pa nyid dang / rang byang chub dang / bla na med pa yang dag par rdzogs pa'i byang chub bag chags kyi mtshams sbyor ba dang / nyon mongs pa thams cad spangs pa ni rang bzhin gyis stong par rig nas/ de kho na bzhin du sems can rnams la chos ston
347b2(khri pa): to/ /rab 'byor gal te nang stong pa nyid dngos po zhig yin na ni/ byang chub sems dpa' sems dpa' chen po sems can rnams la chos thams cad rang bzhin gyis stong par chos ston par mi 'gyur la rang bzhin gyis stong pa nyid bshig par yang 'gyur ro/ /de bzhin du phyi stong
347b3(khri pa): pa nyid dang / phyi nang stong pa nyid dang / stong pa nyid stong pa nyid dang / chen po stong pa nyid dang / don dam pa stong pa nyid dang / 'dus byas stong pa nyid dang / 'dus ma byas stong pa nyid dang / mtha' las 'das pa stong pa nyid dang / thog ma dang tha ma med pa stong pa nyid
347b4(khri pa): dang / dor ba med pa stong pa nyid dang / rang bzhin gyis stong pa nyid dang / chos thams cad stong pa nyid dang / rang gi mtshan nyid stong pa nyid dngos po zhig yin na ni/ byang chub sems dpa' sems dpa' chen po sems can rnams la chos thams cad rang bzhin gyis stong par
347b5(khri pa): chos ston par mi 'gyur la/ rang bzhin gyis stong pa nyid bshig par yang 'gyur ba zhig na/ rang bzhin gyis stong pa nyid ni nam du yang 'jig par mi 'gyur la/ ther zug tu gnas pa yang ma yin te/ 'gro ba yang ma yin no/ /de ci'i phyir zhe na/ de ni yul na mi gnas/
347b6(khri pa): phyogs na yang mi gnas te/ de ni gang nas kyang 'ong ba med cing gang du yang 'gro ba med pa'i phyir ro/ /de ni chos rnams kyi chos gnas pa nyid yin te/ de la ni sogs pa'am/ 'jig pa'am/ 'phel ba'am/ 'grib pa'am/ skye ba'am/ 'gag pa'am/ kun nas nyon
347b7(khri pa): mongs pa'am/ rnam par byang ba'i chos gang yang med de/ de ni chos rnams kyi rang bzhin yin no/ /rang bzhin de la gnas nas byang chub sems dpa' sems dpa' chen po bla na med pa yang dag par rdzogs pa'i byang chub don du gnyer bar byed mod kyi/ chos gang yang 'jug
348a1(khri pa): par mi mthong la/ des chos thams cad zhugs pa med cing gnas pa med par mthong ste/ de ni chos rnams kyi chos gnas pa nyid yin no/ /de'i phyir byang chub sems dpa' sems dpa' chen po shes rab kyi pha rol tu phyin pa la spyod pa/ chos thams cad
348a2(khri pa): rang bzhin gyis stong par mthong nas/ bla na med pa yang dag par rdzogs pa'i byang chub de las phyir mi ldog go/ /de ci'i phyir zhe na/ 'di ltar des rang bzhin gyis stong pa nyid gang la bdag dang sems can dang skye ba po dang / gso ba po dang / gang zag dang / shed las skyes dang /
348a3(khri pa): shed bu dang / byed pa po dang / byed du 'jug pa po dang / tshor ba po dang / tshor bar byed pa po dang / shes pa po dang / mthong ba po dmigs su med pa dang / de bzhin du gzugs dang / tshor ba dang / 'du shes dang / 'du byed rnams dang / rnam par shes pa dmigs su
348a4(khri pa): med pa dang / de bzhin du sbyar te/ dpe byad bzang po brgyad cu'i bar du dmigs su med par rgya cher sbyar bar bya ba'i rang bzhin gyis stong pa nyid de la gnas nas/ chos gang la yang sgrib par mi mthong ste/ des chos thams cad sgrib pa med par mthong ba'i phyir ro/ /rab 'byor
348a5(khri pa): dper na de bzhin gshegs pas sprul pa'i mi rnams la/ de bzhin gshegs pas sprul pa dge slong ngam/ dge slong ma'am/ dge bsnyen nam/ dge bsnyen ma zhig gis bskal pa'am/ bskal pa las lhag par rgyun ma chad par chos bstan par gyur na/ rab 'byor 'di ji
348a6(khri pa): snyam du sems/ ci de bzhin gshegs pas sprul pa'i mi de dag la rgyun du zhugs pa'i 'bras bu'am/ lan cig phyir 'ong ba'i 'bras bu'am/ phyir mi 'ong ba'i 'bras bu'am/ dgra bcom pa nyid 'thob pa'i skal ba yod snyam mam/ gsol pa/ btsun pa bcom ldan
348a7(khri pa): 'das ma mchis lags so/ /de ci'i slad du zhe na/ de dag la dngos po ma mchis pa'i slad du'o/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ dngos po med pa'i chos rnams la 'bras bu 'thob par ji ltar 'gyur te/ rab 'byor
348b1(khri pa): chos thams cad dngos po med pa la shes rab can su zhig 'di lta ste/ rgyun du zhugs pa'i 'bras bu'am/ lan cig phyir 'ong ba'i 'bras bu'am/ phyir mi 'ong ba'i 'bras bu'am/ dgra bcom pa nyid dam/ rang byang chub nyid dam/ bla na med pa yang dag par rdzogs pa'i byang
348b2(khri pa): chub la mngon par zhen par byed/ gzhan du na phyin ci log tu ltung ba'i skye dgu rnams phyin ci log med pa la 'dzud cing rab tu 'god par byed de/ rnam par rtog pa med pa'i phyir de yang phyin ci log ma yin no/ /gang la phyin ci log med pa de la ni bdag med do/ /sems can med do/ /
348b3(khri pa): shes pa po dang / mthong ba po'i bar du med do/ /de la ni gzugs med do/ /tshor ba med do/ /'du shes med do/ /'du byed rnams med do/ /rnam par shes pa med do/ /gang la gzugs med cing tshor ba med pa dang / 'du shes med pa dang / 'du byed rnams med pa dang /
348b4(khri pa): rnam par shes pa med pa de la bdag med pa nas/ dpe byad bzang po brgyad cu'i bar du med de/ de ni rang bzhin gyis stong pa nyid yin no/ /de la ni gnas nas byang chub sems dpa' sems dpa' chen po shes rab kyi pha rol tu phyin pa la spyod pa/ sems can rnams phyin ci log
348b5(khri pa): las rnam par grol bar byed de/ 'di lta ste/ sems can med pa la sems can du 'du shes pa dang / de bzhin du rtag par 'du shes pa dang / bde bar 'du shes pa dang / bdag tu 'du shes pa dang / sdug par 'du shes pa dang / de bzhin du gzugs dang / tshor ba dang /
348b6(khri pa): 'du shes dang / 'du byed rnams dang / rnam par shes par 'du shes pa'i sems can rnams rnam par shes par 'du shes pa'i bar las rnam par grol bar byed do/ /de bzhin du sbyar te/ de zag pa dang bcas pa dang / zag pa med pa'i bar gyi chos rnams la yang sbyar bar bya'o/ /
348b7(khri pa): zag pa med pa'i chos gang dag yin pa 'di lta ste/ dran pa nye bar gzhag pa bzhi dang / yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa dang /
349a1(khri pa): rnam par thar pa'i sgo gsum dang / de bzhin du sbyar te/ sangs rgyas kyi chos ma 'dres pa brgyad kyi bar de dag kyang don dam par 'dus ma byas ji lta ba de lta bu ni ma yin no/ /de ni ma skyes pa dang / dngos po med pa yin te/ de ni rang bzhin gyis stong pa
349a2(khri pa): nyid yin no/ /de ni sangs rgyas bcom ldan 'das rnams kyi byang chub yin te de la ni bdag med do/ /sems can med do/ /shes pa po dang / mthong ba po'i bar du med do/ /gzugs med do/ /tshor ba med do/ /'du shes med do/ /'du byed rnams med do/ /rnam
349a3(khri pa): par shes pa med do/ /de bzhin du sbyar te/ dpe byad bzang po brgyad cu'i bar du med do/ /byang chub sems dpa' sems dpa' chen po ni rang bzhin gyis stong pa nyid kyi don ma gtogs par rdzogs pa'i byang chub kyi lam gyi ched du ni bla na med pa yang dag par rdzogs pa'i byang
349a4(khri pa): chub don du gnyer bar mi byed do/ /rang bzhin gyis stong pa nyid de ni sngon gyi mtha' dang phyi ma'i mtha' dang / dbus kyi mthar yang rang bzhin gyis stong pa nyid yin te/ byang chub sems dpa' sems dpa' chen po de rang bzhin gyis stong pa nyid de la gnas nas/ sems
349a5(khri pa): can rnams kyi sems can du 'du shes pa dang / 'du shes thams cad las rab tu dgrol ba'i phyir lam gyi rnam pa shes pa nyid la spyod par byed do/ /de lam gyi rnam pa shes pa nyid la spyod pa na/ 'di lta ste/ nyan thos kyi lam dang / rang sangs rgyas kyi lam dang / yang
349a6(khri pa): dag par rdzogs pa'i byang chub kyi lam dang / lam thams cad la spyod do/ /des lam rnams yongs su rdzogs par byas/ sems can rnams kyang yongs su smin par byas/ sangs rgyas kyi zhing yang yongs su dag par byas te/ de'i tshe 'du byed rnams byin gyis brlabs
349a7(khri pa): nas/ bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/ /bla na med pa yang dag par rdzogs pa'i byang chub mngon par rdzogs par sangs rgyas nas kyang sangs rgyas kyi tshul rgyun mi gcod par 'gyur ro/ /sangs rgyas kyi tshul de gang zhe na/ 'di
349b1(khri pa): lta ste/ rang bzhin gyis stong pa nyid 'di nyid yin no/ /sangs rgyas bcom ldan 'das gang dag 'das pa'i dus na byung bar gyur pa'i sangs rgyas bcom ldan 'das de dag gi chos kyi tshul yang 'di lta ste/ rang bzhin gyis stong pa nyid 'di nyid yin par gyur to/ /sangs rgyas bcom
349b2(khri pa): ldan 'das gang dag ma 'ongs pa'i dus na 'byung bar 'gyur ba'i sangs rgyas bcom ldan 'das de dag gi sangs rgyas kyi tshul yang 'di nyid yin par 'gyur ro/ /da ltar phyogs bcu'i 'jig rten gyi khams dpag tu med pa dag na/ sangs rgyas bcom ldan 'das gang dag bzhugs
349b3(khri pa): shing gzhes pa'i sangs rgyas bcom ldan 'das de dag gi chos kyi tshul yang 'di lta ste/ rang bzhin gyis stong pa nyid 'di nyid yin te/ sangs rgyas bcom ldan 'das rnams ni rang bzhin gyis stong pa nyid la ma gtogs par 'jig rten du 'byung bar mi 'gyur te/ rab 'byor de lta
349b4(khri pa): bas na byang chub sems dpa' sems dpa' chen pos rang bzhin gyis stong pa nyid kyi pha rol tu phyin pa drug la spyad par bya ste/ de ni byang chub kyi spyod pa yin no/ /byang chub sems dpa' sems dpa' chen po de la spyod pa ni/ rnam pa thams cad mkhyen pa nyid las yongs su nyams
349b5(khri pa): par mi 'gyur ro/ /gsol pa/ kye ma btsun pa bcom ldan 'das byang chub sems dpa' sems dpa' chen po dag de ltar chos thams cad rang bzhin gyis stong pa nyid la spyod kyang / gzugs kyang gzhan/ tshor ba yang gzhan/ 'du shes kyang gzhan/ 'du byed rnams
349b6(khri pa): kyang gzhan/ rnam par shes pa yang gzhan zhing / rang bzhin gyis stong pa nyid kyang gzhan/ de bzhin du sbyar te/ sangs rgyas kyi chos ma 'dres pa brgyad kyi bar du yang gzhan/ bla na med pa yang dag par rdzogs pa'i byang chub kyang gzhan du rang bzhin gyis stong pa nyid
349b7(khri pa): de/ rnam par 'khrug par yang mi bgyid la/ rang bzhin gyis stong pa nyid bla na med pa yang dag par rdzogs pa'i byang chub lags la/ bla na med pa yang dag par rdzogs pa'i byang chub nyid rang bzhin gyis stong pa nyid lags pa ni ngo mtshar lags so// //shes rab kyi
350a1(khri pa): pha rol tu phyin pa khri pa/ bam po sum cu gcig pa/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor gal te gzugs kyang gzhan la/ rang bzhin gyis stong pa nyid kyang gzhan/ de bzhin
350a2(khri pa): du tshor ba yang gzhan/ 'du shes kyang gzhan/ 'du byed rnams kyang gzhan/ rnam par shes pa yang gzhan la/ rang bzhin gyis stong pa nyid kyang gzhan/ byang chub kyi bar du yang gzhan la/ rang bzhin gyis stong pa nyid kyang gzhan zhig yin par gyur na ni/ byang chub sems
350a3(khri pa): dpa' sems dpa' chen po rnam pa thams cad mkhyen pa nyid du mngon par rdzogs par 'tshang rgya bar yang mi 'gyur ba zhig na/ rab 'byor gang gi phyir rang bzhin gyis stong pa nyid gzugs yin zhing / de bzhin du tshor ba dang / 'du shes dang / 'du byed rnams yin la/ rang
350a4(khri pa): bzhin gyis stong pa nyid rnam par shes pa yin/ rang bzhin gyis stong pa nyid bla na med pa yang dag par rdzogs pa'i byang chub kyi bar du yin pa de'i phyir/ byang chub sems dpa' sems dpa' chen po shes rab kyi pha rol tu phyin pa la spyod pa/ chos thams cad rang bzhin gyis
350a5(khri pa): stong par rig nas/ bla na med pa yang dag par rdzogs pa'i byang chub mngon par rdzogs par 'tshang rgya'o/ /de ci'i phyir zhe na/ rang bzhin gyis stong pa nyid 'di la chos gang yang 'jig pa yang med/ ther zug tu gnas pa yang med/ 'gro ba yang med pa'i phyir ro/ /byis pa
350a6(khri pa): 'du shes sna tshogs can rnams ni gzugs kyang gzhan la/ rang bzhin gyis stong pa nyid kyang gzhan du yongs su rtog go/ /de bzhin du rnam par shes pa'i bar du yang gzhan la/ rang bzhin gyis stong pa nyid kyang gzhan du yongs su rtog go/ /de bzhin du sbyar te/ bla na med pa yang
350a7(khri pa): dag par rdzogs pa'i byang chub kyi bar du yang gzhan la/ rang bzhin gyis stong pa nyid kyang gzhan du yongs su rtog go/ /de dag de ltar yongs su rtog par byed pas gzugs la mngon par zhen to/ /de bzhin du tshor ba dang / 'du shes dang / 'du byed rnams dang / rnam par
350b1(khri pa): shes pa la mngon par zhen to/ /de dag gzugs la mngon par zhen cing / de bzhin du tshor ba dang / 'du shes dang / 'du byed rnams dang / rnam par shes pa la mngon par zhen pas bdag tu 'dzin pa dang / bdag gir 'dzin pa la spyod cing / de la yang mngon par zhen to/ /mngon par zhen
350b2(khri pa): nas kyang yang gzugs skyed par byed cing / de bzhin du tshor ba dang / 'du shes dang / 'du byed rnams dang / rnam par shes pa skyed par byed de/ de dag ni skye ba dang / rga ba dang / na ba dang / 'chi ba dang / mya ngan dang / smre sngags 'don pa dang /
350b3(khri pa): sdug bsngal ba dang / yid mi bde ba dang / 'khrug pa las yongs su mi 'grol/ 'gro ba lnga'i 'khor ba'i 'khor lo las yongs su mi 'thar ro/ /de lta bas na byang chub sems dpa' sems dpa' chen po shes rab kyi pha rol tu phyin pa la spyod pa ni/ gzugs stong ngam 'on te
350b4(khri pa): mi stong zhes bya bar khas mi len cing / nye bar mi len la rnam par 'khrug par yang mi byed do/ /de bzhin du tshor ba dang / 'du shes dang / 'du byed rnams dang / rnam par shes pa stong ngam/ 'on te mi stong zhes bya bar khas mi len cing / nye bar mi len la rnam par 'khrug
350b5(khri pa): par yang mi byed do/ /de bzhin du sbyar te/ byang chub kyi bar du stong ngam/ 'on te mi stong zhes bya bar khas mi len cing nye bar mi len la/ rnam par 'khrug par yang mi byed do/ /de ci'i phyir zhe na/ stong pa nyid ni 'di lta ste/ 'di ni gzugs so/ /'di ni rnam par shes
350b6(khri pa): pa'i bar ro/ /'di ni bla na med pa yang dag par rdzogs pa'i byang chub kyi bar yin no zhes gzugs rnam par 'khrug par yang mi byed do/ /tshor ba dang / 'du shes dang / 'du byed rnams dang / rnam par shes pa rnam par 'khrug par mi byed pa'i phyir ro/ /rab 'byor dper na
350b7(khri pa): nam mkhas ni nam mkha' rnam par 'khrugs par mi byed de/ nang gi nam mkha'i khams kyis kyang phyi rol gyi nam mkha'i khams rnam par 'khrugs par mi byed la/ phyi rol gyi nam mkha'i khams kyis kyang nang gi nam mkha'i khams rnam par 'khrugs par mi byed do/ /rab
351a1(khri pa): 'byor de bzhin du gzugs kyis kyang stong pa nyid rnam par 'khrugs par mi byed la/ stong pa nyid kyis kyang gzugs rnam par 'khrugs par mi byed do/ /de bzhin du rnam par shes pa'i bar gyis kyang stong pa nyid rnam par 'khrugs par mi byed la/ stong pa
351a2(khri pa): nyid kyis kyang rnam par shes pa rnam par 'khrugs par mi byed do/ /de bzhin du sbyar te/ byang chub kyi bar gyis kyang stong pa nyid rnam par 'khrugs par mi byed la/ stong pa nyid kyis kyang byang chub kyi bar rnam par 'khrugs par mi byed do/ /de ci'i phyir zhe na/ 'di ltar chos de
351a3(khri pa): dag la 'di ni stong ngo / /'di ni mi stong ngo snyam du rnam par rtog par byed pa'i ngo bo nyid med pa'i phyir ro/ /shes rab kyi pha rol tu phyin pa khri pa las rang bzhin gyi le'u zhes bya ste sum cu pa'o// //de nas bcom ldan 'das la tshe dang ldan pa rab 'byor gyis 'di skad
351a4(khri pa): ces gsol to/ /btsun pa bcom ldan 'das de ltar chos kyi mtshan nyid legs par rtogs pa'i byang chub sems dpa' sems dpa' chen po phyir mi ldog pa lags sam/ rab 'byor yin no/ /gsol pa/ btsun pa bcom ldan 'das phyir mi ldog pa'i byang chub sems dpa'
351a5(khri pa): sems dpa' chen po'i rnam pa ni gang dag lags/ rtags ni gang dag lags/ mtshan ma ni gang dag lags/ bdag cag gis ji ltar phyir mi ldog pa'i byang chub sems dpa' sems dpa' chen po lags par 'tshal bar bgyi lags/ de skad ces gsol pa dang / bcom
351a6(khri pa): ldan 'das kyis tshe dang ldan pa rab 'byor la 'di skad ces bka' stsal to/ /rab 'byor 'di la byis pa so so'i skye bo'i sa gang yin pa dang / nyan thos kyi sa gang yin pa dang / rang sangs rgyas kyi sa gang yin pa dang / byang chub sems dpa'i sa gang yin pa dang / de bzhin gshegs
351a7(khri pa): pa'i sa gang yin pa'i sa bshad pa de dag thams cad ni chos kyi de bzhin nyid de/ 'gyur ba med cing rnam par rtog pa med la gnyis su med de gnyis su dbyer med do/ /byang chub sems dpa' sems dpa' chen po de'i de bzhin nyid de/ chos kyi de bzhin nyid de la 'jug par byed
351b1(khri pa): la/ de bzhin nyid de chos kyi de bzhin nyid la mi rtog ste/ rnam par mi rtog pa kho na'i tshul gyis de bzhin nyid la 'jug go/ /de la zhugs nas kyang de'i de bzhin nyid gang yin pa de shes nas/ de bor te 'di ni chos kyi de bzhin nyid ma yin no snyam du chos gang la yang the tshom mi za
351b2(khri pa): zhing / de bzhin nyid 'di ni gcig kho na ste/ 'di lta ste/ chos thams cad kyi dbyings dang / chos skyon med pa nyid do snyam mo/ /de ni byung rgyal du smra ba ma yin te/ tshig don dang ldan pa kho nar smra'i don dang mi ldan par ni ma yin no/ /gzhan gyis byas pa dang ma byas pa la
351b3(khri pa): mi lta zhing / legs par gsungs pa tshol ba yin te/ rab 'byor rnam pa dang rtags dang / mtshan ma de dag dang ldan pa'i byang chub sems dpa' sems dpa' chen po ni phyir ldog pa yin par rig par bya'o/ /gsol pa/ btsun pa bcom ldan 'das rnam pa gang
351b4(khri pa): dag dang / rtags gang dag dang / mtshan ma gang dag gis byang chub sems dpa' sems dpa' chen po phyir mi ldog par ston lags/ bcom ldan 'das kyis bka' stsal pa/ rab 'byor chos thams cad ni rnam pa med pa/ rtags med pa mtshan ma med pa yin no/ /
351b5(khri pa): gsol pa/ gal te chos thams cad rnam pa ma mchis pa/ rtags ma mchis pa mtshan ma ma mchis pa lags na/ byang chub sems dpa' sems dpa' chen po chos gang dag las phyir ldog na/ phyir mi ldog par ston lags/ bcom ldan 'das kyis bka' stsal pa/ rab
351b6(khri pa): 'byor gang gi tshe byang chub sems dpa' sems dpa' chen po gzugs las phyir ldog pa yin zhing / de bzhin du tshor ba dang / 'du shes dang / 'du byed rnams dang / rnam par shes pa las phyir ldog pa de'i tshe byang chub sems dpa' sems dpa' chen po phyir mi ldog par ston
351b7(khri pa): to/ /rab 'byor gzhan yang gang gi tshe byang chub sems dpa' sems dpa' chen po so so'i skye bo'i sa las phyir ldog pa dang / nyan thos kyi sa las phyir ldog pa dang / rang sangs rgyas kyi sa las phyir ldog pa de'i tshe phyir mi ldog par ston to/ /rab 'byor gzhan yang gang gi tshe byang
352a1(khri pa): chub sems dpa' sems dpa' chen po sbyin pa'i pha rol tu phyin pa las phyir mi ldog pa dang / de bzhin du shes rab kyi pha rol tu phyin pa'i bar las phyir mi ldog pa dang / nang stong pa nyid las phyir mi ldog pa dang / dngos po med pa'i ngo bo nyid stong pa nyid kyi bar las phyir mi ldog pa dang / de bzhin du sbyar
352a2(khri pa): te/ sangs rgyas kyi chos 'dres pa brgyad kyi bar las phyir mi ldog pa de'i tshe byang chub sems dpa' sems dpa' chen po de phyir mi ldog par ston to/ /rab 'byor gzhan yang phyir mi ldog pa'i byang chub sems dpa' sems dpa' chen po ni dge sbyong dang / bram ze 'di
352a3(khri pa): dag ni shes par bya ba shes shing mthong bar bya ba mthong ba'am/ yang dag pa'i lta ba 'dogs par byed pa'o/ /zhes 'di las phyi rol pa'i dge sbyong dang / bram ze dag gi ngor lta ba de ni gnas med de/ legs par gsungs pa'i chos 'dul ba la the tshom bskyed par mi byed de/ tshul
352a4(khri pa): khrims dang brtul zhugs mchog tu 'dzin par gyur pa ma yin no/ /lta ba ngan par mi ltung ngo / /dge mtshan dang / bkra shis la dag par mi 'dzin to/ /lha gzhan dag la phyag 'tshal bar mi byed cing / me tog dang / phreng ba dang / spos dang / byug pa dang / mar me dang /
352a5(khri pa): bdug pa dang / phye ma dang / gos dang / gdugs dang / rgyal mtshan dang / ba dan dag de dag la sbyin pa'am/ bya bar mi sems pa ste/ rab 'byor rnam pa dang / rtags dang mtshan ma de dag dang ldan pa'i byang chub sems dpa' sems dpa' chen po ni rigs dman pa dang /
352a6(khri pa): rigs ngan du mi skye ste/ 'di lta ste/ gdol pa'i rigs rnams sam/ g.yung po'i rigs rnams sam/ smyig ma mkhan gyi rigs rnams sam/ de las gzhan pa'i rigs ngan rnams sam/ mi khom pa brgyad po dag gi bar rnams su mi skye/ bud med kyi dngos po yongs su mi
352a7(khri pa): 'dzin te/ rab 'byor rnam pa dang rtags dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par ston to/ /rab 'byor gzhan yang phyir mi ldog pa'i byang chub sems dpa' sems dpa' chen po ni dge ba bcu'i las kyi lam yang dag par
352b1(khri pa): blangs nas gnas te/ de bdag gis kyang srog gcod pa spangs shing / gzhan dag kyang srog gcod pa spong ba sgrub pa yang dag par 'dzin du 'jug pa yin/ srog gcod pa spong ba sgrub pa'i bsngags pa yang rjod pa yin/ gzhan gang dag srog gcod pa spangs pa de dag gi
352b2(khri pa): bsngags pa yang rjod cing rjes su dga' bar byed do/ /de bzhin du sbyar te/ bdag gis kyang log par lta ba'i bar du spangs shing / gzhan dag kyang log par lta ba spong ba sgrub pa yang dag par 'dzin du 'jug pa yin/ log par lta ba spong ba sgrub pa'i bsngags pa yang
352b3(khri pa): rjod pa yin/ gzhan gang dag log par lta ba spangs pa de dag gi bsngags pa yang rjod cing rjes su dga' bar byed pa yin te/ rab 'byor rnam pa dang rtags dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par ston to/ /rab
352b4(khri pa): 'byor gzhan yang phyir mi ldog pa'i byang chub sems dpa' sems dpa' chen po ni rmi lam na yang mi dge ba bcu'i las kyi lam kun tu mi spyod na sad pa na lta ci smos te/ rab 'byor rnam pa dang rtags dang / mtshan ma de dag dang ldan pa'i byang chub sems dpa' sems
352b5(khri pa): dpa' chen po ni phyir mi ldog par ston to/ /rab 'byor gzhan yang phyir mi ldog pa'i byang chub sems dpa' sems dpa' chen po ni rtag tu sbyin pa'i pha rol tu phyin pa la gnas pa yin/ de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson
352b6(khri pa): 'grus kyi pha rol tu phyin pa dang / bsam gtan gyi pha rol tu phyin pa dang / rtag tu shes rab kyi pha rol tu phyin pa la gnas pa yin te/ sbyin pa de yang sems can thams cad kyi ched du sgom la/ de yang mi dmigs pa'i tshul gyis sgom ste/ rab 'byor rnam pa dang rtags dang /
352b7(khri pa): mtshan ma de dag dang ldan pa'i byang chub sems dpa' sems dpa' chen po ni phyir mi ldog par ston to/ /rab 'byor gzhan yang phyir mi ldog pa'i byang chub sems dpa' sems dpa' chen po ni chos kyi rnam grangs kyi chos kyi sbyin pa sbyin pa na/ 'di snyam du chos kyi sbyin pa 'dis sems
353a1(khri pa): can thams cad kyi bsam pa yongs su rdzogs par gyur cig snyam du bsams nas/ des chos kyi sbyin pa de sems can thams cad dang lhan cig thun mong du byas nas/ bla na med pa yang dag par rdzogs pa'i byang chub tu yongs su sngo bar byed la/ de yang mi dmigs
353a2(khri pa): pa'i tshul gyis yongs su sngo bar byed de/ rab 'byor rnam pa dang rtags dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par ston to/ /rab 'byor gzhan yang phyir mi ldog pa'i byang chub sems dpa' sems dpa' chen po ni
353a3(khri pa): chos zab mo rnams la som nyi dang yid gnyis dang the tshom med do/ /gsol pa/ btsun pa bcom ldan 'das ci'i slad du phyir mi ldog pa'i byang chub sems dpa' sems dpa' chen po chos zab mo rnams la som nyi dang / yid gnyis dang the tshom ma mchis pa lags/
353a4(khri pa): bcom ldan 'das kyis bka' stsal pa/ rab 'byor phyir mi ldog pa'i byang chub sems dpa' sems dpa' chen po des ni gang la de som nyi dang yid gnyis dang / the tshom za bar 'gyur ba'i chos gang yang yang dag par rjes su mi mthong ste/ 'di lta ste/ gzugs sam/
353a5(khri pa): tshor ba'am/ 'du shes sam 'du byed rnams sam/ rnam par shes pa'am/ de bzhin du sbyar te/ bla na med pa yang dag par rdzogs pa'i byang chub kyi bar du yang dag par rjes su mi mthong ste/ rab 'byor rnam pa dang rtags dang / mtshan ma de dag dang ldan pa'i byang chub
353a6(khri pa): sems dpa' sems dpa' chen po ni phyir mi ldog par ston to/ /rab 'byor gzhan yang phyir mi ldog pa'i byang chub sems dpa' sems dpa' chen po ni lus kyi las 'jam pa dang ldan pa yin ngag gi las 'jam pa dang / yid kyi las 'jam pa dang ldan pa yin/ sems
353a7(khri pa): can thams cad la yang zhe 'gras pa'i sems med pa yin te/ rab 'byor rnam pa dang rtags dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par ston to/ /rab 'byor gzhan yang phyir mi ldog pa'i byang chub sems dpa'
353b1(khri pa): sems dpa' chen po ni rtag tu byams pa'i lus kyi las dang ldan pa yin/ de bzhin du byams pa'i ngag gi las dang / byams pa'i yid kyi las dang ldan pa yin te/ rab 'byor rnam pa dang rtags dang / mtshan ma de dag dang ldan pa'i byang chub sems dpa' sems dpa'
353b2(khri pa): chen po ni phyir mi ldog par ston to/ /rab 'byor gzhan yang phyir mi ldog pa'i byang chub sems dpa' sems dpa' chen po ni sgrib pa lnga dang lhan cig mi gnas so/ /lnga po dag gang zhe na/ 'di lta ste/ 'dod pa la 'dun pa dang / gnod sems dang / rmugs pa dang /
353b3(khri pa): gnyid dang / rgod pa dang / 'gyod pa dang / the tshom dang / lhan cig mi gnas te/ rab 'byor rnam pa dang rtags dang mtshan ma de dag dang ldan pa'i byang chub sems dpa' sems dpa' chen po ni phyir mi ldog par ston to/ /rab 'byor gzhan yang phyir mi ldog pa'i
353b4(khri pa): byang chub sems dpa' sems dpa' chen po la ni bag la nyal thams cad kyi thams cad du med de/ rab 'byor rnam pa dang / rtags dang mtshan ma de dag dang ldan pa'i byang chub sems dpa' sems dpa' chen po ni phyir mi ldog par ston to/ /rab 'byor gzhan
353b5(khri pa): yang phyir mi ldog pa'i byang chub sems dpa' sems dpa' chen po ni 'gro'am ldog kyang rung 'khrul pa'i sems kyis 'gro ba'am/ ldog par mi byed kyi de 'gro'am/ ldog na yang dran pa nye bar gzhag bzhin du 'gro'am/ ldog par byed de/ dran bzhin kho nar
353b6(khri pa): 'gro'am ldog par byed do/ /dran pa bzhin kho nar 'chag pa'am/ 'greng ba'am/ 'dug pa'am/ nyal bar byed do/ /gya tshom du rkang pa sa la mi 'jog /gya tshom du rkang pa sa la mi 'deg gi dran bzhin kho nar rkang pa sa la 'jog cing dran bzhin kho nar rkang
353b7(khri pa): pa sa la 'deg la mthong bzhin du sa'i phyogs su 'gro ste/ rab 'byor rnam pa dang / rtags dang mtshan ma de dag dang ldan pa'i byang chub sems dpa' sems dpa' chen po ni phyir mi ldog par ston to/ /rab 'byor gzhan yang phyir mi ldog pa'i byang chub sems dpa'
354a1(khri pa): sems dpa' chen po'i gos kyi spyod pa ni smad du med pa yin/ rtag tu gtsang sbra can yin zhing dri nga ba med la/ de nad nyung ba dang rdul dang / dri ma dang bral ba yin te/ rab 'byor rnam pa dang / rtags dang mtshan ma de dag dang ldan pa'i byang chub sems
354a2(khri pa): dpa' sems dpa' chen po ni phyir mi ldog par ston to/ /rab 'byor gzhan yang phyir mi ldog pa'i byang chub sems dpa' sems dpa' chen po de'i lus la ni mir gyur pa rnams kyi lus la srin bu'i rigs brgyad khri gang dag yod cing lus de nyid la za ba de dag med do/ /
354a3(khri pa): de ci'i phyir zhe na/ rab 'byor byang chub sems dpa' de'i dge ba'i rtsa ba gang dag yin pa de dag ni 'jig rten thams cad las mngon par 'phags pa dang / 'jig rten thams cad las rab mchog tu gyur pa yin te/ de'i phyir byang chub sems dpa' de'i lus la srin bu'i
354a4(khri pa): rigs de dag med do/ /rab 'byor ji lta ji ltar byang chub sems dpa' sems dpa' chen po de'i dge ba'i rtsa ba de dag shin tu rnam par 'phel ba de lta de ltar byang chub sems dpa' sems dpa' chen po ches rgya cher lus dang / ngag dang yid yongs su dag pa yongs su
354a5(khri pa): 'dzin to/ /grang ba dang / dro ba dang / bkres pa dang / skom pa dang / nyi ma dang / rlung dang / sha sbrang gi reg pa dag bzod pa yin te/ rab 'byor rnam pa dang / rtags dang mtshan ma de dag dang ldan pa'i byang chub sems dpa' sems dpa' chen po ni phyir mi
354a6(khri pa): ldog par ston to/ /de skad ces bka' stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das byang chub sems dpa' sems dpa' chen po de'i lus yongs su dag pa de gang lags/ ngag yongs su dag
354a7(khri pa): pa gang lags/ yid yongs su dag pa gang lags/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor 'di la ji lta ji ltar byang chub sems dpa' sems dpa' chen po de'i dge ba'i rtsa ba de dag rnam
354b1(khri pa): par 'phel ba de lta de ltar dge ba'i rtsa ba de dag gis byang chub sems dpa' sems dpa' chen po'i lus kyi mi drang ba dang / gya gyu dang / ngag gi mi drang ba dang / gya gyu dang / sems kyi mi drang ba dang / gya gyu rnams yongs su byang bar byed de/ de ji ltar lus kyis legs
354b2(khri pa): par spyad pa rnam pa gsum spyod pa dang / ngag gis legs par spyad pa rnam pa bzhi spyod pa dang / yid kyis legs par spyad pa rnam pa gsum spyod pa 'di ni byang chub sems dpa' sems dpa' chen po'i lus yongs su dag pa dang / ngag yongs su dag pa dang / yid yongs
354b3(khri pa): su dag pa yin no/ /de lus yongs su dag pa dang / ngag yongs su dag pa dang / yid yongs su dag pa dang ldan pa des nyan thos kyi sa dang / rang sangs rgyas kyi sa las kyang 'da' bar byed cing / byang chub sems dpa'i skyon med pa la yang 'jug la/ yang dag pa'i
354b4(khri pa): mtha' mngon sum du yang mi byed do/ /rab 'byor 'di yang byang chub sems dpa' de'i lus yongs su dag pa dang / ngag yongs su dag pa dang / yid yongs su dag pa yin par rig par bya ste/ rab 'byor rnam pa dang rtags dang / mtshan ma de dag dang ldan pa'i byang chub
354b5(khri pa): sems dpa' sems dpa' chen po ni phyir mi ldog par ston to/ /rab 'byor gzhan yang phyir mi ldog pa'i byang chub sems dpa' sems dpa' chen po ni rnyed pa dang / bkur sti dang / tshigs su bcad pa la gdu ba ma yin/ chos gos dang / bsod snyoms dang / mal
354b6(khri pa): cha dang / stan la gdu ba ma yin/ sbyangs pa'i yon tan bcu gnyis po dag yang dag par blangs nas gnas te/ rab 'byor rnam pa dang / rtags dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par ston to/ /rab 'byor
354b7(khri pa): gzhan yang phyir mi ldog pa'i byang chub sems dpa' sems dpa' chen po ni nam yang ser sna'i sems mi skyed/ 'chal pa'i tshul khrims kyi sems dang / le lo'i sems dang / rnam par g.yengs pa'i sems dang / rmongs pa'i sems mi skyed de/ rab 'byor rnam pa dang /
355a1(khri pa): rtags dang mtshan ma de dag dang ldan pa'i byang chub sems dpa' sems dpa' chen po ni blo brtan pa yin no/ /de ni gus par byas nas gzhan las chos nyan te/ gang ci nyan kyang rung / de thams cad shes rab kyi pha rol tu phyin pa dang sbyor bar byed do/ /'jig
355a2(khri pa): rten pa'i las gang dag yin pa de dag kyang shes rab kyi pha rol tu phyin pa la brten nas/ 'bad pa med pa kho nar shes la/ de dag kyang shes rab kyi pha rol tu phyin pa dang sbyor bar byed cing / gang chos kyi dbyings dang mi 'byor pa'i chos de gang yang yang dag par rjes su mi mthong gi
355a3(khri pa): de dag thams cad shes rab kyi pha rol tu phyin pa dang 'byor par yang dag par rjes su mthong ste/ rab 'byor rnam pa dang rtags dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par ston to/ /rab 'byor gal te phyir mi ldog pa'i
355a4(khri pa): byang chub sems dpa' sems dpa' chen po de'i mdun du bdud sdig can gyis sems can dmyal ba chen po brgyad po dag mngon par sprul nas/ sems can dmyal ba re rer yang byang chub sems dpa' stong phrag mang po dang / byang chub sems dpa' 'bum phrag mang po zhig
355a5(khri pa): bstan te/ dmyal ba'i mes bsreg cing btso ba dang / bskol ba dang / sdug bsngal mi bzad pa drag po rtsub pa'i tshor ba dag myong bar mngon du sprul te bstan la/ byang chub sems dpa' de la 'di skad ces byang chub sems dpa' sems dpa' chen po 'di dag ni de bzhin
355a6(khri pa): gshegs pa dgra bcom pa yang dag par rdzogs pa'i sangs rgyas rnams kyis/ bla na med pa yang dag par rdzogs pa'i byang chub las phyir mi ldog par lung bstan pa sha stag ste/ 'di dag sems can dmyal ba 'di dag tu skyes so/ /kye khyod kyang de bzhin gshegs pas bla na
355a7(khri pa): med pa yang dag par rdzogs pa'i byang chub kyi bar las phyir mi ldog par lung bstan pa ni sems can dmyal bar 'gyur du zad na/ kye da dung yang khyod kyis byang chub kyi sems 'di thong shig dang / de ltar na khyod sems can dmyal ba 'di dag nas thar bar 'gyur zhing / phyis 'dir
355b1(khri pa): skye bar mi 'gyur la 'di nas shi 'phos nas kyang mtho ris su 'gro bar 'gyur ro zhes zer yang / rab 'byor phyir mi ldog pa'i byang chub sems dpa' sems dpa' chen po de'i sems gzhan nyid du 'gyur ba de ni gnas ma yin zhing go skabs med do/ /de ci'i phyir zhe na/ rab 'byor 'di ltar
355b2(khri pa): las mi dge ba rnams kyi 'bras bu ni mi sdug pa yin par des chos kyi mtshan nyid legs par rtogs pa'i phyir dang / de bzhin gshegs pa de dag ni chos kyi gter thugs rje chen po dang ldan pa/ 'byung po thams cad la phan par bzhed pa yin pas/ gsung ba ma yin pa'i phyir
355b3(khri pa): ro/ /rab 'byor 'di ni gnas ma yin zhing go skabs med de/ gang phyir mi ldog pa'i byang chub sems dpa' sems dpa' chen po de sems can dmyal ba rnams sam/ dud 'gro rnams sam/ rnams su skye bar 'gyur ba de ni gnas med de/ rab 'byor rnam pa dang
355b4(khri pa): rtags dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par ston to/ /rab 'byor gzhan yang bdud sdig can dge slong gi cha byad kyis 'ongs te/ 'di skad du sngon khyod kyis 'di ltar sbyin pa'i pha rol tu phyin pa yongs su rdzogs
355b5(khri pa): par bya'o/ /'di ltar shes rab kyi pha rol tu phyin pa'i bar du yongs su rdzogs par bya'o/ /'di ltar bla na med pa yang dag par rdzogs pa'i byang chub kyi bar du mngon par rdzogs par 'tshang rgya bar bya'o/ /zhes thos pa gang yin pa de thams cad ni khyod kyis log par thos pa
355b6(khri pa): yin gyis/ de thams cad slar bshags par gyis shig /khyod kyis 'das pa dang / ma byon pa dang / da ltar byung ba'i de bzhin gshegs pa dgra bcom pa yang dag par rdzogs pa'i sangs rgyas nyan thos dang / rang sangs rgyas kyi thugs dang po bskyed pa nas nye bar bzung ste/
355b7(khri pa): dam pa'i chos gnas pa'i bar de'i dge ba'i rtsa ba gang dag yin pa'i dge ba'i rtsa ba de dag la rjes su yi rang bar byas pa thams cad slar bshags par gyis shig /slar thong shig khyod dang de dag ni log pa'o/ /kye dge ba'i rtsa ba de dag slar 'chags shing gtong la kho bo'i tshig
356a1(khri pa): ltar byed na ni de ltar na khyod myur du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/ /khyod kyis de skad thos pa gang yin pa ni sangs rgyas kyi bka' ma yin te/ de snyan dngags su byas pa yin gyi/ kho bo khyod
356a2(khri pa): la ston pa gang yin pa de ni yang dag par na/ sangs rgyas kyi bka' yin no zhes zer la/ gal te byang chub sems dpa' de 'khrug cing nem nur byed la/ the tshom za na byang chub sems dpa' de ni de bzhin gshegs pas/ bla na med pa yang dag par rdzogs pa'i byang chub tu lung
356a3(khri pa): bstan pa ma yin par rig par bya ste/ de ni phyir mi ldog pa'i sa la gnas pa ma yin no/ /rab 'byor gal te byang chub sems dpa' sems dpa' chen po la bdud sdig can gyis 'dun pa zlog pa na mi 'khrug cing nem nur mi byed la/ the tshom mi za ste/ de'i tshig la yid ches
356a4(khri pa): par mi byed/ gzhan la yid ches par mi byed/ sbyin pa'i pha rol tu phyin pa dang / shes rab kyi pha rol tu phyin pa'i bar dang / de bzhin du bla na med pa yang dag par rdzogs pa'i byang chub kyi bar la gzhan gyi dring mi 'jog na/ rab 'byor byang chub sems dpa' sems dpa'
356a5(khri pa): chen po de ni bla na med pa yang dag par rdzogs pa'i byang chub las phyir mi ldog pa yin par rig par bya'o/ /rab 'byor dper na dgra bcom pa zag pa zad pa ni chos rnams mngon sum du mthong ba'i phyir/ nam yang gzhan su la yang yid ches par mi byed cing / bdud sdig can
356a6(khri pa): gyis kyang mi 'phrogs pa yin na/ gzhan gyis lta ci smos/ rab 'byor de bzhin du phyir mi ldog pa'i byang chub sems dpa' sems dpa' chen po yang gzhan su la yang yid ches par mi byed la/ nyan thos dang / rang sangs rgyas thams cad dang / bdud sdig can gyis kyang mi rdzi
356a7(khri pa): zhing / bla na med pa yang dag par rdzogs pa'i byang chub las phyir mi ldog pa yin no/ /de ni su la yang yid ches par mi byed de/ de bzhin gshegs pa rnams la yang dad pas mi 'gro na/ gzhan dge sbyong dang bram ze dang / spyod pa pa dang / kun tu rgyu rnams sam/ bdud
356b1(khri pa): sdig can la yid ches par lta ga la byed de/ de ni gnas med do/ /de ci'i phyir zhe na/ rab 'byor 'di ltar byang chub sems dpa' sems dpa' chen po des ni gang la yid ches par bya ba'i gzugs kyang yang dag par rjes su mi mthong / /de bzhin du gang la yid ches par bya ba'i tshor
356b2(khri pa): ba dang / 'du shes dang / 'du byed rnams dang / rnam par shes pa yang yang dag par rjes su mi mthong / de bzhin du gang la yid ches par bya ba'i gzugs kyi de bzhin nyid dang / tshor ba'i de bzhin nyid dang / 'du shes kyi de bzhin nyid dang / 'du byed rnams kyi de bzhin
356b3(khri pa): nyid dang / rnam par shes pa'i de bzhin nyid kyang yang dag par rjes su mi mthong ngo / /de bzhin du sbyar te/ gang la yid ches par bya ba'i rnam pa thams cad mkhyen pa nyid kyi bar gyi de bzhin nyid kyang yang dag par rjes su mi mthong ba'i phyir te/ rab 'byor rnam pa dang rtags
356b4(khri pa): dang mtshan ma de dag dang ldan pa'i byang chub sems dpa' sems dpa' chen po ni phyir mi ldog par ston to/ /rab 'byor gzhan yang bdud sdig can dge slong gi cha byad du 'ongs te/ byang chub sems dpa' la 'di skad du 'di ni 'khor ba'i spyod pa yin gyi/ 'di byang chub sems
356b5(khri pa): dpa'i spyod pa ni ma yin gyis/ kye khyod kyis 'di nyid du sdug bsngal gyi mthar phyin par gyis shig ces zer zhing / de byang chub sems dpa' de la rdzogs pa'i byang chub kyi lam ltar bcos pa ston la lam ltar bcos pa de yang 'khor ba'i spyod pa 'jig rten pa'i lam gyis bsdus
356b6(khri pa): pa ste/ yang na rus gong du 'du shes pa dang / rnam par sngos pa dang / rnam par rnags pa dang / rnam par bam pa dang / rnam par dmar ba dang / rnam par zos pa'i 'du shes sam/ yang na byams pa'am/ yang na snying rje'am/ yang na dga' ba'am/ yang na btang
356b7(khri pa): snyoms sam/ yang na bsam gtan dang po'am/ yang na bsam gtan bzhi pa'i bar ram/ yang na gzugs med pa'i snyoms par 'jug pa bzhi ston par byed cing / tshe dang ldan pa lam 'di dang nan tan 'dis ni rgyun du zhugs pa'i 'bras bu 'thob par 'gyur zhing / dgra bcom
357a1(khri pa): pa'i bar ram/ rang byang chub 'thob par 'gyur gyis/ kye khyod kyis 'di nyid du sdug bsngal gyi mthar phyin par gyis shig phyis 'khor ba na spyod pa'i sdug bsngal de dag myong bar gyur ta re/ yang na gal te khyod gzugs can gyi lus mi 'dod dam/ yongs su mi gzung
357a2(khri pa): bar sems na/ 'di nyid du skye mched rnams yongs su sbyongs shig ces/ byang chub sems dpa' sems dpa' chen po de la de skad brjod kyang / rab 'byor gal te sems mi 'khrug cing mi g.yo la/ gong du yang 'di snyam du bdag la lam ltar bcos pa gang rgyun du zhugs pa'i
357a3(khri pa): 'bras bu yang mngon sum du byed par mi 'gyur zhing / dgra bcom pa'i 'bras bu'i bar du mngon sum du byed par mi 'gyur la/ rang byang chub kyang mngon sum du byed par yang mi 'gyur ba'i lam ltar bcos pa ston pa'i dge slong 'di ni bdag la gces spras byed pa yin no snyam du
357a4(khri pa): sems so/ /gong du yang bdag la chags pa de ston pa'i dge slong 'di ni bdag la gces spras byed pa yin te/ chags pa'i gnas de shes nas/ theg pa gsum po kun la bslab par bya'o snyam nas dga' ba skye'o/ /bdud sdig can gyis de dga' bar rig nas/ de la 'di
357a5(khri pa): skad ces kye rigs kyi bu khyod byang chub sems dpa' sems dpa' chen po gang dag gis de bzhin gshegs pa dgra bcom pa yang dag par rdzogs pa'i sangs rgyas gang gA'i klung gi bye ma snyed dag la/ na bza' dang / zhal zas dang / gzims cha dang / gdan dang / snyun gyi
357a6(khri pa): gso sman dang / yo byad rnams kyis bsnyen bkur byas pa dang / de bzhin gshegs pa dgra bcom pa yang dag par rdzogs pa'i sangs rgyas gang gA'i klung gi bye ma snyed po de dag gi drung du sbyin pa'i pha rol tu phyin pa yongs su bsgom zhing de bzhin du shes rab kyi pha rol tu phyin pa'i bar
357a7(khri pa): du yang yongs su bsgoms la/ de bzhin gshegs pa dgra bcom pa yang dag par rdzogs pa'i sangs rgyas gang gA'i klung gi bye ma snyed po de dag la bkur sti byas te/ bla na med pa yang dag par rdzogs pa'i byang chub 'di nyid kyi ched du byang chub sems dpa' sems dpa' chen po sbyin
357b1(khri pa): pa'i pha rol tu phyin pa la spyod pa dang / de bzhin du tshul khrims kyi pha rol tu phyin pa la spyod pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la spyod pa dang / de bzhin du
357b2(khri pa): dran pa nye bar gzhag pa rnams dang / yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa dang / rnam par thar pa'i sgo gsum dang / de
357b3(khri pa): bzhin du sbyar te/ sangs rgyas kyi chos ma 'dres pa brgyad kyi bar la spyod pas/ ji ltar rdzogs pa'i byang chub kyi lam la gnas par bgyi zhes yongs su zhus shing dris pa rnams lta bar 'dod dam/ sangs rgyas bcom ldan 'das de dag gis gang bshad pa la de kho na bzhin du
357b4(khri pa): gnas te/ de kho na bzhin du spyad de kho na bzhin du rnal 'byor du byas pa'i byang chub sems dpa' sems dpa' chen po de dag gis kyang bla na med pa yang dag par rdzogs pa'i byang chub mngon par rdzogs par sangs ma rgyas te/ de ltar gdams pa dang de ltar rjes su bstan pa dang /
357b5(khri pa): de ltar slob pa rnams kyis kyang rnam pa thams cad mkhyen pa nyid da dung ma thob na/ khyod lta zhig bla na med pa yang dag par rdzogs pa'i byang chub 'tshang rgya bar lta ga la 'gyur zhes na de skad brjod na yang gal te byang chub sems dpa' sems dpa' chen po'i sems gzhan du mi 'gyur zhing /
357b6(khri pa): yid dngang bar mi 'gyur la/ gang du yang chags pa gang gis rgyun du zhugs pa'i 'bras bu yang 'thob par mi 'gyur/ rang byang chub kyi bar du yang 'thob par mi 'gyur ba'i chags pa bdag la ston pa'i dge slong 'di ni bdag la gces spras byed pa yin no snyam nas
357b7(khri pa): dga' ba skye'o/ /de nas bdud sdig can gyis byang chub sems dpa' de'i sems zhum pa med pa nyid du shes nas/ skad cig de nyid las phyogs de nyid du dge slong rab tu mang po dag cig mngon par sprul nas/ dge slong 'di dag ni dgra bcom pa zag pa zad pa nyon mongs
358a1(khri pa): pa med pa sha stag ste/ gang dag sngon bla na med pa yang dag par rdzogs pa'i byang chub tu yang dag par zhugs pa las de dag nyan thos nyid du gnas par gyur to/ /de bas na khyod lta zhig bla na med pa yang dag par rdzogs pa'i byang chub tu mngon par rdzogs par 'tshang rgya
358a2(khri pa): bar lta ga la 'gyur zhes bstan kyang gal te byang chub sems dpa' sems dpa' chen po de 'di snyam du kye ma 'di ni bdud sdig can lam ltar bcos pa ston pa dang / sprul pa yin no snyam du sems te/ byang chub sems dpa' sems dpa' chen po shes rab kyi pha rol tu phyin pa la spyod
358a3(khri pa): pa ni/ bla na med pa yang dag par rdzogs pa'i byang chub las phyir mi ldog cing nyan thos kyi sa'am/ rang sangs rgyas kyi sar mi ltung ngo snyam ste/ gong du yang de 'di snyam du gang byang chub sems dpa' sems dpa' chen po sbyin pa'i pha rol tu phyin pa la spyod pa dang / shes rab kyi pha
358a4(khri pa): rol tu phyin pa'i bar la spyod pa dang / dran pa nye bar gzhag pa rnams la spyod pa dang / sangs rgyas kyi chos ma 'dres pa brgyad kyi bar la spyod pa dang / bla na med pa yang dag par rdzogs pa'i byang chub mngon par rdzogs par 'tshang rgya bar mi 'gyur ba de ni gnas med la go
358a5(khri pa): skabs ma yin te/ de ni gnas med do snyam du sems na/ rab 'byor rnam pa dang rtags dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par ston to/ /rab 'byor gzhan yang phyir mi ldog pa'i byang chub sems dpa' sems
358a6(khri pa): dpa' chen po ni 'di snyam du sems te/ byang chub sems dpa' sems dpa' chen po gang la la zhig de bzhin gshegs pas ji skad gsungs pa'i pha rol tu phyin pa drug po dag dang ma bral zhing / sems can rnams kyang pha rol tu phyin pa drug po dag yang dag par 'dzin du 'jug
358a7(khri pa): par byed 'jog par byed/ 'god par byed cing / rnam pa thams cad mkhyen pa nyid dang ldan pa'i sems dang ldan pa ni phyir mi ldog pa yin par ston to snyam mo/ /rab 'byor gzhan yang phyir mi ldog pa'i byang chub sems dpa' sems dpa' chen po ni 'di snyam du sems te/
358b1(khri pa): byang chub sems dpa' gang zhig bdud kyi las rnams rig cing rtogs pa de ni bla na med pa yang dag par rdzogs pa'i byang chub las yongs su nyams par mi 'gyur te/ bdud kyi las de dag gang zhe na 'di lta ste/ yul lnga po dag la lhag par chags shing smon la/ de ltar pha rol tu
358b2(khri pa): phyin pa rnams la mngon par mi brtson pa ste/ rab 'byor rnam pa de dag dang rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog pa yin par ston to snyam mo/ /de skad ces bka' stsal pa dang / bcom ldan 'das la tshe
358b3(khri pa): dang ldan pa rab 'byor gyis 'di skad ces gsol to/ /btsun pa bcom ldan 'das byang chub sems dpa' sems dpa' chen po ji ltar na gang las phyir mi ldog ces bgyi ba'i grangs su mchi lags/ bcom ldan 'das kyis bka' stsal pa/ rab 'byor byang chub
358b4(khri pa): sems dpa' sems dpa' chen po gzugs kyi 'du shes las phyir ldog na/ phyir mi ldog pa zhes bya ba'i grangs su 'gro'o/ /de bzhin du tshor ba dang / 'du shes dang / 'du byed rnams dang / rnam par shes pa'i 'du shes las phyir ldog pa'i byang chub sems dpa' sems dpa' chen po
358b5(khri pa): ni phyir mi ldog pa zhes bya ba'i grangs su 'gro'o/ /de bzhin du sbyar te/ skye mched kyi 'du shes dang / 'dod chags dang / zhe sdang dang / gti mug gi 'du shes dang / lta ba'i rnam pa drug cu rtsa gnyis kyi 'du shes dang / sbyin pa'i pha rol tu phyin pa'i 'du shes dang /
358b6(khri pa): shes rab kyi pha rol tu phyin pa'i bar gyi 'du shes dang / nang stong pa nyid kyi 'du shes dang / dngos po med pa'i ngo bo nyid stong pa nyid kyi bar gyi 'du shes dang / dran pa nye bar gzhag pa'i 'du shes dang / de bzhin du sbyar te/ sangs rgyas kyi chos ma 'dres pa brgyad kyi bar gyi 'du
358b7(khri pa): shes dang / nyan thos dang / rang sangs rgyas kyi sa'i 'du shes dang / rnam pa thams cad mkhyen pa nyid kyi bar gyi 'du shes las phyir ldog pa'i byang chub sems dpa' sems dpa' chen po ni phyir mi ldog pa zhes bya ba'i grangs su 'gro'o/ /de ci'i phyir zhe na/ rab 'byor 'di ltar phyir
359a1(khri pa): mi ldog pa'i byang chub sems dpa' sems dpa' chen po de ni rang gi mtshan nyid kyis stong pa'i chos thams cad la byang chub sems dpa'i skyon med par zhugs te/ de chos phra rab tsam yang mi dmigs la mi dmigs pas chos gang yang mngon par 'du mi byed do/ /
359a2(khri pa): mngon par 'du mi byed pas chos gang yang mi skyed de/ de'i phyir mi skye ba'i chos la bzod pa thob pa'i byang chub sems dpa' sems dpa' chen po ni phyir mi ldog pa zhes bya bar ston to/ /rab 'byor gzhan yang bdud sdig can byang chub sems dpa' sems dpa' chen po'i gan
359a3(khri pa): du 'ongs nas mos pa zlog cing / 'di skad du rnam pa thams cad mkhyen pa nyid 'di ni nam mkha' dang mtshungs shing dngos po med pa'i ngo bo nyid de/ rang gi mtshan nyid kyis stong pa'o/ /chos 'di dag kyang nam mkha' dang mtshungs shing / dngos po med pa'i ngo bo nyid de/ rang
359a4(khri pa): gi mtshan nyid kyis stong pa'o/ /nam mkha' dang mtshungs shing dngos po med pa'i ngo bo nyid de rang gi mtshan nyid kyis stong pa'i chos rnams la ni gang mngon par rdzogs par 'tshang rgya ba dang / gang gis mngon par rdzogs par 'tshang rgya ba dang / gang du mngon par rdzogs par 'tshang
359a5(khri pa): rgya bar bya ba'i chos de gang yang mi dmigs te/ chos 'di dag thams cad ni nam mkha' dang mtshungs shing dngos po med pa'i ngo bo nyid de rang gi mtshan nyid kyis stong pas/ 'di lta ste/ bla na med pa yang dag par rdzogs pa'i byang chub mngon par rdzogs par 'tshang rgya bar bya'o
359a6(khri pa): zhes bya ba 'di ni khyod nyon mongs shing don med par 'gyur ba ste/ de skad bstan pa 'di ni bdud kyi las so/ /'di ni yang dag par rdzogs pa'i sangs rgyas kyis bstan pa ma yin no/ /rigs kyi bu yid la byed pa de dag thong shig /khyod la yun ring por gnod pa dang /
359a7(khri pa): sdug bsngal ba dang / log par ltung bar gyur ta re zhes zer na/ de la rigs kyi bu'am rigs kyi bu mo de dag gis tshig de dag thos nas 'di ltar yongs su brtag par bya ste/ gang bdag bla na med pa yang dag par rdzogs pa'i byang chub dang 'bral bar byed pa 'di dag ni bdud kyi
359b1(khri pa): las te/ 'di ltar chos thams cad ni nam mkha' dang mtshungs shing dngos po med pa'i ngo bo nyid de/ rang gi mtshan nyid kyis stong mod kyi/ de dag sems can rnams kyis mi shes ma mthong zhing / khong du ma chud kyis de'i phyir bdag gis nam mkha' dang mtshungs shing dngos po
359b2(khri pa): med pa'i ngo bo nyid de/ rang gi mtshan nyid kyis stong pa'i go cha bgos la rnam pa thams cad mkhyen pa nyid mngon par rdzogs par sangs rgyas par byas te/ sems can rnams la nges par 'byung ba'i chos bstan par bya'o/ /rgyun du zhugs pa'i 'bras bu dang / lan cig phyir
359b3(khri pa): 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid la dgod par bya'o/ /rang byang chub la dgod par bya'o/ /bla na med pa yang dag par rdzogs pa'i byang chub la dgod par bya'o snyam du bsams shing / de la byang chub sems dpa' sems dpa' chen po
359b4(khri pa): rnams kyis sems dang po bskyed pa nas nye bar bzung ste/ chos de dag thos na sems brtan par bya'o/ /sems mi g.yo bar bya'o sems mi 'phrogs par bya'o/ /de sems brtan pa dang / sems mi g.yo ba dang / sems mi 'phrogs pa de dag dang ldan pas pha rol tu
359b5(khri pa): phyin pa drug po dag la spyod na byang chub sems dpa'i skyon med pa la 'jug par 'gyur ro/ / //shes rab kyi pha rol tu phyin pa khri pa/ bam po sum cu gnyis pa/ de nas bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom
359b6(khri pa): ldan 'das phyir ldog pa'i byang chub sems dpa' sems dpa' chen po la phyir mi ldog pa zhes bgyi'am 'on te phyir mi ldog pa'i byang chub sems dpa' la ni phyir ldog pa zhes bgyi/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka'
359b7(khri pa): stsal to/ /rab 'byor phyir ldog pa'i byang chub sems dpa' ni phyir mi ldog pa zhes bya'o/ /phyir mi ldog pa'i byang chub sems dpa' ni phyir ldog pa zhes bya'o/ /rab 'byor gyis gsol pa/ btsun pa bcom ldan 'das ji ltar na phyir ldog pa'i byang chub sems dpa' ni phyir mi ldog
360a1(khri pa): pa zhes bgyi/ ji ltar na phyir mi ldog pa'i byang chub sems dpa' ni phyir ldog pa zhes bgyi/ bcom ldan 'das kyis bka' stsal pa/ rab 'byor byang chub sems dpa' sems dpa' chen po gang nyan thos kyi sa'am/ rang sangs rgyas kyi sa las log
360a2(khri pa): pa de ni/ rab 'byor phyir mi ldog pa'i byang chub sems dpa' yin te phyir mi ldog pa zhes bya'o/ /rab 'byor byang chub sems dpa' sems dpa' chen po gang nyan thos kyi sa'am/ rang sangs rgyas kyi sa las mi ldog pa de ni rab 'byor phyir ldog pa'i byang chub sems dpa' sems
360a3(khri pa): dpa' chen po yin te/ phyir ldog pa zhes bya'o/ /rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog pa'i mtshan nyid du rig par bya ste/ rnam pa de dag dang rtags de dag dang mtshan ma de dag dang ldan
360a4(khri pa): pa'i byang chub sems dpa' sems dpa' chen po ni bdud sdig can gyis bla na med pa yang dag par rdzogs pa'i byang chub las bzlog par mi nus so/ /rab 'byor phyir mi ldog pa'i byang chub sems dpa' sems dpa' chen po 'dod na bsam gtan dang po la snyoms par 'jug go/ /de
360a5(khri pa): bzhin du bsam gtan gnyis pa dang / gsum pa dang / bzhi pa la snyoms par 'jug go/ /de bzhin du sbyar te/ 'dod na 'du shes dang tshor ba 'gog pa'i snyoms par 'jug pa'i bar dag la snyoms par 'jug go/ /de bzhin du dran pa nye bar gzhag pa bzhi la snyoms par
360a6(khri pa): 'jug go/ /'phags pa'i lam yan lag brgyad pa'i bar dag la snyoms par 'jug go/ /de bzhin du stong pa nyid dang / mtshan ma med pa dang / smon pa med pa la snyoms par 'jug go/ /mngon par shes pa lnga mngon par sgrub bo/ /de 'dod na bsam gtan bzhi po dag
360a7(khri pa): la snyoms par 'jug ste/ bsam gtan de dag gi dbang gis kyang mi skye'o/ /de bzhin du tshad med pa bzhi dang / gzugs med pa'i snyoms par 'jug pa bzhi la snyoms par 'jug ste/ de dag gi dbang gis kyang mi skye'o/ /de bzhin du dran pa nye bar gzhag pa bzhi dang / yang
360b1(khri pa): dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa sgom ste/ nyan thos kyi sa'am/ rang sangs rgyas kyi sar yang mi ltung ngo / /de bzhin du 'du shes
360b2(khri pa): dang / tshor ba 'gog pa'i snyoms par 'jug pa'i bar la snyoms par 'jug ste/ 'gog pa'i 'bras bu mngon sum du yang mi byed cing / yongs su mi 'dzin to/ /de 'dod na lus gang 'dod pa'i lus de dag yongs su 'dzin to/ /lus yongs su bzung ba des sems can
360b3(khri pa): rnams kyi don byed do/ /rab 'byor rnam pa dang / rtags dang mtshan ma de dag dang ldan pa'i byang chub sems dpa' sems dpa' chen po de ni phyir mi ldog par ston to/ /rab 'byor gzhan yang phyir mi ldog pa'i byang chub sems dpa' sems dpa' chen po ni gzugs lhur len
360b4(khri pa): pa ma yin/ mtshan ma lhur len pa ma yin/ g.yog 'khor lhur len pa ma yin/ sbyin pa lhur len pa ma yin/ tshul khrims lhur len pa ma yin/ bzod pa lhur len pa ma yin/ brtson 'grus lhur len pa ma yin/ bsam gtan lhur len pa ma yin/ shes
360b5(khri pa): rab lhur len pa ma yin/ bsam gtan dang / tshad med pa dang / gzugs med pa'i snyoms par 'jug pa lhur len pa ma yin/ mngon par shes pa lhur len pa ma yin/ dran pa nye bar gzhag pa lhur len pa ma yin/ de bzhin du sbyar te/ sangs rgyas kyi chos ma 'dres pa
360b6(khri pa): brgyad kyi bar lhur len pa ma yin/ sangs rgyas kyi zhing yongs su dag par bya ba lhur len pa ma yin/ sems can rnams yongs su smin par bya ba lhur len pa ma yin/ sangs rgyas la blta ba lhur len pa ma yin/ dge ba'i rtsa ba lhur len pa ma yin no/ /de ci'i phyir zhe na/
360b7(khri pa): rab 'byor 'di ltar byang chub sems dpa' sems dpa' chen po des chos thams cad rang gi mtshan nyid kyis stong zhing nam mkha' dang mtshungs par yang dag par rjes su mthong zhing gang zhig lhur len pa bskyed pa dang / gang du bskyed pa de yang yang dag par rjes su mi mthong ba'i
361a1(khri pa): phyir ro/ /de ci'i phyir zhe na/ rab 'byor 'di ltar byang chub sems dpa' sems dpa' chen po des chos thams cad rang gi mtshan nyid kyis stong zhing / nam mkha' dang mtshungs par yang dag par rjes su mthong ba'i phyir ro/ /rab 'byor byang chub sems
361a2(khri pa): dpa' sems dpa' chen po de ni rnam pa thams cad mkhyen pa nyid yid la byed pa de dang ldan pas spyod lam bzhis 'gro'am/ ldog gam/ 'greng ngam/ 'dug gam nyal yang rung ste/ ji bzhin du 'gro ba dang 'ong ba dang / 'greng ba dang 'dug pa dang nyal bar byed de/ rab
361a3(khri pa): 'byor rnam pa dang / rtags dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par ston to/ /rab 'byor gzhan yang phyir mi ldog pa'i byang chub sems dpa' sems dpa' chen po ni gal te khyim na gnas na yang thabs la
361a4(khri pa): mkhas pas/ sems can rnams kyi don du 'dod pa'i yon tan lnga nye bar bzung nas sems can rnams la sbyin pa sbyin par byed de/ 'di lta ste/ zas 'dod pa rnams la ni zas skom 'dod pa rnams la ni skom sbyin par byed do/ /mi'i yo byad gang yang rung ba dag gi bar du
361a5(khri pa): sbyin par byed do/ /de bdag kyang sbyin pa'i pha rol tu phyin pa la spyod cing gzhan yang sbyin pa'i pha rol tu phyin pa yang dag par 'dzin du 'jug la/ sbyin pa'i pha rol tu phyin pa'i bsngags pa yang rjod cing rjes su dga' bar byed do/ /de ltar gong ma bzhin du shes rab kyi pha rol tu
361a6(khri pa): phyin pa'i bar du sbyar bar bya'o/ /rab 'byor phyir mi ldog pa'i byang chub sems dpa' sems dpa' chen po de khyim du gnas na rdzu 'phrul gyi stobs kyis sprul pa'i rin po che rnam pa sna tshogs kyis 'dzam bu'i gling yongs su bkang ste/ sangs rgyas bcom ldan 'das rnams la
361a7(khri pa): sbyin pa sbyin par byed do/ /de bzhin du sbyar te/ rdzu 'phrul gyi stobs kyis sprul pa'i rin po che rnam pa sna tshogs dag gis stong gsum gyi stong chen po'i 'jig rten gyi khams kyi bar du yongs su bkang ste/ sangs rgyas bcom ldan 'das rnams la sbyin pa sbyin par byed kyang 'dod
361b1(khri pa): pa dag la yongs su mi spyod cing rtag tu tshangs par spyod pa yin te/ mi gtsang ba dang dri nga ba med do/ /de nam yang su la yang pha rol la brnyas pa dang / khyad du gsod pa gang dag gis pha rol mi dga' bar 'gyur ba'i pha rol la brnyas pa dang / khyad du gsod pa mi byed de/
361b2(khri pa): rab 'byor rnam pa dang / rtags dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par bstan to/ /rab 'byor gzhan yang byang chub sems dpa' sems dpa' chen po 'di ni ring po mi thogs par bla na med pa yang dag par
361b3(khri pa): rdzogs pa'i byang chub mngon par rdzogs par 'tshang rgya bar 'gyur ro snyam nas/ bsrung ba dang / yongs su bskyab pa'i phyir gnod sbyin lag na rdo rje rtag tu rgyun mi 'chad par byang chub sems dpa' sems dpa' chen po phyir mi ldog pa'i phyi bzhin 'brang bar 'gyur te/ bla na med
361b4(khri pa): pa yang dag par rdzogs pa'i sangs rgyas nga'i phyi bzhin 'brang ba bzhin no/ /de bzhin du sbyar te/ rdo rje'i rigs lnga brgya'i bar du yang bsrung ba dang yongs su bskyab pa'i phyir rtag tu rgyun mi 'chad par phyi bzhin du 'brang ste/ de la mi rnams sam/ mi ma yin pa rnams kyis
361b5(khri pa): nam yang gnod par byed mi nus te/ de la 'jig rten na lha'am/ bdud dam/ tshangs pa'am/ sus kyang nam yang chos dang 'thun par thub pa med do/ /bla na med pa yang dag par rdzogs pa'i byang chub mngon par rdzogs par sangs rgyas kyi bar du byang chub yid la byed pa
361b6(khri pa): las de'i sems rnam par g.yeng bar mi 'gyur ro/ /nam yang de dbang po ma tshang bar mi 'gyur te/ 'di lta ste/ mig gi dbang po dang / lus kyi dbang po'i bar du ma tshang bar mi 'gyur ro/ /nam du yang 'jig rten las 'das pa'i dbang po lnga dang bral bar mi 'gyur ro/ /lnga
361b7(khri pa): gang zhe na/ 'di lta ste/ dad pa'i dbang po dang / brtson 'grus kyi dbang po dang / dran pa'i dbang po dang / ting nge 'dzin gyi dbang po dang / shes rab kyi dbang po'o/ /de ni skyes bu dam pa yin no/ /gsol pa/ btsun pa bcom ldan 'das byang chub sems dpa' sems dpa'
362a1(khri pa): chen po ji ltar na skyes bu dam pa lags/ bcom ldan 'das kyis bka' stsal pa/ rab 'byor byang chub sems dpa' sems dpa' chen po gang gi sems rnam par rtog pa lnga dang sgrib pa lnga po dag gis nam yang rdzogs pa'i byang chub las rnam par g.yeng bar
362a2(khri pa): mi 'gyur ba ste/ rab 'byor de ltar na byang chub sems dpa' sems dpa' chen po skyes bu dam pa yin te/ rab 'byor rnam pa dang / rtags dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par ston to/ /rab 'byor gzhan
362a3(khri pa): yang phyir mi ldog pa'i byang chub sems dpa' sems dpa' chen po rtag tu byang chub kyi sems de dang ldan pa ni bud med rnams 'gugs par byed pa'i gsang sngags dang / sman dang / sbyar sman dang / gzhan la 'khu ba'i rang bzhin gang dag yin pa de dag thams
362a4(khri pa): cad kyi thams cad rnam pa thams cad kyi thams cad du mi sbyor zhing / srog gi phyir yang bud med 'gugs pa'i thabs gang yang rung ba sbyor bar mi byed de/ skyes pa'am/ bud med dam/ khye'u 'am/ bu mo dag la bu phor 'gyur ro zhe 'am/ bu mor 'gyur ro zhe'am/ rigs 'phan
362a5(khri pa): par 'gyur ro zhe'am tshe ring bar 'gyur ro zhe'am tshe thung bar 'gyur ro zhes cho 'phrul dag gis 'gugs par mi byed cing su la yang phung bar mi byed do/ /de ci'i phyir zhe na/ rab 'byor 'di ltar byang chub sems dpa' sems dpa' chen pos rang gi mtshan nyid kyis stong pa'i chos
362a6(khri pa): rnams la sems can gyi mtshan ma yang yang dag par rjes su mi mthong na/ log par 'tsho ba'i mtshan ma lta smos kyang ci dgos te/ sdig pa'i las rnams byed par 'gyur ba de ni gnas med do/ /des na de'i 'tsho ba yongs su dag pa yin te/ rab 'byor rnam pa dang rtags
362a7(khri pa): dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par ston to/ /rab 'byor gzhan yang rnam pa dang / rtags dang / mtshan ma gang dag dang ldan na phyir mi ldog pa'i byang chub sems dpa' sems dpa' chen po yin par ston pa'i
362b1(khri pa): rnam pa dang / rtags dang mtshan ma de dag bstan gyis de dag legs par rab tu nyon la yid la zung shig dang bshad do/ /btsun pa de ltar 'tshal lo zhes tshe dang ldan pa rab 'byor gyis bcom ldan 'das kyi ltar mnyan pa dang / bcom ldan 'das kyis 'di skad ces bka' stsal to/ /
362b2(khri pa): rab 'byor byang chub sems dpa' sems dpa' chen po shes rab kyi pha rol tu phyin pa zab mo 'di la spyod pa ni/ rdzogs pa'i byang chub kyi yid la byed pa dag dang ma bral bas phung po'i sbyor ba dag la brtson par mi gnas khams dang skye mched kyi sbyor ba dag la brtson par mi gnas so/ /
362b3(khri pa): de ci'i phyir zhe na/ rab 'byor 'di ltar byang chub sems dpa' sems dpa' chen po des phung po dang khams dang skye mched stong pa nyid du legs par bsgoms pa yin zhing / legs par yid la byas pa'i phyir ro/ /de rgyal po'i gtam gyi sbyor ba la brtson par mi gnas so/ /de
362b4(khri pa): ci'i phyir zhe na/ 'di ltar de ni stong pa nyid la legs par gnas pas chos gang la yang ngan pa'am/ mchog tu gyur pa yang dag par rjes su mi mthong ba'i phyir ro/ /de chom rkun gyi gtam gyi sbyor ba la yang brtson par mi gnas so/ /de ci'i phyir zhe na/ 'di ltar de ni rang
362b5(khri pa): gi mtshan nyid kyis stong pa'i chos thams cad la yang / chos gang la yang bsdu ba'am/ dbrog pa yang dag par rjes su mi mthong ba'i phyir ro/ /de dmag gi gtam gyi sbyor ba la yang brtson par mi gnas so/ /de ci'i phyir zhe na/ 'di ltar de ni rang bzhin gyis stong pa
362b6(khri pa): nyid la legs par gnas pas/ chos gang la yang nyung ngu nyid du'am/ mang po nyid du yang dag par rjes su mi mthong ba'i phyir ro/ /de sangs rgyas kyi gtam gyi sbyor ba la yang brtson par mi gnas so/ /de ci'i phyir zhe na/ 'di ltar chos thams cad kyi stong pa nyid la
362b7(khri pa): legs par gnas pas chos gang la yang pa yang dag par rjes su mi mthong ba'i phyir ro/ /de grong dang / grong khyer dang / grong rdal dang / rgyal po'i pho brang 'khor gyi gtam gyi sbyor ba la yang brtson par mi gnas so/ /de ci'i phyir zhe na/ 'di ltar de ni nam mkha' stong pa
363a1(khri pa): nyid la legs par gnas pas/ chos gang la yang bsdu ba'am/ mi bsdu ba yang dag par rjes su mi mthong ba'i phyir ro/ /de dud 'gro'i gtam gyi sbyor ba la yang brtson par mi gnas so/ /de ci'i phyir zhe na/ rab 'byor 'di ltar de yang dag pa'i
363a2(khri pa): mtha' la legs par gnas pas/ chos thams cad la bsdu ba'am/ mi bsdu ba yang dag par rjes su mi mthong zhing chos gang la yang 'phel ba'am 'bri ba yang dag par rjes su mi mthong ba'i phyir ro/ /de bdag dang sems can dang skye ba po dang / srog dang shes pa po dang /
363a3(khri pa): mthong ba po'i bar gyi gtam gyi sbyor ba la brtson par mi gnas so/ /de ci'i phyir zhe na/ 'di ltar chos thams cad srog med pa dang / sems can med par yang dag par rjes su mi mthong ba'i phyir ro/ /de sna tshogs kyi gtam gyi sbyor ba la yang brtson par mi gnas so/ /de
363a4(khri pa): ci'i phyir zhe na/ 'di ltar de shes rab kyi pha rol tu phyin pa la legs par gnas pas/ rnam pa thams cad mkhyen pa nyid dang ldan pa'i yid la byed pa dang nam yang mi 'bral ba'i phyir ro/ /sbyin pa'i pha rol tu phyin pa la spyod de nam yang ser sna'i sbyor ba la brtson par mi gnas
363a5(khri pa): so/ /de bzhin du tshul khrims kyi pha rol tu phyin pa la spyod de/ 'chal pa'i tshul khrims kyi sbyor ba la brtson par mi gnas so/ /bzod pa'i pha rol tu phyin pa la spyod de 'khrug pa dang khro ba'i sbyor ba la brtson par mi gnas so/ /brtson 'grus kyi pha rol tu phyin pa la spyod de/
363a6(khri pa): le lo'i sbyor ba la brtson par mi gnas so/ /bsam gtan gyi pha rol tu phyin pa la spyod de rnam par g.yeng ba'i sbyor ba la brtson par mi gnas so/ /shes rab kyi pha rol tu phyin pa la spyod de/ 'chal pa'i shes rab kyi sbyor ba la brtson par mi gnas so/ /de chos thams cad
363a7(khri pa): stong pa nyid la spyod cing chos 'dod pa yin te/ sems can rnams kyi don kyang byed do/ /chos kyi dbyings la spyod cing / chos tha dad pa'i bsngags pa rjod pa ma yin no/ /de sangs rgyas bcom ldan 'das rnams dang / byang chub sems dpa' sems dpa' chen po rnams la
363b1(khri pa): bshes gnyen du 'dod pa yin te/ bshes gnyen du 'dod pa des chos thos nas nyan thos dang / rang sangs rgyas kyi theg pa pa'i sems can gang dag yin pa de dag la chos de ston cing mos par byed do/ /chos de bstan cing mos par byas nas sems can de dag bla na med pa yang
363b2(khri pa): dag par rdzogs pa'i byang chub yang dag par 'dzin du 'jug go 'dzud do 'god do/ /de de bzhin gshegs pa dgra bcom pa yang dag par rdzogs pa'i sangs rgyas rnams la blta ba dang / mchod pa dang bsnyen bkur bya ba'i phyir 'jig rten gyi khams gang na bzhugs shing gzhes
363b3(khri pa): pa der skyes te/ de bzhin gshegs pa dgra bcom pa yang dag par rdzogs pa'i sangs rgyas de dag mthong zhing 'di lta ste/ rdzogs pa'i byang chub yid la byed pa'i yid la byed pa de dag gis nyin mtshan du gnas so/ /de ci'i phyir zhe na/ rab 'byor 'di ltar phyir mi ldog pa'i byang
363b4(khri pa): chub sems dpa' sems dpa' chen po rnams ni phal cher 'dod pa'i khams dang ldan pa'i yid la bya ba dag bskyed nas/ dge ba bcu'i las kyi lam rnams la gnas te/ gang na de bzhin gshegs pa dgra bcom pa yang dag par rdzogs pa'i sangs rgyas rnams mngon du gyur cing
363b5(khri pa): mthong ba'i sangs rgyas kyi zhing de dag tu smon lam gyi dbang gis skye ba dang / de bzhin du bsam gtan dang po bskyed cing / bsam gtan bzhi pa'i bar du bskyed nas smon lam gyi dbang gis sangs rgyas kyi zhing de dag tu skye'o/ /rab 'byor rnam pa dang rtags dang / mtshan ma de dag dang
363b6(khri pa): ldan pa'i byang chub sems dpa' sems dpa' chen po ni phyir mi ldog par ston to/ /rab 'byor gzhan yang phyir mi ldog pa'i byang chub sems dpa' sems dpa' chen po shes rab kyi pha rol tu phyin pa la spyod/ bsam gtan gyi pha rol tu phyin pa la spyod pa nas/ dngos po med pa'i ngo bo
363b7(khri pa): nyid stong pa nyid kyi bar la spyod/ dran pa nye bar gzhag pa rnams la spyod/ de bzhin du sbyar te/ sangs rgyas kyi chos ma 'dres pa brgyad kyi bar la spyod pa de 'di snyam du bdag ni phyir mi ldog pa'am/ phyir mi ldog pa ma yin no snyam du de the tshom rnam pa thams cad du mi skye'o/ /de ci'i phyir
364a1(khri pa): zhe na/ de rang gi sa la the tshom med de/ rang gi sa la the tshom med pas/ chos rnams shin tu yongs su shes pa'i phyir ro/ /de ci'i phyir zhe na/ 'di ltar de ni phyir mi ldog pa'am/ phyir mi ldog pa ma yin pa'i chos phra rab tsam yang yang dag par rjes su mi mthong
364a2(khri pa): ba'i phyir ro/ /rab 'byor 'di lta ste/ dper na rgyun du zhugs pa'i gang zag ni rgyun du zhugs pa'i 'bras bu de la som nyi med cing the tshom mi za'o/ /rab 'byor de bzhin du phyir mi ldog pa'i byang chub sems dpa' sems dpa' chen po yang phyir mi ldog pa'i sa de la som nyi med cing
364a3(khri pa): the tshom mi za'o/ /de phyir mi ldog pa'i sa de la gnas nas/ sangs rgyas kyi zhing yang yongs su dag par byed do/ /sems can rnams yongs su smin par byed do/ /bdud kyi las skyes shing byung ba dag kyang shes te/ bdud kyi las kyi dbang du yang mi 'gro'o/ /bdud
364a4(khri pa): kyi las thams cad shes nas kyang rnam par 'joms so/ /rnam par 'thor ro/ /rab 'byor 'di lta ste dper na/ mtshams med pa byed pa'i mi ni 'chi ka'i bar du yang rtag tu mtshams med pa'i sems dang mi 'bral zhing / de'i mtshams med pa'i sems de rjes su 'brang
364a5(khri pa): ste/ mtshams med pa'i sems de ni thabs thams cad kyis kyang gzhil bar mi nus shing / de'i kun nas ldang ba'i sems de ni 'chi ka'i bar du yang rjes su 'brang ngo / /rab 'byor de bzhin du phyir mi ldog pa'i byang chub sems dpa' sems dpa' chen po'i phyir mi ldog pa'i sems de yang
364a6(khri pa): phyir mi ldog pa'i sa la gnas par gyur nas mi g.yo ste/ lha dang mi dang lha ma yin du bcas pa'i 'jig rten gyis bla na med pa yang dag par rdzogs pa'i byang chub las phyir zlog par mi nus so/ /de ci'i phyir zhe na/ 'di ltar phyir mi ldog pa'i byang chub sems dpa' sems dpa' chen po de ni lha dang mi
364a7(khri pa): dang lha ma yin du bcas pa'i 'jig rten las 'das nas yang dag pa nyid skyon med pa la zhugs te/ rang gi sa la gnas nas byang chub sems dpa'i mngon par shes pa rnams kyis dam pa'i pha rol tu phyin pas sangs rgyas kyi zhing yang yongs su dag par byed/ sems can rnams kyang yongs
364b1(khri pa): su smin par byed de/ sangs rgyas bcom ldan 'das la blta ba dang phyag bya ba dang / dam pa'i chos kyang mnyan pa'i phyir/ sangs rgyas kyi zhing nas sangs rgyas kyi zhing du 'gro ste/ sangs rgyas kyi zhing de dag tu sangs rgyas bcom ldan 'das nyan thos kyi dge 'dun dang bcas pa rnams
364b2(khri pa): la dge ba'i rtsa ba rnams skyed cing / sangs rgyas bcom ldan 'das de dag la yongs su 'dri bar byed/ yongs su zhu bar byed/ bsnyen bkur byed pa'i phyir ro/ /shes rab kyi pha rol tu phyin pa las bstan pa'i bdud kyi las gang dag yin pa de dag kyang khong du chud de/ bdud kyi las
364b3(khri pa): skyes shing byung ba rnams kyang shes rab kyi pha rol tu phyin pa sgom pa dang / thabs la mkhas pas yang dag pa'i mtha' la sbyor bar byed cing de rang gi sa la nam yang nem nur med cing / the tshom mi za la yid gnyis mi skyed do/ /de ci'i phyir zhe na/ rab 'byor 'di ltar de yang dag pa'i
364b4(khri pa): mtha' la nem nur dang / yid gnyis dang the tshom mi za zhing yang dag pa'i mtha' la gcig gam gnyis su rnam par mi rtog ste/ de ltar shes pas de tshe brjes nas kyang nyan thos dang / rang sangs rgyas kyi sar sems mi skyed pa'i phyir ro/ /de ci'i phyir zhe na/ rab 'byor 'di
364b5(khri pa): ltar byang chub sems dpa' sems dpa' chen po ni rang gi mtshan nyid kyis stong pa'i chos rnams la chos gang yang skye ba'am/ 'gag pa'am kun nas nyon mongs pa'am/ rnam par byang bar yang dag par rjes su mi mthong ba'i phyir ro/ /rab 'byor byang chub sems dpa' sems
364b6(khri pa): dpa' chen po de srid pa las 'das nas kyang 'di snyam du bdag ni bla na med pa yang dag par rdzogs pa'i byang chub mngon par rdzogs par 'tshang rgya bar 'gyur snyam mam/ 'on te mngon par rdzogs par 'tshang rgya bar mi 'gyur snyam du mi sems so/ /de ci'i phyir zhe na/ rab 'byor 'di
364b7(khri pa): ltar bla na med pa yang dag par rdzogs pa'i byang chub rang gi mtshan nyid kyis stong pa'i phyir ro/ /rab 'byor byang chub sems dpa' sems dpa' chen po rang gi sa la de ltar gnas pa de ni gzhan gyi dring mi 'jog pa yin/ sems can thams cad kyis mi thub pa yin no/ /de ci'i phyir
365a1(khri pa): zhe na/ rab 'byor 'di ltar phyir mi ldog pa'i byang chub sems dpa' sems dpa' chen po de ltar gnas pa ni mi 'phrogs pa'i ye shes dang ldan pa'i phyir te/ rab 'byor gal te phyir mi ldog pa'i byang chub sems dpa' sems dpa' chen po'i drung du bdud sdig can
365a2(khri pa): sangs rgyas kyi cha byad kyis 'ongs nas/ 'di skad du kye rigs kyi bu khyod tshe 'di nyid la nyon mongs pa thams cad zad pa'i dgra bcom pa nyid thob par gyis shig /khyod ni sangs rgyas bcom ldan 'das rnams kyis bla na med pa yang dag par rdzogs pa'i byang chub tu lung ma bstan to/ /
365a3(khri pa): sangs rgyas bcom ldan 'das de dag gis khyod bla na med pa yang dag par rdzogs pa'i byang chub tu lung bstan par 'gyur ba'i mi skye ba'i chos la bzod pa yang khyod kyis ma thob bo/ /rnam pa gang dag dang / rtags gang dag dang / mtshan ma gang dag dang ldan na/ bla na med pa yang
365a4(khri pa): dag par rdzogs pa'i byang chub tu lung bstan par 'gyur ba'i rnam pa de dag dang rtags de dag dang / mtshan ma de dag kyang khyod la med do zhes zer yang byang chub sems dpa' sems dpa' chen po des sgra de thos nas mi zhum mi 'gong zhing de'i sems gzhan du mi 'gyur la yid
365a5(khri pa): skrag par mi 'gyur na/ rab 'byor byang chub sems dpa' sems dpa' chen po des bdag ni de bzhin gshegs pa dgra bcom pa yang dag par rdzogs pa'i sangs rgyas de dag gis bla na med pa yang dag par rdzogs pa'i byang chub tu lung bstan to snyam du rig par bya'o/ /de
365a6(khri pa): ci'i phyir zhe na/ rab 'byor 'di ltar de 'di snyam du chos gang dag dang ldan na/ sangs rgyas bcom ldan 'das rnams kyis byang chub sems dpa' sems dpa' chen po bla na med pa yang dag par rdzogs pa'i byang chub tu lung bstan par 'gyur ba'i chos de dag bdag la yod do snyam du
365a7(khri pa): sems pa'i phyir ro/ /rab 'byor gal te byang chub sems dpa' sems dpa' chen po de'i drung du bdud sdig can sangs rgyas kyi cha byad kyis 'ongs nas 'di skad ces khyod nyan thos sam/ rang sangs rgyas su gyis shig /khyod bla na med pa yang dag par rdzogs pa'i byang chub kyis ci
365b1(khri pa): zhig bya zhes zer zhing / rnam grangs du mas nyan thos kyi sa'am/ rang sangs rgyas kyis yang dag par 'dzin du 'jug kyang / byang chub sems dpa' sems dpa' chen po de 'di snyam du 'di ni de bzhin gshegs pa'am/ de bzhin gshegs pa'i nyan thos ma yin gyi/ kye ma
365b2(khri pa): 'di ni bdud dam bdud sdig can gyis sprul pa'i mi zhig bdag gi gan du 'ongs nas nyan thos kyi sa'am/ rang sangs rgyas kyis 'dzin du 'jug pa yin gyi/ de bzhin gshegs pa dgra bcom pa yang dag par rdzogs pa'i sangs rgyas ni/ byang chub sems dpa' sems dpa'
365b3(khri pa): chen po nyan thos kyi sa'am/ rang sangs rgyas kyi sa yang dag par 'dzin du 'jug par mi mdzad do snyam du sems na/ rab 'byor rnam pa dang rtags dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog pa yin par rig par bya'o/ /rab
365b4(khri pa): 'byor gal te byang chub sems dpa' sems dpa' chen po dag shin tu rgyas pa'i mdo sde dag klog cing kha ton du byed pa'i drung du bdud dam bdud sdig can gyis byin gyis brlabs pa'i mi zhig 'ongs nas 'di skad ces/ kye rigs kyi bu gang la khyod spyod pa'i mdo sde de dag ni de bzhin
365b5(khri pa): gshegs pas bshad pa'i shin tu rgyas pa'i mdo sde ma yin/ nyan thos kyis bshad pa ma yin gyi bdud kyis bshad pa dang gzhan mu stegs can gyis bshad pa yin te/ de dag ni shin tu rgyas pa'i mdo sde ma yin no zhes zer na/ de la byang chub sems dpa' sems dpa'
365b6(khri pa): chen po des kye ma gang bdag bla na med pa yang dag par rdzogs pa'i byang chub dang 'bral bar byed cing byang chub kyi lam las 'dun pa zlog par byed pa 'di ni bdud dam bdud sdig can gyis byin gyis brlabs pa'i mi zhig yin no snyam du rig par byed na/ rab 'byor byang chub sems dpa'
365b7(khri pa): sems dpa' chen po de ni sngon gyi de bzhin gshegs pa dgra bcom pa yang dag par rdzogs pa'i sangs rgyas rnams kyis bla na med pa yang dag par rdzogs pa'i byang chub tu lung bstan par rig par bya'o/ /byang chub sems dpa' sems dpa' chen po de phyir mi ldog pa'i sa la gnas
366a1(khri pa): par rig par bya'o/ /de ci'i phyir zhe na/ rab 'byor 'di ltar phyir mi ldog pa'i byang chub sems dpa' sems dpa' chen po rnams kyi rnam pa dang / rtags dang / mtshan ma gang dag yin pa'i rnam pa dang / rtags dang / mtshan ma de dag de
366a2(khri pa): la yod cing snang ba'i phyir ro/ /rab 'byor gzhan yang phyir mi ldog pa'i byang chub sems dpa' sems dpa' chen po dam pa'i chos yongs su gzung ba'i ched du bdag gi srog kyang yongs su gtong bar byed la/ chos de ni yongs su mi gtong ngo / /de ci'i
366a3(khri pa): phyir zhe na/ 'di ltar de 'di snyam du sems te/ dam pa'i chos yongs su gzung ba byas na 'das pa dang / ma byon pa dang / da ltar byung ba'i sangs rgyas bcom ldan 'das rnams la mchod par 'gyur/ de dag gi dam pa'i chos kyang yongs su gzung
366a4(khri pa): bar byas par 'gyur ro snyam pa'i phyir ro/ /de la chos gang gi ched du byang chub sems dpa' sems dpa' chen po de srog kyang yongs su gtong bar byed la/ chos de ni yongs su mi gtong ba gang zhe na/ rab 'byor 'di la de bzhin gshegs pa dgra bcom
366a5(khri pa): pa yang dag par rdzogs pa'i sangs rgyas rnams chos thams cad stong zhes ston pa ste/ de la mi blun po kha cig ni 'di ni chos ma yin/ 'di ni 'dul ba ma yin/ 'di ni ston pa'i bstan pa ma yin/ 'di ni rdzogs pa'i byang chub tu 'gro ba'i lam ma yin no
366a6(khri pa): zhes phyir zlog par byed cing phyir rgol te/ rab 'byor dam pa'i chos de'i ched du byang chub sems dpa' sems dpa' chen po rang gi srog kyang yongs su gtong bar byed do/ /de 'di snyam du sems te/ de bzhin gshegs pa dgra bcom pa yang dag par rdzogs pa'i sangs
366a7(khri pa): rgyas gang dag ma 'ongs pa na 'byung ba de dag gi nang du bdag kyang grangs su chud par bya'o/ /bdag kyang der lung bstan par bya'o/ /chos de'i ched du bdag gi srog kyang yongs su gtang bar bya'o snyam du sems so/ /rab 'byor byang chub sems dpa'
366b1(khri pa): sems dpa' chen po des don gyi dbang 'di mthong bas dam pa'i chos kyi ched du rang gi srog kyang yongs su gtong bar byed do/ /rab 'byor rnam pa dang / rtags dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog
366b2(khri pa): pa yin par rig par bya'o/ /rab 'byor gzhan yang phyir mi ldog pa'i byang chub sems dpa' sems dpa' chen po ni de bzhin gshegs pa dgra bcom pa yang dag par rdzogs pa'i sangs rgyas kyi chos bstan pa'i chos de la som nyi med cing the tshom mi za ste/ chos
366b3(khri pa): de la yid gnyis gcig tsam yang mi skyed do/ /chos de thos kyang 'dzin to/ /bzung nas kyang bla na med pa yang dag par rdzogs pa'i byang chub mngon par rdzogs par sangs rgyas kyi bar du chud za bar mi byed do/ /de ci'i phyir zhe na/ 'di ltar gzungs rab
366b4(khri pa): tu thob pa'i phyir ro/ /de nas bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das gzungs gang thob pas byang chub sems dpa' sems dpa' chen po phyir mi ldog pa de bzhin gshegs pas gsungs pa'i
366b5(khri pa): mdo sde rnams chab mi 'tshal bar bgyid lags/ bcom ldan 'das kyis bka' stsal pa/ rab 'byor mi zad pa'i za ma tog gi gzungs shin tu thob pa dang / de bzhin du rgya mtsho'i phyag rgya dang / pad ma bkod pa'i gzungs shin tu thob pas phyir mi ldog pa'i byang chub
366b6(khri pa): sems dpa' sems dpa' chen po de bzhin gshegs pas gsungs pa'i mdo sde rnams thos nas chud za bar mi byed do/ /gsol pa/ btsun pa bcom ldan 'das byang chub sems dpa' sems dpa' chen po de bzhin gshegs pas gsungs pa'i mdo sde
366b7(khri pa): kho na thos nas som nyi ma mchis shing the tshom mi 'tshal la/ gong du yang 'dzin par bgyid cing tshul bzhin yid la bgyid pa'i bar du bgyid la/ chab mi 'tshal bar bgyid du bas kyi/ nyan thos kyis bshad pa rnams la ma lags sam/ lhas bshad
367a1(khri pa): pa rnams la ma lags sam/ klus bshad pa rnams la ma lags sam/ gnod sbyin gyis bshad pa rnams la ma lags sam/ lha ma yin dang / nam mkha' lding dang / mi'am ci'am lto 'phye chen pos bshad pa'i mdo
367a2(khri pa): sde rnams thos nas kyang som nyi ma mchis shing the tshom mi 'tshal la/ gong du yang 'dzin par bgyid lags sam/ bcom ldan 'das kyis bka' stsal pa/ rab 'byor byang chub sems dpa' sems dpa' chen po ni sems can rnams kyi skad dang sgra
367a3(khri pa): dang / brda dang / bsnyad pa dang / brjod pa thams cad la som nyi med cing the tshom mi za la yid gnyis med pa yin no/ /skad dang / sgra dang / brda dang / bsnyad pa dang / brjod pa rnams thos ma thag tu 'dzin cing chud za bar mi byed do/ /de dag gi
367a4(khri pa): don kyang de kho na nyid du shes te/ gzungs 'di dag shin tu thob pa'i phyir ro/ /rab 'byor rnam pa dang / rtags dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog pa yin par rig par bya'o/ /shes rab kyi pha
367a5(khri pa): rol tu phyin pa khri pa las/ phyir mi ldog pa'i le'u zhes bya ste sum cu gcig pa'o// //de nas bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das gal te phyir mi ldog pa'i byang chub sems
367a6(khri pa): dpa' sems dpa' chen po yon tan gyi chos de lta bu dang ldan pa gang la gnas nas/ myur du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba'i lam gyi rnam pa ni ji lta bu zhig lags/ sangs rgyas bcom
367a7(khri pa): ldan 'das rnams kyi byang chub ni gang lags/ bcom ldan 'das kyis bka' stsal pa/ rab 'byor pha rol tu phyin pa drug ni byang chub sems dpa' sems dpa' chen po'i lam yin no/ /byang chub kyi phyogs kyi chos sum cu rtsa bdun dang / rnam par thar
367b1(khri pa): pa'i sgo gsum dang / stong pa nyid bcu bzhi dang / rnam par thar pa brgyad dang / mthar gyis gnas pa'i snyoms par 'jug pa dgu dang / de bzhin gshegs pa'i stobs bcu dang / mi 'jigs pa bzhi dang / sangs rgyas kyi chos ma 'dres pa
367b2(khri pa): brgyad kyi bar dag ni byang chub sems dpa' sems dpa' chen po'i lam yin te/ rab 'byor de lta mod kyi chos thams cad kyang byang chub sems dpa' sems dpa' chen po'i lam yin no/ /rab 'byor 'di ji snyam du sems gang la bslabs nas/ bla
367b3(khri pa): na med pa yang dag par rdzogs pa'i byang chub mngon par rdzogs par 'tshang rgya bar bya ba gang la byang chub sems dpa' sems dpa' chen pos bslab par mi bya ba'i chos 'ga' zhig yod snyam mam/ rab 'byor gang la byang chub sems dpa' sems dpa' chen
367b4(khri pa): pos bslab par mi bya ba'i chos 'di ni 'ga' yang med do/ /de ci'i phyir zhe na/ byang chub sems dpa' sems dpa' chen po dag chos thams cad la ma bslabs par rnam pa thams cad mkhyen pa nyid thob par nus pa med pa'i phyir ro/ /de skad ces bka'
367b5(khri pa): stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das gal te chos thams cad ngo bo nyid kyis stong pa lags na 'di lta ste/ chos gang 'jig rten pa'am/ 'jig rten las 'das pa
367b6(khri pa): 'am/ zag pa dang bcas pa'am/ zag pa ma mchis pa'am/ 'dus byas sam/ 'dus ma byas sam/ so so'i skye bo'i chos sam/ rgyun du zhugs pa'i chos sam/ lan cig phyir 'ong ba'i chos sam/ phyir mi 'ong ba'i chos sam/ dgra bcom
367b7(khri pa): pa'i chos sam/ rang sangs rgyas kyi chos sam/ yang dag par rdzogs pa'i sangs rgyas kyi chos zhes bgyi bar 'di nas sam/ 'dis sam/ 'di zhes rig par bgyi ba gang la ji ltar byang chub sems dpa' sems dpa' chen pos chos rnams la tha dad du bgyid
368a1(khri pa): lags/ bcom ldan 'das kyis bka' stsal pa/ rab 'byor de de bzhin no/ /ji skad smras pa de bzhin te/ chos thams cad ni ngo bo nyid kyis stong ngo / /rab 'byor gal te chos thams cad stong pa ma yin du zin na/ byang chub sems
368a2(khri pa): dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang mi rgya ba zhig na/ rab 'byor gang gi phyir chos thams cad ngo bo nyid kyis stong pa de'i phyir byang chub sems dpa' sems dpa' chen po bla na med pa yang dag par rdzogs
368a3(khri pa): pa'i byang chub mngon par rdzogs par 'tshang rgya'o/ /rab 'byor gang yang 'di skad ces gal te chos thams cad ngo bo nyid kyis stong na 'di lta ste/ chos gang 'jig rten pa'am/ 'jig rten las 'das pa'am/ yang dag par rdzogs pa'i sangs rgyas kyi chos kyi
368a4(khri pa): bar du 'di nas sam 'dis sam/ 'di zhes rig par bya ba gang la ji ltar byang chub sems dpa' sems dpa' chen pos chos rnams la tha dad du byed ces zer ba ni/ rab 'byor gal te sems can de dag gis chos thams cad ngo bo nyid kyis stong par de ltar shes
368a5(khri pa): na ni byang chub sems dpa' sems dpa' chen pos chos thams cad la bslabs nas rnam pa thams cad mkhyen pa nyid thob par mi 'gyur ba zhig na/ rab 'byor gang gi phyir sems can de dag gis chos thams cad stong par mi shes pa de'i phyir/ byang chub sems
368a6(khri pa): dpa' sems dpa' chen pos chos thams cad la bslabs nas/ bla na med pa yang dag par rdzogs pa'i byang chub mngon par rdzogs par 'tshang rgya zhing / sangs rgyas nas kyang chos rnam par gzhag pa byas nas/ sems can rnams la chos ston to/ /rab 'byor
368a7(khri pa): byang chub sems dpa' sems dpa' chen po byang chub sems dpa'i lam gang la slob pas thog ma nyid du 'di ltar brtag par bya ste/ mngon par zhen pa ma gtogs par 'di la chos gang ngo bo nyid kyis dmigs pa ni 'ga' yang med de/ 'dir bdag gis chos
368b1(khri pa): rnams kyi ngo bo nyid la brtags nas chos gang yang ma dmigs na/ ci'i phyir bdag chos rnams la mngon par zhen par bya snyam du brtag par bya'o/ /rab 'byor da ltar byang chub sems dpa' sems dpa' chen po chos kyi ngo bo nyid la rtog na/ yang na pha rol tu phyin
368b2(khri pa): pa drug gam/ yang na byang chub kyi phyogs kyi chos sum cu rtsa bdun nam/ yang na rgyun du zhugs pa'i 'bras bu'am/ yang na lan cig phyir 'ong ba'i 'bras bu'am/ yang na phyir mi 'ong ba'i 'bras bu'am/ yang na dgra bcom pa nyid dam/ yang na rang
368b3(khri pa): byang chuba'am/ yang na bla na med pa yang dag par rdzogs pa'i byang chuba'am/ chos gang la yang mngon par zhen pa med do/ /de ci'i phyir zhe na/ 'di ltar des chos thams cad ngo bo nyid kyis stong par mthong ste/ stong pa nyid ni stong pa nyid la mngon par zhen
368b4(khri pa): pa med pa'i phyir te/ stong pa nyid kyang dmigs su med na/ stong pa nyid la mngon par zhen pa lta smos kyang ci dgos te/ rab 'byor de ltar na byang chub sems dpa' sems dpa' chen po chos thams cad la mngon par zhen pa med par gnas so/ /bslab pa
368b5(khri pa): gang la bslabs shing bslab pa gang la gnas nas/ sems can thams cad kyi spyod pa la rnam par lta bar byed de/ 'di dag gang la spyod ces bltas na yod pa ma yin pa la 'dzin pa'o/ /yod pa ma yin pa la 'dzin pa la spyod pa'i sems can de dag mthong nas
368b6(khri pa): kyang de 'di snyam du sems te/ sems can 'di dag ni yod pa ma yin pa la 'dzin pa las dgrol sla ba dag go snyam nas shes rab kyi pha rol tu phyin pa la gnas shing / thabs la mkhas pas sems can de dag yod pa ma yin pa la 'dzin pa de dang bral bar byed do/ /
368b7(khri pa): bral nas kyang chos drug la 'jug par byed de/ 'di skad ces kye sems can dag sbyin pa dag byin cig dang / khyod longs spyod rnams dang bral bar mi 'gyur ro/ /longs spyod de dag gis kyang rlom sems su ma byed cig /de la snying po cung zad kyang med do/ /de
369a1(khri pa): bzhin du tshul khrims srungs shig / bzod pa sgrubs shig /de bzhin du brtson 'grus rtsoms shig /de bzhin du bsam gtan rnams la snyoms par zhugs shig /de bzhin du shes rab sgoms shig /de dag gis rlom sems su yang
369a2(khri pa): ma byed cig / de dag la snying po cung zad kyang med do/ /de bzhin du rgyun du zhugs pa'i 'bras bu la gnas par gyis shig /des rlom sems su yang ma byed cig /de bzhin du dgra bcom pa nyid kyi bar la gnas par gyis shig /des rlom sems su yang ma
369a3(khri pa): byed cig / de bzhin du rang byang chub la gnas par gyis shig /de bzhin du bla na med pa yang dag par rdzogs pa'i byang chub la gnas par gyis shig /de bzhin du sangs rgyas kyi chos thams cad la gnas par gyis shig /de dag gis rlom sems su yang ma
369a4(khri pa): byed cig / de dag la snying po cung zad kyang med do zhes ston te/ de sems can de dag la de skad 'doms de skad rjes su ston cing de byang chub kyi lam la spyod de/ chos gang la yang mngon par zhen par mi 'gyur ro/ /de ci'i phyir zhe na/ ngo bo nyid kyis stong pa nyid
369a5(khri pa): kyi phyir gang gis de dag mngon par zhen par 'gyur ba dang / gang du de dag mngon par zhen par 'gyur ba dang / gang de dag mngon par zhen par 'gyur ba de dag gi ngo bo nyid med de/ chos thams cad la mngon par zhen pa med pa'i phyir ro/ /de ltar byang chub sems
369a6(khri pa): dpa' sems dpa' chen po rdzogs pa'i byang chub kyi lam la spyod cing / chos gang la yang mi gnas pa ste/ de yang gnas pa med pa'i tshul gyis gnas so/ /sbyin pa'i pha rol tu phyin pa la spyod de de la yang mi gnas so/ /de bzhin du tshul khrims kyi pha rol
369a7(khri pa): tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la spyod de de la yang mi gnas so/ /de bsam gtan dang po la snyoms par 'jug ste/ de la yang mi
369b1(khri pa): gnas so/ /de ci'i phyir zhe na/ 'di ltar bsam gtan ni ngo bo nyid kyis stong la gang snyoms par 'jug pa de yang stong zhing / rnam pa gang dag yin pa'i rnam pa de dag kyang stong pa'i phyir ro/ /de bzhin du bsam gtan bzhi pa'i bar la yang sbyar bar bya'o/ /de bzhin du
369b2(khri pa): byams pa dang / snying rje dang / dga' ba dang / btang snyoms la yang snyoms par 'jug ste de dag la yang mi gnas so/ /de bzhin du gzugs med pa'i snyoms par 'jug pa bzhi dang / rnam par thar pa brgyad dang / mthar gyis snyoms par 'jug pa dgu la yang
369b3(khri pa): snyoms par 'jug ste de dag la yang mi gnas so/ /de bzhin du rgyun du zhugs pa'i 'bras bu yang 'thob ste de la yang mi gnas so/ /dgra bcom pa nyid kyi bar du yang 'thob ste de la yang mi gnas so/ /de bzhin du rang byang chub kyang 'thob ste de la yang mi gnas
369b4(khri pa): so/ /de ci'i phyir zhe na/ rnam pa gnyis kyi phyir te/ 'bras bu de dag ngo bo nyid kyis med pa dang / de gang la gnas pa de tsam gyis chog par 'dzin par mi byed pa'o/ /de 'di snyam du sems te/ bdag gis rgyun du zhugs pa'i 'bras bu 'thob par mi bya ba dag gis de
369b5(khri pa): la gnas par mi bya'o/ /de bzhin du rang sangs rgyas kyi sa'i bar la gnas par mi bya'o snyam mo/ /de ci'i phyir zhe na/ 'di ltar de 'di snyam du sems te/ bdag ni the tshom med par bla na med pa yang dag par rdzogs pa'i byang chub tu mngon par rdzogs par 'tshang rgya'o/ /
369b6(khri pa): chos de dag kyang 'di nyid la yod do snyam du sems pa'i phyir ro/ /de ltar byang chub sems dpa' sems dpa' chen po des sems dang po bskyed phyin chad/ bla na med pa yang dag par rdzogs pa'i byang chub kyi sems ma gtogs par nam yang sems gang yang rung ba ma bskyed
369b7(khri pa): do/ /sa dang po nas bzung ste sa bcu pa'i bar du yang de bzhin te/ bla na med pa yang dag par rdzogs pa'i byang chub kyi sems 'ba' zhig go/ /rab 'byor byang chub sems dpa' sems dpa' chen po rnam par mi g.yeng ba'i yid kyis lus sam ngag gam/ yid kyis rnam pa gang dang gang
370a1(khri pa): gnon pa ni thams cad du yang byang chub kyi sems dang lhan cig pa ste/ byang chub kyi sems de nyid la gnas nas/ byang chub kyi lam la rnam par g.yeng ba mi skyed do/ /de nas bcom ldan 'das la tshe dang ldan pa rab 'byor gyis 'di skad ces gsol to/ /btsun
370a2(khri pa): pa bcom ldan 'das gal te chos thams cad ma skyes pa lags na/ btsun pa bcom ldan 'das ci lam skyes pas byang chub 'thob lags sam/ bcom ldan 'das kyis bka' stsal pa/ rab 'byor de ni ma yin no/ /gsol pa/ ci lam ma skyes pas byang chub 'thob
370a3(khri pa): lags sam/ bcom ldan 'das kyis bka' stsal pa/ rab 'byor de ni ma yin no/ /gsol pa/ 'o na ci lam skyes pa yang ma lags/ ma skyes pa yang ma lags pas byang chub 'thob lags sam/ bcom ldan 'das kyis bka' stsal pa/ rab 'byor de ni ma yin no/ /
370a4(khri pa): gsol pa/ btsun pa bcom ldan 'das 'o na gang gis byang chub 'thob lags/ bcom ldan 'das kyis bka' stsal pa/ rab 'byor byang chub ni lam gyis kyang mi 'thob la/ lam ma yin pas kyang mi 'thob bo/ /de ci'i phyir zhe na/ rab 'byor byang chub nyid lam yin la/ lam nyid
370a5(khri pa): byang chub yin pa'i phyir ro/ /gsol pa/ btsun pa bcom ldan 'das gal te byang chub nyid lam lags la/ lam nyid byang chub lags na/ de'i slad du byang chub sems dpa' sems dpa' chen pos byang chub de thob pa nyid lags na/ ci'i slad du de bzhin gshegs pa dgra
370a6(khri pa): bcom pa yang dag par rdzogs pa'i sangs rgyas kyis stobs bcu dang / sangs rgyas kyi chos ma 'dres pa brgyad kyi bar dag yang dang yang bstan pa mdzad/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor 'di ji
370a7(khri pa): snyam du sems/ sangs rgyas kyis byang chub 'thob bam/ gsol pa/ btsun pa bcom ldan 'das de ni ma lags so/ /de ci'i slad du zhe na/ bcom ldan 'das sangs rgyas nyid kyang byang chub lags la/ byang chub nyid kyang sangs rgyas lags pa'i slad du'o/ /bcom ldan 'das kyis bka' stsal pa/
370b1(khri pa): rab 'byor gang yang 'di skad ces gal te byang chub nyid lam yin la/ lam nyid kyang byang chub yin na/ byang chub sems dpas byang chub thob pa nyid ma yin nam zhes zer ba ni/ rab 'byor 'di la byang chub sems dpa' sems dpa' chen pos pha rol tu phyin pa drug yongs su rdzogs par byas/
370b2(khri pa): de bzhin du byang chub kyi phyogs kyi chos sum cu rtsa bdun dang / de bzhin du de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad yongs su
370b3(khri pa): rdzogs par byas nas rdo rje lta bu'i ting nge 'dzin skad cig gcig dang ldan pa'i shes rab kyis bla na med pa yang dag par rdzogs pa'i byang chub mngon par rdzogs par 'tshang rgya ste/ sangs rgyas nas bar der byang chub sems dpa' chos thams cad la dbang sgyur ba'i de bzhin gshegs pa zhes ston
370b4(khri pa): to/ /de nas bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das byang chub sems dpa' sems dpa' chen po ji ltar sangs rgyas kyi zhing yongs su dag par bgyid lags/ de skad ces gsol pa dang / bcom ldan 'das kyis
370b5(khri pa): tshe dang ldan pa rab 'byor la 'di skad ces bka' stsal to/ /rab 'byor 'di la byang chub sems dpa' sems dpa' chen po ni dang po sems bskyed pa nas bzung ste/ srid pa tha ma'i bar du gzhan dag gi lus kyi gnas ngan len dang / ngag gi gnas ngan len dang / yid kyi gnas ngan len yongs su dag
370b6(khri pa): par byed do/ /gsol pa/ btsun pa bcom ldan 'das byang chub sems dpa' sems dpa' chen po'i lus kyi gnas ngan len gang lags/ ngag gi gnas ngan len gang lags/ yid kyi gnas ngan len gang lags/ bcom ldan 'das kyis bka' stsal pa/ srog gcod pa dang / ma byin par
370b7(khri pa): len pa dang / 'dod pas log par g.yem pa de ni lus kyi gnas ngan len yin no/ /du smra ba dang / phra ma dang / ngag rtsub po dang / tshig kyal pa gang yin pa de ni ngag gi gnas ngan len yin no/ /brnab sems dang / gnod sems dang / log par lta ba de ni yid kyi gnas ngan len yin no// //
371a1(khri pa): shes rab kyi pha rol tu phyin pa khri pa/ bam po sum cu gsum pa/ rab 'byor gzhan yang tshul khrims kyi phung po yongs su ma dag pa gang yin pa de ni lus kyi gnas ngan len dang / ngag gi gnas ngan len yin no/ /ser
371a2(khri pa): sna'i sems gang yin pa dang / 'chal pa'i tshul khrims kyi sems dang / 'khrug pa'i sems dang / le lo'i sems dang / mnyam par ma bzhag pa'i sems dang / 'chal pa'i shes rab kyi sems gang yin pa de ni yid kyi gnas ngan len yin no/ /
371a3(khri pa): rab 'byor gzhan yang dran pa nye bar gzhag pa bzhi dang bral ba'i sems gang yin pa dang / de bzhin du yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags
371a4(khri pa): pa'i lam yan lag brgyad pa dang / rnam par thar pa'i sgo gsum dang bral ba'i sems gang yin pa de ni byang chub sems dpa' sems dpa' chen po'i lus kyi gnas ngan len dang / ngag gi gnas ngan len dang / yid kyi gnas ngan len yin no/ /rab
371a5(khri pa): 'byor gzhan yang rgyun tu zhugs pa'i 'bras bu la 'dod pa dang / de bzhin du dgra bcom pa nyid kyi bar dang / rang byang chub kyi bar la 'dod pa gang yin pa de ni byang chub sems dpa' sems dpa' chen po'i lus kyi gnas ngan len dang / ngag gi gnas ngan
371a6(khri pa): len dang / yid kyi gnas ngan len yin no/ /rab 'byor gzhan yang gzugs kyi 'du shes dang / tshor ba dang / 'du shes dang / 'du byed rnams dang / rnam par shes pa'i 'du shes dang / de bzhin du mig gi 'du shes dang / rna ba dang / sna
371a7(khri pa): dang / lce dang / lus dang / yid kyi 'du shes dang / gzugs dang / sgra dang / dri dang / ro dang / reg bya dang / chos kyi bar gyi 'du shes gang yin pa de ni byang chub sems dpa' sems dpa' chen po'i lus kyi gnas ngan len dang / ngag gi
371b1(khri pa): gnas ngan len dang / yid kyi gnas ngan len yin no/ /rab 'byor gzhan yang mig gi khams kyi 'du shes dang / yid kyi rnam par shes pa'i khams kyi bar gyi 'du shes dang / 'dod pa'i khams kyi 'du shes dang / gzugs kyi khams
371b2(khri pa): kyi 'du shes dang / gzugs med pa'i khams kyi 'du shes dang / skyes pa'i 'du shes dang / bud med kyi 'du shes dang / khye'u'i 'du shes dang / bu mo'i 'du shes dang / dge ba'i chos kyi 'du shes dang / mi dge ba'i chos kyi 'du shes
371b3(khri pa): dang / lung du bstan pa'i chos kyi 'du shes dang / lung du ma bstan pa'i chos kyi 'du shes dang / zag pa dang bcas pa'i chos kyi 'du shes dang / zag pa med pa'i chos kyi 'du shes dang / 'jig rten pa'i chos kyi 'du shes dang / 'jig rten las
371b4(khri pa): 'das pa'i chos kyi 'du shes dang / 'dus byas kyi chos kyi 'du shes dang / 'dus ma byas kyi chos kyi 'du shes gang yin pa de ni byang chub sems dpa' sems dpa' chen po'i lus kyi gnas ngan len dang / ngag gi gnas ngan len dang / yid kyi gnas ngan
371b5(khri pa): len yin no/ /rab 'byor byang chub sems dpa' sems dpa' chen po shes rab kyi pha rol tu phyin pa la spyod pa de/ gnas ngan len de dag thams cad yongs su spangs nas/ 'dod pa rnams la sbyin pa sbyin par byed de/ 'di lta ste/ zas 'dod pa
371b6(khri pa): rnams la ni zas/ skom 'dod pa rnams la ni skom/ bzhon pa 'dod pa rnams la ni bzhon pa/ mi'i yo byad gang yang rung ba'i bar dag 'dod pa rnams la ni mi'i yo byad gang yang rung ba'i bar dag sbyin par byed do/ /gzhan dag kyang sbyin pa yang dag
371b7(khri pa): par 'dzin du 'jug go/ /'dzud do/ /'god do/ /dge ba'i rtsa ba thams cad kyang yongs su bzlums nas dang ba'i yid kyis sems can thams cad dang thun mong du byas te/ sangs rgyas kyi zhing yongs su dag par bya bar yongs su sngo bar byed do/ /rab
372a1(khri pa): 'byor gzhan yang byang chub sems dpa' sems dpa' chen po stong gsum gyi stong chen po'i 'jig rten gyi khams rin po che sna bdun gyis yongs su bkang nas/ dkon mchog gsum la dbul bar 'bul te/ phul nas kyang bdag gi
372a2(khri pa): dge ba'i rtsa ba 'dis sangs rgyas kyi zhing rin po che sna bdun las grub par gyur cig ces dga' ba'i yid kyis de ltar yongs su sngo bar byed do/ /rab 'byor gzhan yang byang chub sems dpa' sems dpa' chen po de bzhin gshegs pa'i mchod rten rnams la
372a3(khri pa): lha dang mi'i rol mo'i sgra dag gis mchod de/ mchod nas kyang dge ba'i rtsa ba de sems can thams cad dang thun mong du byas nas bdag gi dge ba'i rtsa ba 'dis sangs rgyas kyi zhing de na lha'i rol mo'i sgra rtag tu 'byung bar gyur cig ces de ltar yongs su sngo bar
372a4(khri pa): byed do/ /rab 'byor gzhan yang byang chub sems dpa' sems dpa' chen po stong gsum gyi stong chen po'i 'jig rten gyi khams lha'i spos rnams kyis yongs su bkang nas de bzhin gshegs pa rnams dang / de bzhin gshegs pa'i mchod rten rnams
372a5(khri pa): la rtag tu dbul ba phul te/ phul nas kyang dge ba'i rtsa ba de sems can thams cad dang thun mong du byas nas/ bdag gi dge ba'i rtsa ba 'dis sangs rgyas kyi zhing der lha'i spos kyi dri rtag tu 'byung bar gyur cig ces de ltar yongs su sngo bar byed do/ /rab
372a6(khri pa): 'byor gzhan yang byang chub sems dpa' sems dpa' chen po de bzhin gshegs pa rnams dang / byang chub sems dpa' rnams dang / rang sangs rgyas rnams dang / de bzhin gshegs pa'i mchod rten rnams dang / de bzhin gshegs pa'i nyan thos
372a7(khri pa): rnams la zas ro brgya dang ldan pa 'bul bar byed cing / phul nas kyang bdag gi dge ba'i rtsa ba 'dis sangs rgyas kyi zhing de na bla na med pa yang dag par rdzogs pa'i byang chub mngon par rdzogs pa'i sangs rgyas pa dang / sems can thams cad lha'i zhal zas
372b1(khri pa): ro brgya dang ldan par gyur cig ces de ltar yongs su sngo bar byed do/ /rab 'byor gzhan yang byang chub sems dpa' sems dpa' chen po stong gsum gyi stong chen po'i 'jig rten gyi khams kyi de bzhin gshegs pa rnams dang / de bzhin gshegs pa'i
372b2(khri pa): mchod rten rnams dang / byang chub sems dpa' rnams dang / rang sangs rgyas rnams dang / de bzhin gshegs pa'i nyan thos rnams la lha'i dang / mi'i byug pa rnams 'bul bar byed de/ phul nas kyang bdag gi dge ba'i rtsa ba 'dis sangs rgyas kyi zhing
372b3(khri pa): der bla na med pa yang dag par rdzogs pa'i byang chub mngon par rdzogs pa'i sangs rgyas dang / sems can thams cad lha'i byug pa dang ldan par gyur cig ces de ltar yongs su sngo bar byed do/ /rab 'byor gzhan yang byang chub sems dpa' sems dpa'
372b4(khri pa): chen po yid las byung ba/ brnag pas bskyed pa/ 'dod pa'i yon tan lnga po dag de bzhin gshegs pa rnams dang / byang chub sems dpa' sems dpa' chen po rnams dang / rang sangs rgyas rnams dang / de bzhin gshegs pa'i nyan thos
372b5(khri pa): rnams la 'bul bar byed de/ phul nas kyang bdag gi dge ba'i rtsa ba 'dis sangs rgyas kyi zhing de na bla na med pa yang dag par rdzogs pa'i byang chub mngon par rdzogs pa'i sangs rgyas dang / sems can thams cad kyi 'dod pa'i yon tan lnga po dag yid las byung
372b6(khri pa): ba/ brnag pas bskyed pa yid du 'ong bar gyur cig ces de ltar yongs su sngo bar byed do/ /rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa 'di snyam du sems te/ bdag gis kyang bsam gtan
372b7(khri pa): dang po la snyoms par 'jug par bya/ sems can thams cad kyang bsam gtan dang po la yang dag par 'dzin du gzhug par bya/ gzud par bya/ dgod par bya'o/ /de bzhin du sbyar te/ bdag gis kyang bsam gtan bzhi pa'i bar dag la snyoms par
373a1(khri pa): 'jug par bya/ sems can thams cad kyang bsam gtan bzhi pa yang dag par 'dzin du 'jug par bya/ gzud par bya/ dgod par bya'o/ /de bzhin du sbyar te/ tshad med pa bzhi dang / gzugs med pa'i snyoms par 'jug pa
373a2(khri pa): bzhi'i bar dag la gzud par bya/ dgod par bya'o/ /de bzhin du bdag gis kyang byang chub kyi phyogs kyi chos sum cu rtsa bdun bsgom par bya'o/ /sems can thams cad kyang byang chub kyi phyogs kyi chos sum cu rtsa bdun la gzud par bya/ dgod par bya'o/ /
373a3(khri pa): bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na ci nas kyang sems can thams cad bsam gtan bzhi dang mi 'bral bar bya'o/ /tshad med pa bzhi dang / gzugs med pa'i snyoms par 'jug pa bzhi
373a4(khri pa): dang / byang chub kyi phyogs kyi chos sum cu rtsa bdun gyi bar dang mi 'bral bar bya'o snyam du sems te/ rab 'byor byang chub sems dpa' sems dpa' chen po shes rab kyi pha rol tu phyin pa la spyod pa de ltar sangs rgyas kyi zhing yongs su dag par byed do/ /de byang chub
373a5(khri pa): de la spyod pas de'i bsam pa de dag thams cad yongs su rdzogs par 'gyur ro/ /de bdag kyang dge ba'i chos thams cad dang ldan par 'gyur ro/ /gzhan dag kyang dge ba'i chos thams cad dang ldan pa yang dag par 'dzin du 'jug go/ /'dzud do/ /'god
373a6(khri pa): do/ /de sems can de dag la rang gi lus gzugs bzang ba yang ston to/ /de'i rgyu yang brjod do/ /sems can de dag gis mthong nas 'dod pa skyed de/ de 'dra ba kho na'i rgyu'i spyod pa la 'jug cing / sems can de dag 'di lta ste/ bsod nams kyi stobs yongs
373a7(khri pa): su bzung bas mthar gyis de 'dra ba'i lus gzugs bzang ba mngon par 'grub bo/ /des sems can gang dag yongs su smin par byas pa de dag thams cad kyang de nyid dang lhan cig tu sangs rgyas kyi zhing der skye bar 'gyur ro/ /stong pa nyid dang / mtshan ma med pa dang / smon pa
373b1(khri pa): med pa'i sgra 'byung ba yang na nang gi sgra mid pa dang / mchu dang / so dang / lce dang / rkan la sogs pa'i 'bad pas bskyed pa rnams sam/ yang na phyi rol gyi sgra rlung gis bskyod pa stong pa nyid dang / mtshan ma med pa dang / smon pa med pa'i sgra
373b2(khri pa): 'byung ba ji ltar chos de dag ngo bo nyid kyis skye ba med pa dang / chos thams cad ni chos thams cad kyis stong ste/ gang gi phyir stong pa de'i phyir de dag la mtshan ma med do/ /gang la mtshan ma med pa de la smon pa med de/ 'greng yang rung / 'dug kyang
373b3(khri pa): rung / nyal yang rung / 'chag kyang rung / nyin mtshan du chos bstan pa 'di lta bu 'byung ba ma gtogs par de'i sangs rgyas kyi zhing de yongs su dag par ma gyur pa gang na/ ngan song gsum gdags pa yod pa dang / lta bar gyur pa rnams sam/ 'dod
373b4(khri pa): chags dang / zhe sdang dang / gti mug rnams sam/ nyan thos dang / rang sangs rgyas dag gam/ mi rtag pa dang / sdug bsngal ba dang / stong pa dang / bdag med pa rnams gdags pa yod pa dang / de bzhin du ngar 'dzin pa dang / nga yir 'dzin
373b5(khri pa): pa dang / yongs su 'dzin pa dang / bag la nyal ba dang / kun nas dkris pa rnams dang / 'bras bu gdags pa yod pa'i sangs rgyas kyi zhing der byang chub sems dpa' de bla na med pa yang dag par rdzogs pa'i byang chub mngon par rdzogs par sangs rgyas shing /
373b6(khri pa): byang chub sems dpa' de byang chub thob nas phyogs bcu'i 'jig rten gyi khams rnams na/ sangs rgyas bcom ldan 'das gang dag bzhugs pa de dag thams cad de'i bsngags pa brjod par 'gyur ro/ /sems can gang dag gis de bzhin gshegs pa de'i ming
373b7(khri pa): thos pa de dag thams cad kyang bla na med pa yang dag par rdzogs pa'i byang chub rang gis sangs rgyas par 'gyur ro/ /de bzhin gshegs pa des chos ston pa na chos 'di ni chos ma yin no zhes sems can gang yang chos de la the tshom za bar mi 'gyur ro/ /de ci'i
374a1(khri pa): phyir zhe na/ rab 'byor 'di ltar chos rnams kyi de bzhin nyid gang yin pa de la ni chos gang yang med par sems can de dag gis de bzhin du shes pa'i phyir te/ rab 'byor byang chub sems dpa' sems dpa' chen po de ltar sangs rgyas kyi zhing yongs su
374a2(khri pa): dag par byed do/ /rab 'byor gzhan yang sems can gang dag mi dge ba'i rtsa ba rnams dang ldan zhing sangs rgyas rnams dang / byang chub sems dpa' rnams dang / nyan thos rnams la dge ba'i rtsa ba ma bskyed pa/ sdig pa'i grogs pos zin pa dag dang / gang
374a3(khri pa): dag dam pa'i chos thos na/ lta ba'i rnam pa gang dag gis zhum par 'gyur ba 'di lta ste/ bdag tu lta ba dang / chad par lta ba dang / 'di lta ste/ rtag pa dang / chad pa gnyis kyi bar la gnas te/ yod do zhes bdag gis kyang log par 'dzin pa bzung
374a4(khri pa): la/ gzhan dag kyang log par 'dzin du 'jug pa dang / yang dag par rdzogs pa'i sangs rgyas ma yin pa dag la yang dag par rdzogs pa'i sangs rgyas su 'du shes shing / yang dag par rdzogs pa'i sangs rgyas dag la yang dag par rdzogs pa'i sangs
374a5(khri pa): rgyas ma yin par 'du shes pa dang / chos ma yin pa la chos su smra zhing dam pa'i chos yongs su spong ba de dag dam pa'i chos yongs su spangs nas lus zhig ste shi ba'i 'og tu ngan song ngan 'gro log par ltung ba sems can dmyal ba rnams su skye bar 'gyur te/ de
374a6(khri pa): nas byang chub sems dpa' sems dpa' chen po sems can de dag la phan gdags pa'i phyir sems can dmyal ba der song nas/ sems can de dag sdig pa can gyi lta ba'i rnam pa de dag dang phral nas/ de dag sems can dmyal ba de dag nas shi 'phos te mi rnams
374a7(khri pa): dang skal ba mnyam par skye'o/ /der skyes pa rnams ni yang dag pa nyid du nges pa'i tshogs la 'god par byed de/ ci nas kyang yang ngan song rnams su mi ltung zhing de nyid dang lhan cig tu sangs rgyas kyi zhing 'dir skye bar 'gyur ba de ltar yongs su 'god par byed de/
374b1(khri pa): rab 'byor byang chub sems dpa' sems dpa' chen po ni ci nas kyang sangs rgyas kyi zhing yongs su dag pa der sems can de dag der skyes nas 'di lta ste/ 'jig rten pa rnams sam/ 'jig rten las 'das pa rnams sam/ zag pa dang bcas pa rnams sam/
374b2(khri pa): zag pa med pa rnams sam/ 'dus byas rnams sam/ 'dus ma byas rnams sam/ chos gang la yang yid gnyis za bar mi 'gyur ba nas/ sems can de dag thams cad bla na med pa yang dag par rdzogs pa'i byang chub tu nges par 'gyur ba'i bar du de ltar
374b3(khri pa): sangs rgyas kyi zhing yongs su dag par byed do/ /de nas bcom ldan 'das la tshe dang ldan pa rab 'byor gyis 'di skad ces gsol to/ /btsun pa bcom ldan 'das ci byang chub sems dpa' sems dpa' chen po yang dag pa nyid kyi tshogs la nges pa lags sam/
374b4(khri pa): 'on te nyan thos kyi tshogs la nges pa lags sam/ 'on te rang sangs rgyas kyi tshogs la nges pa lags sam/ btsun pa bcom ldan 'das tshogs gang la nges pa lags/ bcom ldan 'das kyis bka' stsal pa/ rab 'byor byang chub sems dpa' sems
374b5(khri pa): dpa' chen po ni nyan thos kyi tshogs la nges pa ma yin/ rang sangs rgyas kyi tshogs la nges pa ma yin gyi/ rab 'byor byang chub sems dpa' sems dpa' chen po ni yang dag par rdzogs pa'i sangs rgyas kyi tshogs la nges pa yin no/ /gsol pa/ btsun
374b6(khri pa): pa bcom ldan 'das ci dang po sems bskyed pa'i byang chub sems dpa' sems dpa' chen po nges pa zhes bgyi'am/ 'on te srid pa tha ma pa nges pa lags/ bcom ldan 'das kyis bka' stsal pa/ rab 'byor dang po sems bskyed pa'i byang chub sems
374b7(khri pa): dpa' sems dpa' chen po yang nges pa yin no/ /phyir mi ldog pa dang srid pa tha ma pa yang nges pa yin no/ /gsol pa/ btsun pa bcom ldan 'das ci yang dag pa nyid du nges pa'i byang chub sems dpa' sems dpa' chen po sems can dmyal ba rnams su skye
375a1(khri pa): bar 'gyur lags sam/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor 'di ji snyam du sems/ brgyad pa'am/ rgyun du zhugs pa'am/ lan cig phyir 'ong ba
375a2(khri pa): 'am/ phyir mi 'ong ba'am/ dgra bcom pa nyid dam/ rang byang chub ngan song rnams su skye bar 'gyur snyam mam/ gsol pa/ btsun pa bcom ldan 'das de ni ma lags so/ /bcom ldan 'das kyis bka' stsal pa/ rab 'byor de bzhin du byang chub sems
375a3(khri pa): dpa' sems dpa' chen po yang dang po sems bskyed phyin chad sbyin pa'i pha rol tu phyin pa la spyod/ de bzhin du tshul khrims srung / bzod pa sgrub/ dge ba'i chos rnams la brtson 'grus rtsom/ bsam gtan rnams la snyoms par 'jug /shes rab sgom zhing
375a4(khri pa): mi dge ba'i chos thams cad spangs nas gnas pa de/ ngan song du skye ba'am/ lha tshe ring po'i nang du skye ba'i gnas med do/ /gang na dge ba'i chos rnams mi spyod pa mtha' 'khob pa rnams kyi nang du'am/ kla klo'i mi rnams kyi nang du skye ba'am/ log par lta ba'i
375a5(khri pa): khyim rnams sam/ mtha' 'khob pa'i mi rnams kyi nang du skye ba'am/ 'khor bzhi po 'di lta ste/ dge slong gi 'khor ram/ dge slong ma'i 'khor ram/ dge bsnyen gyi 'khor ram/ dge bsnyen ma'i 'khor gang du 'byung bar mi 'gyur ba der skye bar 'gyur ba de
375a6(khri pa): ni gnas med do/ /gang na sangs rgyas kyi sgra'am/ chos kyi sgra'am/ dge 'dun gyi sgra mi grag pa'am/ bya ba med pa dang lta ba'i sgra grag par 'gyur ba der skye bar 'gyur ba de ni gnas med de/ rab 'byor dang po sems bskyed pa'i byang chub sems dpa'
375a7(khri pa): sems dpa' chen po ni lhag pa'i bsam pas bla na med pa yang dag par rdzogs pa'i byang chub tu yang dag par zhugs nas mi dge ba bcu'i las kyi lam yang dag par blangs te 'dug pa de ni gnas med do/ /de skad ces bka' stsal pa dang / bcom ldan 'das la
375b1(khri pa): tshe dang ldan pa rab 'byor gyis 'di skad ces gsol to/ /btsun pa bcom ldan 'das gal te byang chub sems dpa' sems dpa' chen po dge ba'i rtsa ba du ma dang ldan pa lags na/ ci'i slad du dud 'gro'i skye gnas su skye zhing / de bzhin gshegs pas nyid kyi
375b2(khri pa): skyes pa'i rabs de dag 'khor bzhi po dag gi mdun du bstan pa mdzad/ dge ba'i rtsa ba de lta bu de dag ni slad rol du gyur pa lags so/ /de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor
375b3(khri pa): byang chub sems dpa' sems dpa' chen po ni mi dge ba'i las kyis dud 'gro'i skye gnas su skye ba'i lus yongs su 'dzin pa ma yin gyi/ lus gang gis don byed nus pa'i lus de sems can rnams kyi don gyi phyir yongs su 'dzin to/ /rab 'byor byang chub
375b4(khri pa): sems dpa' dud 'gro'i skye gnas su skyes pa thabs la mkhas pa gang dang ldan pa dang / gsad pa gang dag yin pa'i gan du 'gro zhing / de dag dang bdag kyang bla na med pa yang dag par rdzogs pa'i byang chub tu yongs su smin par byed pa dang / gsad pa de dag
375b5(khri pa): la rnam par 'tshe bar yang mi byed pa'i thabs la mkhas pa de dgra bcom pa rnams dang / rang sangs rgyas rnams la cig yod dam/ rab 'byor rnam grangs des na 'di ltar byang chub sems dpa' sems dpa' chen po snying rje chen pos yongs su zin pa ni snying rje chen
375b6(khri pa): po yongs su rdzogs par byed cing / sems can gyi don gyi phyir dud 'gro'i skye gnas su skye yang dud 'gro'i skye gnas su gyur pa'i skyon rnams kyis kyang mi gos pa de ltar rig par bya'o/ /de skad ces bka' stsal pa dang / bcom ldan 'das la tshe dang ldan pa rab
375b7(khri pa): 'byor gyis 'di skad ces gsol to/ /btsun pa bcom ldan 'das byang chub sems dpa' sems dpa' chen po dge ba'i chos gang dag la gnas nas/ dud 'gro'i skye gnas su skyes pa'i lus rnams yongs su 'dzin lags/ bcom ldan 'das kyis bka' stsal
376a1(khri pa): pa/ rab 'byor byang chub sems dpa' sems dpa' chen pos chos gang dag yongs su rdzogs par bya ba de dag gang zhe na/ rab 'byor bla na med pa yang dag par rdzogs pa'i byang chub ni dge ba'i chos thams cad yongs su rdzogs pa yin pas/ rab
376a2(khri pa): 'byor byang chub sems dpa' sems dpa' chen pos dang po sems bskyed pa kho na nas bzung ste/ byang chub kyi snying po la 'dug gi bar du dge ba'i chos gang yongs su rdzogs par mi bya ba gang yang med de/ gang ma rdzogs par de bla na med pa yang dag par rdzogs
376a3(khri pa): pa'i byang chub mngon par rdzogs par 'tshang rgya ba de ni gnas med do/ /rab 'byor de lta bas na byang chub sems dpa' sems dpa' chen pos dang po sems bskyed pa nas bzung ste byang chub kyi snying po la 'dug gi bar du dge ba'i chos thams cad yongs su rdzogs
376a4(khri pa): par bya ba la bslab par bya'o/ /de de la bslabs na rnam pa thams cad mkhyen pa nyid thob par 'gyur/ nyon mongs pa dang bag chags kyi mtshams sbyor ba thams cad kyang spong bar 'gyur ro/ /de nas bcom ldan 'das la tshe dang ldan pa rab 'byor gyis 'di
376a5(khri pa): skad ces gsol to/ /btsun pa bcom ldan 'das byang chub sems dpa' sems dpa' chen po dkar po'i chos thams cad dang ldan pa nas/ 'phags pa'i ye shes kyi bar dang ldan pa ji ltar ngan song rnams su skye lags/ de skad ces gsol pa dang /
376a6(khri pa): bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor 'di ji snyam du sems/ de bzhin gshegs pa 'phags pa dang / zag pa med pa yin nam/ gsol pa/ btsun pa bcom ldan 'das de de lta lags so/ /btsun
376a7(khri pa): pa bde bar gshegs pa de de lta lags te/ /de bzhin gshegs pa ni 'phags pa dang / zag pa mi mnga' ba lags so/ /bcom ldan 'das kyis bka' stsal pa/ rab 'byor 'di ji snyam du sems/ de bzhin gshegs pas dud 'gro'i skye gnas su skyes pa'i
376b1(khri pa): srog chags kyi lus zhig mngon par sprul te mngon par sprul nas kyang sangs rgyas kyi mdzad pa byed dam/ gsol pa/ btsun pa bcom ldan 'das de lta lags so/ /bcom ldan 'das kyis bka' stsal pa/ rab 'byor 'di ji snyam du sems/ de bzhin gshegs pa
376b2(khri pa): dud 'gro'i skye gnas pa yin snyam mam/ gsol pa/ btsun pa bcom ldan 'das de ni ma lags so/ /bcom ldan 'das kyis bka' stsal pa/ rab 'byor de bzhin du byang chub sems dpa' sems dpa' chen po 'phags pa'i lam zag pa med pa'i ye shes
376b3(khri pa): dang ldan pa yang sems can rnams yongs su smin par bya ba'i phyir lus gang gis 'gro ba lnga po dag tu ci rigs par sems can rnams yongs su smin par byed pa de lta bu'i lus bsams bzhin du yongs su 'dzin to/ /rab 'byor 'di ji snyam du sems/ dper na dgra bcom
376b4(khri pa): pas dgra bcom pa zag pa zad pa zhig mngon par sprul te/ mngon par sprul nas dgra bcom pa'i las rnams byed du bcug na/ las de dag gis 'khor bzhi po dag dga' ba skyed dam/ gsol pa/ btsun pa bcom ldan 'das de de lta lags so/ /bcom
376b5(khri pa): ldan 'das kyis bka' stsal pa/ rab 'byor de bzhin du byang chub sems dpa' sems dpa' chen po 'phags pa zag pa med pa'i ye shes dang ldan pa yang lus gang gis sems can rnams kyi don spyod pa byed pa'i lus de lta bu yongs su 'dzin te/ lus
376b6(khri pa): yongs su bzung ba des sdug bsngal gyi tshor ba myong bar yang mi 'gyur la/ de dang mthun pa'i skyon gyis kyang mi gos so/ /rab 'byor 'di ji snyam du sems/ sgyu ma mkhan nam/ sgyu ma mkhan gyi slob ma mkhas pa zhig gis skye bo phal po che'i mdun du
376b7(khri pa): glang po che'i gzugs ston tam/ rta'i gzugs sam/ glang gi gzugs ston tam/ srog chags kyi rnam pa gzhan dag kyang ston na/ rab 'byor 'di ji snyam du sems/ sgyu ma mkhan nam/ sgyu ma mkhan gyi slob ma des bstan pa de glang po cher 'gyur ba'am/
377a1(khri pa): rta'am/ glang ngam/ srog chags kyi rnam pa gzhan dag tu 'gyur snyam mam/ gsol pa/ btsun pa bcom ldan 'das de ni ma lags so/ /bcom ldan 'das kyis bka' stsal pa/ rab 'byor de bzhin du byang chub sems dpa' sems dpa'
377a2(khri pa): chen po 'phags pa zag pa med pa'i ye shes dang ldan pa yang lus ji lta bus sems can rnams kyi don byed pa'i lus de lta bu bsams bzhin du ston kyang / de dang ldan pa'i yid la byed pas kyang mi gos so/ /de nas bcom ldan 'das la tshe dang ldan pa rab 'byor
377a3(khri pa): gyis 'di skad ces gsol to/ /btsun pa bcom ldan 'das byang chub sems dpa' sems dpa' chen po 'phags pa'i ye shes dang ldan pa 'di ltar lus gang dang gang gis sems can rnams kyi don bgyid rngo thogs pa'i lus de dang de yongs su 'dzin pa ni thabs la
377a4(khri pa): mkhas pa chen po lags na/ btsun pa bcom ldan 'das byang chub sems dpa' sems dpa' chen po chos gang dag la gnas nas/ thabs la mkhas pa 'di lta bu bgyid lags/ bcom ldan 'das kyis bka' stsal pa/ rab 'byor
377a5(khri pa): shes rab kyi pha rol tu phyin pa la gnas nas/ thabs la mkhas pa 'di lta bu 'di byed de/ thabs la mkhas pa des phyogs bcu dag tu 'jig rten gyi khams gang gA'i klung gi bye ma snyed dag tu song nas/ sems can de dag gi don byed kyang de dag la 'dod pa mi skyed do/ /
377a6(khri pa): de ci'i phyir zhe na/ 'di ltar des gang 'dod par byed pa'am/ gang la 'dod par byed pa'i chos de dag thams cad mi dmigs pa'i phyir ro/ /de ci'i phyir zhe na/ rab 'byor 'di ltar chos thams cad ni ngo bo nyid kyis stong pa ste/ stong pa nyid ni 'dod par mi
377a7(khri pa): byed cing stong pa nyid la 'dod par byed pa su yang med pa'i phyir ro/ /de ci'i phyir zhe na/ 'di ltar de stong pa nyid la stong pa nyid mi dmigs pa'i phyir ro/ /rab 'byor 'di ni mi dmigs pa stong pa nyid yin te/ de la gnas nas byang chub sems dpa' sems dpa'
377b1(khri pa): chen po bla na med pa yang dag par rdzogs pa'i byang chub mngon par rdzogs par 'tshang rgya'o/ /shes rab kyi pha rol tu phyin pa'i le'u'i chos kyi rnam grangs 'di bstan pa na/ sa chen po 'di rnam pa drug tu g.yos te/ g.yos rab tu g.yos/ kun tu rab tu
377b2(khri pa): g.yos so/ /ldeg rab tu ldeg go/ /kun tu rab tu ldeg go/ /shar phyogs mtho na/ nub phyogs dma'o/ /nub phyogs mtho na/ shar phyogs dma'o/ /lho phyogs mtho na byang phyogs dma'o/ /byang phyogs mtho na lho phyogs dma'o/ /dbus mtho
377b3(khri pa): na mtha' dma'o/ /mtha' mtho na dbus dma'o/ /steng gi bar snang la yang lha bye ba khrag khrig 'bum phrag du mas lha'i sil snyan bsgrags so/ /lha bye ba dag gis kyang lha'i me tog ud pa la dang / ku mu da dang / pad ma dkar po'i me tog gi char
377b4(khri pa): chen po phab bo/ /'di lta ste/ long ba rnams kyis mig rnyed pa dang / 'on pa rnams kyis thos pa rnyed pa dang / smyon pa rnams kyis dran pa rnyed pa dang / sems rnam par g.yengs pa rnams kyis mnyam par gzhag pa rnyed pa dang / sil snyan bye ba
377b5(khri pa): phrag 'bum yang ma dkrol bar sgra byung bar gyur te/ rmad du byung ba'i chos du ma 'jig rten du byung bar gyur to/ /lha dang mi sangs rgyas kyi zhing gi rdul phra rab snyed dag gis ni bla na med pa yang dag par rdzogs pa'i byang chub tu sems bskyed do/ /sems
377b6(khri pa): can 'dzam bu'i gling gi rdul phra rab snyed dag ni 'di lta ste/ chos rnams la chos kyi mig rdul med cing dri ma dang bral ba rnam par dag ste/ chos mngon par rtogs par gyur to/ /byang chub sems dpa' gang gA'i klung gi bye ma snyed dag ni mi skye ba'i chos la
377b7(khri pa): bzod pa thob par gyur to/ /sems can du ma ni ting nge 'dzin dang / gzungs dang / sa thob par gyur to/ /sems can dpag tu med pa grangs med pa dag ni ngan song gsum po dag nas shi 'phos nas/ lha dang mi rnams kyi nang du skyes so/ /thams
378a1(khri pa): cad dang ldan pa'i 'khor des kyang dge slong sha ra dwa ti'i bu dang / rab 'byor gyis zhus pa shes rab kyi pha rol tu phyin pa'i le'u 'di nyid tshig dang yi ge'i 'bru lhag chad med pa 'di dag gis ston pa'i sangs rgyas bcom ldan 'das gang gA'i klung
378a2(khri pa): gi bye ma snyed dag phyogs bcu kun tu mthong ngo / /sangs rgyas kyi zhing thams cad du yang a la la sems can dpag tu med grangs med/ bsam gyis mi khyab mtshungs pa med pa dag gis chos mngon par rtogs par gyur pa 'di ni 'jig rten du sangs
378a3(khri pa): rgyas bcom ldan 'das rnams kyis chos kyi 'khor lo bskor ba gnyis pa yin no/ /zhes de lta bu'i sgra de sangs rgyas kyi zhing de dag thams cad kyi 'khor gyi dkyil 'khor rnams su byung bar gyur to/ /shes rab kyi pha rol tu phyin pa khri pa las mngon par byang
378a4(khri pa): chub pa'i le'u zhes bya ste sum cu gnyis pa'o/ / //de nas bcom ldan 'das la tshe dang ldan pa kun dga' bos 'di skad ces gsol to/ /btsun pa bcom ldan 'das sems can gyi ris na sems can gang shes rab kyi pha rol tu phyin
378a5(khri pa): pa zab mo bshad pa 'di la dad pa mi skyed/ dga' ba dang / dang ba dang / lhag pa'i bsam pas mos pa mi skyed cing / lus dang sems kyis kyang tshogs pa stsol bar mi bgyid la/ 'khor de nas kyang mchi bar bgyid cing / gong du yang spong la
378a6(khri pa): spong bar bgyid pa 'ga' mchis lags sam/ bcom ldan 'das kyis bka' stsal pa/ kun dga' bo sems can gyi ris na sems can gang shes rab kyi pha rol tu phyin pa zab mo bshad pa 'di la dad pa mi skyed cing / dga' ba dang / dang ba dang /
378a7(khri pa): lhag pa'i bsam pas mos pa mi skyed la/ lus dang sems kyis tshogs pa sbyin par mi byed cing 'khor de nas 'gro bar byed pa de ni yod do/ /de ci'i phyir zhe na/ 'di ltar de ni sngon gyi mthar yang shes rab kyi pha rol tu phyin pa zab mo 'di bshad pa'i tshe
378b1(khri pa): song bar gyur la/ da ltar yang shes rab kyi pha rol tu phyin pa zab mo 'di 'chad pa na 'gro bar byed cing / lus dang sems kyis kyang tshogs pa sbyin par mi byed de/ shes rab 'chal bar 'gyur ba'i las sogs par byed do/ /de shes rab 'chal
378b2(khri pa): bar 'gyur ba'i las byas shing bsags pa des/ shes rab kyi pha rol tu phyin pa zab mo 'di spong bar byed de/ de shes rab kyi pha rol tu phyin pa zab mo 'di bkag pas 'das pa dang / ma 'ongs pa dang / da ltar byung ba'i sangs rgyas bcom ldan 'das
378b3(khri pa): rnams kyi thams cad mkhyen pa nyid bkag par 'gyur ro/ /de rnam pa thams cad mkhyen pa nyid spong ba'i las byas shing bsags pa des chos kyis phongs par 'gyur ba'i las sogs so/ /de chos kyis phongs par 'gyur ba'i las byas shing bsags pa
378b4(khri pa): des lo brgya phrag mang po dang / lo stong phrag mang po dang / lo 'bum phrag mang po dang / lo bye ba khrag khrig 'bum phrag mang por sems can dmyal ba rnams su btso bar 'gyur ro/ /de sems can dmyal ba chen por 'gro bar 'gyur ro/ /mes 'jig
378b5(khri pa): pa 'byung bar 'gyur ro/ /mes 'jig pa byung nas kyang 'jig rten gyi khams gzhan dag tu sems can dmyal ba chen por 'byung bar 'gyur te/ der skye bar 'gyur ro/ /der yang lo brgya phrag mang po dang / lo stong phrag mang po dang / lo 'bum phrag mang
378b6(khri pa): po dang / lo bye ba khrag khrig 'bum phrag mang por sreg par 'gyur te/ sems can dmyal ba chen po de nas kyang sems can dmyal ba chen por 'gro bar 'gyur te/ der song nas kyang yang mes 'jig pa 'byung bar 'gyur ro/ /mes 'jig pa byung
378b7(khri pa): nas kyang 'jig rten gyi khams gzhan dag tu sems can dmyal ba chen por 'byung bar 'gyur zhing de der skye bar 'gyur te/ der yang lo bye ba khrag khrig 'bum phrag mang po'i bar du sreg par 'gyur ro/ /sems can dmyal ba chen po de nas kyang sems can
379a1(khri pa): dmyal ba chen por 'gro bar 'gyur te/ de sems can dmyal ba chen po nas sems can dmyal ba chen por song nas kyang yang mes 'jig pa 'byung bar 'gyur te/ mes 'jig pa byung nas kyang las kyi rlung gis shar phyogs su phangs par 'gyur zhing
379a2(khri pa): phyogs mtshams kyi bar du yang phangs par 'gyur ro/ /de nas der skyes nas sems can dmyal ba chen po nas sems can dmyal ba chen por 'gro bar 'gyur ro/ /der yang mes 'jig pa 'byung bar 'gyur te/ mes 'jig pa byung nas de nas kyang shi 'phos te/
379a3(khri pa): chos kyis phongs par 'gyur ba'i las byas shing bsags pa des yang skye bar 'gyur zhing / yang sems can dmyal ba chen po nas sems can dmyal ba chen por 'gro bar 'gyur te/ der yang sems can dmyal ba chen po rnams su lo bye ba khrag khrig 'bum phrag mang
379a4(khri pa): por sems can dmyal ba'i sdug bsngal myong bar 'gyur te/ ji srid du mes 'jig pa 'byung ba de srid du sems can dmyal ba ba'i sdug bsngal myong bar 'gyur ro/ /mes 'jig pa byung nas kyang de nas shi 'phos nas 'jig rten gyi khams 'dir skye bar 'gyur te/ phyogs
379a5(khri pa): bcu kun gyi 'jig rten gyi khams su dud 'gro'i skye gnas su skyes pa rnams dang skal ba mnyam par skye bar 'gyur ro/ /ji ltar dud 'gro'i skye gnas su skyes pa rnams dang skal ba mnyam par 'gyur ba de ltar phyogs bcu'i 'jig rten gyi khams rnams su yang skye bar 'gyur
379a6(khri pa): te/ de der skyes nas kyang lo bye ba khrag khrig 'bum phrag mang por gshin rje'i 'jig rten pa'i sdug bsngal myong bar 'gyur ro/ /der gshin rje'i 'jig rten pa'i sdug bsngal zad par byas nas/ 'di lta ste/ dmus long gi khyim rnams su'am/ gdol pa'i khyim
379a7(khri pa): rnams su'am/ g.yung po'i khyim rnams su mi rnams dang skal ba mnyam par skye bar 'gyur ro/ /der skyes nas kyang long ba'am/ zhar ba'am/ sgur po'am/ lce med pa'am/ lag pa med pa'am/ rkang pa med pa'am/ rna ba med pa'am/ mdze can
379b1(khri pa): nam/ sha bkra can nam/ yan lag ma tshang bar 'gyur ro/ /'jig rten gyi khams gang na sangs rgyas kyi sgra mi grag pa dang / chos kyi sgra mi grag pa dang / dge 'dun gyi sgra mi grag par 'gyur ba der rtag tu skye bar 'gyur ro/ /de ci'i phyir zhe na/ 'di ltar
379b2(khri pa): de ni chos kyis phongs par 'gyur ba'i las byas shing bsags pa dang / yang dag par blangs pa rdzogs pa'i 'bras bu yongs su tshang ba yin pa'i phyir ro/ /de nas bcom ldan 'das la tshe dang ldan pa kun dga' bos 'di skad ces gsol to/ /btsun pa bcom ldan 'das
379b3(khri pa): mtshams ma mchis pa ni lnga lags la/ 'di lta ste/ chos kyis phongs par 'gyur ba'i las bgyis shing bsags pa 'di ni drug par gyur pa lags so/ /bcom ldan 'das kyis bka' stsal pa/ kun dga' bo gang zag de ni mchog tu gyur pa zhes mi bya'i/ shin
379b4(khri pa): tu smad pa zhes bya'o/ /gang shes rab kyi pha rol tu phyin pa zab mo 'di 'chad cing ston pa na/ shes rab kyi pha rol tu phyin pa 'di zlog par sems shing / 'di skad ces 'di ni 'dul ba ma yin/ 'di ni ston pa'i bstan pa ma yin/ 'di ni de bzhin gshegs
379b5(khri pa): pas gsungs pa ma yin gyis/ khyed dang bdag cag gis de la bslab par mi bya'o zhes kyang zer zhing / bdag nyid kyis kyang spong bar byed/ sems can mang po dag kyang de las 'byed par byed de/ de rang gi sems kyi rgyud la yang gnod par byed de/ gzhan gyi
379b6(khri pa): sems kyi rgyud la yang gnod par bya bar sems te/ de rang gi sems kyi rgyud kyang dug can du byas nas/ gzhan gyi sems kyi rgyud kyang dug can du bya bar sems te/ bdag nyid kyang mtho ris dang thar pa'i bde ba las nyams par gyur la/ gzhan dag kyang mtho ris
379b7(khri pa): dang thar pa'i lam dag las nyams par bya bar sems/ bdag nyid kyang shes rab kyi pha rol tu phyin pa zab mo 'di nyid mi shes shing khong du mi chud de/ spang bar bya bar sems la/ gzhan dag kyang de bzhin du 'dzin du 'jug par byed na/ kun dga' bo nga ni gang
380a1(khri pa): zag de lta bu dag la/ shes rab kyi pha rol tu phyin pa zab mo 'di sgrogs par yang rjes su yi mi rang zhing nga ni de dag thos par yang mngon par mi dga' na mthong ba lta ci smos te/ lhan cig gnas pa lta smos kyang ci dgos/ de ci'i phyir zhe na/ kun dga'
380a2(khri pa): bo gang zag de lta bu dag ni dam pa'i chos sun par byed pa yin te/ shing rul lta bu dang / nag po'i phyogs pa dag yin no/ /kun dga' bo gang dag gang zag de lta bu dag mnyan par bya bar sems pa de dag kyang mi tshul ba'i phongs par 'gyur ro/ /kun dga' bo gang la la shes
380a3(khri pa): rab kyi pha rol tu phyin pa sun par byed pa'i gang zag de ni mthar thug pa yin par khong du chud par bya ste/ dam pa'i chos sun par byed pa'i skyon chags pa de ni sems can dmyal ba pa dang / dud 'gro'i skye gnas pa dang / gshin rje'i 'jig rten pa'i gang zag yin no/ /
380a4(khri pa): gsol pa/ btsun pa bcom ldan 'das dam pa'i chos sun par bgyid pa'i gang zag ngan song du skyes pa de'i lus kyi tshad bcom ldan 'das kyis bka' ma stsal lags so/ /bcom ldan 'das kyis bka' stsal pa/ kun dga' bo dam pa'i chos sun par byed pa'i
380a5(khri pa): gang zag ngan song du skyes pa de'i lus kyi tshad brjod pa zhog shig / de ci'i phyir zhe na/ dam pa'i chos sun par byed pa'i gang zag de'i lus kyi tshad thos na/ kha nas khrag skyug pa'am/ 'chi bar 'gyur ba'am/ 'chi ba la thug pa tsam gyi sdug bsngal du 'gyur te/
380a6(khri pa): de thos nas mya ngan gyi zug rngu snying la zug pa dang / skam pa dang rnyis par gyur na mi rung zhes/ dam pa'i chos sun par byed pa'i gang zag de'i lus kyi tshad 'di lta bur 'gyur ro zhes bcom ldan 'das kyis tshe dang ldan pa kun dga' bo la skabs dbye ba ma mdzad do/ /de
380a7(khri pa): nas bcom ldan 'das la tshe dang ldan pa kun dga' bos 'di skad ces gsol to/ /btsun pa bcom ldan 'das dam pa'i chos sun par bgyid pa ngan song du skyes pa'i lus ci 'dra ba zhig tu 'gyur zhing / lus ci 'dra ba zhig yongs su 'dzin par 'gyur lags/ bcom
380b1(khri pa): ldan 'das kyis bka' stsal pa/ kun dga' bo chos kyis phongs par 'gyur ba'i las byas shing bsags pa des gang zag de de ltar yun ring por sems can dmyal ba rnams su sdug bsngal myong bar 'gyur ba dang / de bzhin du yun ring por dud 'gro rnams dang / de
380b2(khri pa): bzhin du yun ring por gshin rje'i 'jig rten gyi sdug bsngal myong bar 'gyur bas phyi ma'i skye bo rnams la snang ba byas par 'gyur ro/ /gsol pa/ btsun pa bcom ldan 'das ji skad bka' stsal pa de de lta lags so/ /btsun pa bcom ldan 'das 'di ni rigs
380b3(khri pa): kyi bu'am/ rigs kyi bu mo dkar po'i rang bzhin can gyi sangs rgyas kyi chos rnams kyi rten lags te/ bdag kyang ngan song rnams su 'di 'dra ba'i sdug bsngal yun ring por myong na mi rung zhes de srog gi phyir yang dam pa'i chos mi spong lags so/ /de nas bcom
380b4(khri pa): ldan 'das la tshe dang ldan pa kun dga' bos 'di skad ces gsol to/ /btsun pa bcom ldan 'das rigs kyi bu'am/ rigs kyi bu mo mkhas pa'i rang bzhin can lus kyi las bsdams shing ngag gi las dang / yid kyi las bsdams pas dam pa'i chos spong bar
380b5(khri pa): bgyid pa dang / dam pa'i chos sun par bgyid pa'i gang zag gis bstan pa de thos na bdag kyang 'di 'dra ba'i sdug bsngal dag myong bar 'gyur zhing / de bzhin gshegs pa dgra bcom pa yang dag par rdzogs pa'i sangs rgyas kyang mi mthong / dam pa'i chos kyang
380b6(khri pa): mi thos/ de bzhin gshegs pa'i dge 'dun yang mi mthong / de dag la bsnyen bkur byed par yang mi 'gyur/ sangs rgyas 'byung ba'i sangs rgyas kyi zhing rnams su yang mi skye la/ mi dbul por 'gyur ba'am/ dman pa'i khyim 'di lta ste/ gdol pa'i
380b7(khri pa): khyim rnams sam/ g.yung po'i khyim rnams sam/ dmus long ngam/ zhar ba'am/ yan lag ma tshang ba'i bar du gyur na mi rung zhes de lta bu'i tshul can du bgyi'o/ /btsun pa bcom ldan 'das ngag gi las mi bzad pa la mngon par zhen te bgyis shing bsags
381a1(khri pa): pas chos kyis phongs par 'gyur ba'i las bgyis shing bsags par 'gyur ba ji lta bu lags/ bcom ldan 'das kyis bka' stsal pa/ kun dga' bo ngag gi las mi bzad pa la mngon par zhen te/ byas shing bsags pas dam pa'i chos
381a2(khri pa): kyis phongs par 'gyur ba'i las byas shing bsags par ji ltar 'gyur zhe na/ kun dga' bo mi gti mug can gang dag legs par gsungs pa'i chos 'dul ba 'di nyid la rab tu byung nas tshogs pa'i nang du shes rab kyi pha rol tu phyin pa zab mo 'di la sun dbyung bar bya
381a3(khri pa): bar sems/ bzlog par bya bar sems na shes rab kyi pha rol tu phyin pa sun phyung ba dang / bzlog pas sangs rgyas bcom ldan 'das rnams kyi byang chub sun phyung ba dang / bzlog par 'gyur ro/ /sangs rgyas kyi byang chub sun phyung bas 'das pa dang / ma
381a4(khri pa): 'ongs pa dang / da ltar byung ba'i de bzhin gshegs pa dgra bcom pa yang dag par rdzogs pa'i sangs rgyas rnams kyi rnam pa thams cad mkhyen pa nyid sun phyung ba dang / bzlog par 'gyur ro/ /rnam pa thams cad mkhyen pa nyid bzlog pas/ dam pa'i chos
381a5(khri pa): bzlog par 'gyur ro/ /dam pa'i chos bzlog pas dge 'dun bzlog par 'gyur ro/ /dge 'dun bzlog pas 'jig rten pa'i yang dag pa'i lta ba bzlog par 'gyur ro/ /'jig rten pa'i yang dag pa'i lta ba bzlog pas dran pa nye bar gzhag pa bzhi bzlog
381a6(khri pa): par 'gyur ro/ /de bzhin du rnam pa thams cad mkhyen pa nyid kyi bar du bzlog par 'gyur ro/ /rnam pa thams cad mkhyen pa nyid bzlog pas/ bsod nams ma yin pa'i phung po dpag tu med/ grangs med tshad med pa yongs su bzung bar 'gyur ro/ /
381a7(khri pa): bsod nams ma yin pa'i phung po dpag tu med/ grangs med/ tshad med pa yongs su bzung bas sems can dmyal ba dang / dud 'gro'i skye gnas dang / rnams kyi nang du sdug bsngal dang / yid mi bde ba dpag tu med/ grangs med/ tshad
381b1(khri pa): med pa dag myong bar 'gyur ro/ /de skad ces bka' stsal pa dang / bcom ldan 'das la tshe dang ldan pa kun dga' bos 'di skad ces gsol to/ /btsun pa bcom ldan 'das mi gti mug can gang shes rab kyi pha rol tu phyin pa zab mo 'di spong bar bgyid
381b2(khri pa): pa des rnam pa du zhig gis spong bar bgyid lags/ bcom ldan 'das kyis bka' stsal pa/ kun dga' bo mi gti mug can de rnam pa bzhis shes rab kyi pha rol tu phyin pa zab mo 'di spong bar byed do/ /gsol pa/ bzhi gang lags/ bcom ldan 'das kyis bka'
381b3(khri pa): stsal pa/ 'di lta ste/ bdud kyi byin gyi rlabs kyis chos zab mo 'di la yid mi ches shing mi mos la/ chos de la dad pa mi 'thob pa dang / sdig pa'i grogs po'i lag tu song ba dang / phung po lnga la mngon par zhen cing mi brtson pa dang / bdag la stod cing gzhan la
381b4(khri pa): smod pa ste/ kun dga' bo rnam pa bzhi po de dag dang ldan pa'i mi gti mug can de/ shes rab kyi pha rol tu phyin pa zab mo 'di spong bar byed do/ /de nas bcom ldan 'das la tshe dang ldan pa kun dga' bos 'di skad ces gsol to/ /btsun pa bcom ldan 'das la
381b5(khri pa): 'di ltar chos kyis phongs par 'gyur ba'i las de lta bu dang ldan na smas shing nyams par 'gyur bas byang chub sems dpas ngag gi las bsdam par bgyi'o/ /bcom ldan 'das kyis bka' stsal pa/ kun dga' bo de de bzhin te/ ji skad smras pa de bzhin no/ /
381b6(khri pa): de skad ces bka' stsal pa dang / bcom ldan 'das la tshe dang ldan pa kun dga' bos 'di skad ces gsol to/ /btsun pa bcom ldan 'das rigs kyi bu'am/ rigs kyi bu mo gang gis shes rab kyi pha rol tu phyin pa bstan pa 'di thos la/ thos nas kyang dad pa
381b7(khri pa): dang / 'dzin pa dang / 'chang ba dang / klog pa dang / kun chub par bgyid pa dang / tshul bzhin du yid la bgyid pa dang / yi ger 'dri ba dang / yi ger 'drir stsol ba'i rigs kyi bu'am/ rigs kyi bu mo de bsod nams kyi phung po ji tsam zhig skyed par 'gyur
382a1(khri pa): lags/ bcom ldan 'das kyis bka' stsal pa/ kun dga' bo rigs kyi bu'am/ rigs kyi bu mo gang la la zhig shes rab kyi pha rol tu phyin pa 'di 'dzin/ 'chang / klog/ kun chub par byed/ tshul bzhin du yid la byed/ yi ger 'dri
382a2(khri pa): zhing yi ger 'drir 'jug par byed la/ gang zhig de bzhin gshegs pas cho 'phrul gsum la bzhugs te/ sems can rnams la chos bstan pa 'di lta ste/ mdo'i sde dang / dbyangs kyis bsnyad pa'i sde dang / lung du bstan pa'i sde dang / tshigs su
382a3(khri pa): bcad pa'i sde dang / ched du brjod pa'i sde dang / gleng gzhi'i sde dang / de lta bu byung ba'i sde dang / skyes pa rabs kyi sde dang / rtogs pa brjod pa'i sde dang / rmad du byung ba'i sde dang / gtan la phab pa bstan pa'i sde de dag thams cad 'dzin/ 'chang / klog/
382a4(khri pa): kun chub par byed/ tshul bzhin du yid la byed pa'i bsod nams mngon par 'du byed pa de ni shes rab kyi pha rol tu phyin pa 'di 'dzin pa nas/ tshul bzhin du yid la byed pa'i bar du byed pa'i bsod nams kyi phung po snga ma de'i brgya'i char yang nye bar mi 'gro/ stong
382a5(khri pa): gi cha dang / 'bum gyi cha dang / bye ba brgya'i cha dang / bye ba stong gi cha dang / bye ba 'bum gyi cha dang / grangs dang / cha dang / bgrang ba dang / rgyur yang mi bzod do/ /kun dga' bo gzhan yang shar phyogs kyi 'jig rten gyi khams gang gA'i klung gi bye ma
382a6(khri pa): snyed dag gi de bzhin gshegs pa dgra bcom pa yang dag par rdzogs pa'i sangs rgyas rnams dang / de bzhin du lho phyogs dang / nub phyogs dang / byang phyogs dang / de bzhin du phyogs mtshams bzhi dang / 'og dang / steng gi phyogs kyi 'jig rten gyi khams
382a7(khri pa): gang gA'i klung gi bye ma snyed dag gi de bzhin gshegs pa dgra bcom pa yang dag par rdzogs pa'i sangs rgyas rnams cho 'phrul gsum po dag la bzhugs nas sems can rnams la 'di lta ste/ mdo'i sde dang / dbyangs kyis bsnyad pa'i sde dang / lung du bstan
382b1(khri pa): pa'i sde dang / tshigs su bcad pa'i sde dang / ched du brjod pa'i sde dang / gleng gzhi'i sde dang / de lta bu byung ba'i sde dang / skyes pa rabs kyi sde dang / rtogs pa brjod pa'i sde dang / rmad du byung ba'i sde dang / gtan la phab pa bstan pa'i sde rnams kyi chos
382b2(khri pa): ston la/ rigs kyi bu'am/ rigs kyi bu mo gzhan yang gang la la zhig gis shes rab kyi pha rol tu phyin pa 'di blangs shing bzung ba/ kun chub par byas shing blags la/ gzhan dag la yang chos ston te/ shes rab kyi pha rol tu phyin pa 'di nyid rgya
382b3(khri pa): cher yang dag par ston na/ de ni sangs rgyas bcom ldan 'das rnams dang / bsod nams kyi phung po mtshungs par skyed par 'gyur ro/ /de ci'i phyir zhe na/ phyogs bcu'i 'jig rten gyi khams gang gA'i klung gi bye ma snyed dag gi de bzhin gshegs pa dgra
382b4(khri pa): bcom pa yang dag par rdzogs pa'i sangs rgyas rnams kyang 'di las byung ba yin/ de bzhin gshegs pa de dag gi cho 'phrul gsum po dag kyang 'di las byung ba yin/ de bzhin gshegs pa de dag gi mdo'i sde dang / dbyangs kyis bsnyad pa'i sde dang /
382b5(khri pa): lung du bstan pa'i sde nas/ rtogs pa brjod pa'i sde dang / gtan la phab par bstan pa'i sde'i bar yang 'di las byung ba yin pa'i phyir ro/ /kun dga' bo gzhan yang phyogs bcu'i 'jig rten gyi khams gang gA'i klung gi bye ma snyed dag gi de bzhin
382b6(khri pa): gshegs pa dgra bcom pa yang dag par rdzogs pa'i sangs rgyas rnams la/ rigs kyi bu'am/ rigs kyi bu mo gang la la zhig gis me tog nas/ ba dan gyi bar dag dang / rol mo'i sgra rnam pa sna tshogs kyis bsti stang du byas/ bla mar byas/ rim
382b7(khri pa): gro byas/ mchod pa byas pa dang / gang gis shes rab kyi pha rol tu phyin pa 'di yi ger bris sam/ yi ger 'drir bcug ste/ glegs bam du byas pa la me tog nas/ ba dan gyi bar dag dang / rol mo'i sgra rnam pa sna tshogs kyis bsti stang du byas/
383a1(khri pa): bla mar byas/ rim gro byas/ mchod pa byas pa'i bsod nams de ni mtshungs par 'gyur ro/ /de ci'i phyir zhe na/ kun dga' bo phyogs bcu'i 'jig rten gyi khams gang gA'i klung gi bye ma snyed dag gi de bzhin gshegs pa dgra bcom pa yang
383a2(khri pa): dag par rdzogs pa'i sangs rgyas gang gA'i klung gi bye ma snyed dag kyang 'di las nges par byung ba'i phyir ro/ /kun dga' bo gzhan yang rigs kyi bu'am/ rigs kyi bu mo gang la la zhig shes rab kyi pha rol tu phyin pa zab mo 'di len cing 'dzin la/ kun chub par
383a3(khri pa): byed cing klog pa dang / tshul bzhin du yid la byed pa dang / gzhan dag la yang rgya cher yang dag par ston pa de ni sems can dmyal bar mi 'gro bar shes par bya'o/ /dud 'gro'i skye gnas su mi 'gro ba dang / gshin rje'i 'jig rten du mi 'gro bar shes par
383a4(khri pa): bya'o/ /nyan thos kyi sar ltung ba'i 'jigs pa med par shes par bya'o/ /rang sangs rgyas kyi sar ltung ba'i 'jigs pa med par shes par bya'o/ /de ci'i phyir zhe na/ kun dga' bo 'di ltar rigs kyi bu'am/ rigs kyi bu mo de phyir mi ldog pa'i sa la gnas
383a5(khri pa): par rig par bya ba yin pa'i phyir ro/ /de ci'i phyir zhe na/ kun dga' bo 'di ltar shes rab kyi pha rol tu phyin pa 'di ni sdig pa thams cad sel ba dang / nad thams cad 'jig par byed pa yin pa'i phyir ro/ /kun dga' bo gzhan yang rigs kyi bu 'am/ rigs
383a6(khri pa): kyi bu mo gang la la zhig gis shes rab kyi pha rol tu phyin pa 'di yi ger bris nas 'dzin pa dang / 'chang ba dang / kun chub par byed pa dang / klog pa dang / tshul bzhin du yid la byed cing / 'di lta ste/ me tog dang / phreng ba dang / spos dang / byug pa dang / phye
383a7(khri pa): ma dang / gos dang / gdugs dang / rgyal mtshan dang / ba dan dang / rol mo'i sgra rnam pa sna tshogs kyis shes rab kyi pha rol tu phyin pa 'di nyid la bsti stang du byed/ bla mar byed/ rim gro byed/ mchod pa byed pa de ni 'jigs pa ga las kyang mi 'byung bar shes par bya'o/ /
383b1(khri pa): de ci'i phyir zhe na/ de bzhin gshegs pa dag kyang 'di las nges par byung ba yin/ de bzhin gshegs pa dgra bcom pa yang dag par rdzogs pa'i sangs rgyas de dag gi de bzhin gshegs pa'i stobs bcu dang / mi 'jigs pa bzhi dang / so so yang dag
383b2(khri pa): par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad kyang 'di las byung ba yin la/ kun dga' bo 'di las byung ba'i pha rol tu phyin pa lnga yang pha rol tu phyin pa'i ming thob pa dang / de bzhin gshegs
383b3(khri pa): pa dgra bcom pa yang dag par rdzogs pa'i sangs rgyas rnams kyi rnam pa thams cad mkhyen pa nyid kyang 'di las nges par byung ba'i phyir ro/ /kun dga' bo 'jig rten gyi khams 'di'am/ gzhan gyi grong ngam/ grong khyer ram/ grong rdal lam/ yul 'khor ram/ rgyal
383b4(khri pa): po'i pho brang 'khor gang na shes rab kyi pha rol tu phyin pa 'di 'dzin pa dang / 'chang ba dang / kun chub par byed pa dang / klog pa dang / tshul bzhin du yid la byed pa dang / 'di nyid yi ger bris te glegs bam du byas pa la bsti stang du byed/ bla mar byed/ ri
383b5(khri pa): mor byed pa'i grong dang / grong khyer dang / grong rdal dang / yul 'khor dang / rgyal po'i pho brang 'khor der mi'am/ mi ma yin pa glags tshol ba rnams kyis glags mi rnyed do/ /sems can de dag thams cad kyang theg pa gsum po dag la theg pa gang yang
383b6(khri pa): rung bas rim gyis yongs su mya ngan las 'da' bar 'gyur te/ kun dga' bo de ltar na shes rab kyi pha rol tu phyin pa 'di ni 'di ltar stong gsum gyi stong chen po'i 'jig rten gyi khams kyi sems can rnams la sangs rgyas kyi mdzad pas nye bar gnas pas na don che ba
383b7(khri pa): yin no/ /kun dga' bo gang na shes rab kyi pha rol tu phyin pa la spyod pa'i 'jig rten gyi khams der sangs rgyas byung bar shes par bya'o/ /kun dga' bo dper na nor bu rin po che rin thang med pa zhig yod la/ nor bu rin po che de yang yon tan 'di dag dang ldan
384a1(khri pa): te/ gang du las bya ba der nor bu rin po che de bzhag par gyur pa der mi glags lta bas glags mi rnyed do/ /gang na skyes pa'am/ bud med mi ma yin pas zin par gyur pa der nor bu rin po che de bzhag na/ mi ma yin pa de nor bu rin po che de'i gzi brjid
384a2(khri pa): mi bzod pas/ de nas bdag nyid myur du 'gro bar 'gyur ro/ /de bzhin du mkhris pas tshig pa'i nad pa'i lus la nor bu rin po che de bzhag na mkhris pa de rab tu zhi bar 'gyur ro/ /de bzhin du skyes pa'am/ bud med rlung gis phog pa'am/ bad kan nam/ 'dus
384a3(khri pa): pa'i nad kyis thebs pa'i skyes pa'am/ bud med de'i lus la nor bu rin po che de bzhag na reg ma thag tu nor bu rin po che de'i gzi brjid kyis nad rab tu zhi bar 'gyur ro/ /yang nor bu rin po che de ni mtshan mo snang bar byed do/ /tsha ba'i dus na nor bu rin po che de phyogs gang du
384a4(khri pa): bzhag pa'i phyogs der bsil bar byed do/ /grang ba'i dus nas phyogs gang du nor bu rin po che de bzhag pa'i phyogs der dro bar byed do/ /sa phyogs gang na/ sbrul gdug pa'am/ sdig pa yod la skyes pa'am/ bud med gang la la zhig sbrul gdug
384a5(khri pa): pas zin par gyur na/ de la la la zhig gis nor bu rin po che de bstan na/ de mthong ma thag tu dug de med par 'gyur te/ kun dga' bo nor bu rin po che de ni yon tan de dag dang ldan no/ /kun dga' bo gzhan yang skyes pa'am/ bud med gang gi lus la
384a6(khri pa): 'bras dang / chu bur byung ba'am/ mig nad dam/ rna ba dang / sna dang / lce dang / mgul nad byung na/ skyes pa'am/ bud med de'i lus la nor bu rin po che de bzhag na/ de mthong ma thag tu nad de dag thams cad rab tu zhi bar 'gyur ro/ /rdzing gi chu gang du
384a7(khri pa): nor bu rin po che de bcug na/ chu de thams cad yan lag brgyad dang ldan pa dang / de ras sngon po'am/ ser po'am/ dmar po'am/ dkar po'am/ btsod ka'am/ shel lam/ dmar ser ram/ ser skyas dkris te/ chur bcug na chu de thams cad kha
384b1(khri pa): dog sngon por 'gyur ba nas/ kha dog ser skya'i bar du kha dog gcig tu 'gyur ro/ /kun dga' bo chu gang rnyog pa can du gyur pa der nor bu rin po che de bcug na dang bar 'gyur te/ nor bu rin po che de yon tan de dag dang gzhan dag dang yang ldan pa yin no/ /kun dga'
384b2(khri pa): bo de bzhin du shes rab kyi pha rol tu phyin pa nor bu rin po che dang 'dra ba 'di yang yon tan thams cad kyi 'byung gnas su gyur cing / sdig pa thams cad rab tu zhi bar byed pa yin no// //shes rab kyi pha rol tu phyin pa khri pa/ bam po sum cu
384b3(khri pa): bzhi pa tha ma/ de skad ces bka' stsal pa dang / bcom ldan 'das la tshe dang ldan pa kun dga' bos 'di skad ces gsol to/ /btsun pa bcom ldan 'das nor bu rin po che de lha rnams la mchis sam/ 'on te mi rnams la mchis/ de skad ces gsol pa
384b4(khri pa): dang / bcom ldan 'das kyis tshe dang ldan pa kun dga' bo la 'di skad ces bka' stsal to/ /kun dga' bo nor bu rin po che de ni lha rnams la yang yod/ nor bu rin po che de ni 'dzam bu gling gi mi rnams la yang yod de/ 'dzam bu gling gi mi rnams la yod pa'i
384b5(khri pa): nor bu rin po che de ni yon tan chung ngo / /lha yul pa'i ni yon tan tshad med do/ /lha yul pa'i nor bu rin po che de za ma tog gang gi nang na bcug pa'i za ma tog de yang / de'i yon tan can du gyur te/ gang la la zhig gis za ma tog de la reg na de yang yon tan
384b6(khri pa): de dang ldan par 'gyur ro/ /kun dga' bo shes rab kyi pha rol tu phyin pa 'di yang lha yul pa'i nor bu rin po che dang 'dra ste/ shes rab kyi pha rol tu phyin pa 'di yi ger bris te/ gang du bzhag pa der gnod pa ci yang mi 'byung bar shes par bya'o/ /nor bu rin po
384b7(khri pa): che de'i yon tan rnams ji lta bar shes rab kyi pha rol tu phyin pa dang / rnam pa thams cad mkhyen pa nyid kyi ye shes dang / bsam gtan gyi pha rol tu phyin pa nas/ sbyin pa'i pha rol tu phyin pa'i bar gyi yon tan yang de dang 'dra bar blta bar bya'o/ /nang stong pa nyid nas
385a1(khri pa): dngos po med pa'i ngo bo nyid stong pa nyid kyi bar yang de dang 'dra'o/ /dran pa nye bar gzhag pa bzhi nas sangs rgyas kyi chos ma 'dres pa brgyad kyi bar dang / chos nyid dang / chos gnas pa nyid dang / de bzhin nyid dang / yang dag pa'i mtha'
385a2(khri pa): dang / bsam gyis mi khyab pa'i dbyings kyi yon tan rnams kyang de dang 'dra'o/ /de'i phyir de bzhin gshegs pa dgra bcom pa yang dag par rdzogs pa'i sangs rgyas rnams chos thams cad la dbang bsgyur ba thams cad mkhyen pa zhes brjod de/ lha dang mi dang lha ma
385a3(khri pa): yin gyi 'jig rten na bsti stang du bya/ bla mar bya zhing / rim gro byed/ mchod pa byed do/ /de ci'i phyir zhe na/ pha rol tu phyin pa drug po dag gi snod yin pa'i phyir ro/ /de ltar gong ma bzhin du sbyar te/ de bzhin gshegs pa rnams ni sangs rgyas kyi chos ma
385a4(khri pa): 'dres pa brgyad kyi bar dang / rnam pa thams cad mkhyen pa nyid kyi ye shes dang / snying rje chen po dang / byams pa chen po'i snod yin pa'i phyir mchod pa brnyes so/ /de bzhin du nyon mongs pa dang / bag chags kyi mtshams sbyor ba thams cad spangs pa
385a5(khri pa): dang / de bzhin du kun nas nyon mongs pa med pa dang / rnam par byang ba med pa dang / skye ba med pa dang / 'gag pa med pa dang / blang ba med pa dang / dor ba med pa dang / gdeg pa med pa dang / gzhag pa med pa dang / 'gro ba med pa dang / 'ong ba
385a6(khri pa): med pa dang / gnas pa med pa dang / pha rol tu phyin pa rnams kyi snod yin pa'i phyir mchod pa brnyes so/ /kun dga' bo gzhan yang shar phyogs kyi 'jig rten gyi khams gang gA'i klung gi bye ma snyed dag gi de bzhin gshegs pa dgra bcom pa yang dag
385a7(khri pa): par rdzogs pa'i sangs rgyas rnams dang / de bzhin du lho dang / nub dang / byang phyogs dang / 'og dang / steng gi phyogs dang / de bzhin du phyogs mtshams bzhi'i 'jig rten gyi khams gang gA'i klung gi bye ma snyed dag gi de bzhin gshegs pa dgra
385b1(khri pa): bcom pa yang dag par rdzogs pa'i sangs rgyas de dag la rigs kyi bu'am/ rigs kyi bu mo gang la la zhig gis bskal pa'am/ bskal pa las lhag pa'am/ bskal pa brgya'am/ bskal pa stong ngam/ bskal pa 'bum mam/ bskal pa brgya phrag du ma'am/
385b2(khri pa): bskal pa stong phrag du ma'am/ bskal pa 'bum phrag du ma'am/ bskal pa bye ba khrag khrig 'bum phrag du mar 'di lta ste/ me tog dang / phreng ba'am/ spos dang / byug pa dang / phye ma dang / chos gos dang / gos dang / gdugs dang / rgyal mtshan dang / ba dan dag
385b3(khri pa): dang / rol mo'i sgra sna tshogs kyis bsti stang du byed/ bla mar byed/ rim gror byed/ mchod pa byed pa dang / rigs kyi bu'am/ rigs kyi bu mo gzhan la la zhig shes rab kyi pha rol tu phyin pa 'di 'dzin pa dang / 'chang ba dang / klog pa dang / kun chub par byed
385b4(khri pa): pa dang / tshul bzhin yid la byed pa dang / yi ger 'dri ba dang / yi ger 'drir 'jug pa nas glegs bam du byas pa la 'di lta ste/ me tog dang / phreng ba dang / spos dang / byug pa dang / phye ma dang / chos gos dang / gos dang / gdugs dang / rgyal mtshan
385b5(khri pa): dang / ba dan dag dang / rol mo'i sgra sna tshogs kyis bsti stang du byed/ bla mar byed/ rim gro byed/ mchod pa byed pa'i bsod nams kyi phung po 'di nyid las shes rab kyi pha rol tu phyin pa 'di nyid yongs su bzung ba'i bsod nams kyi phung po ni de bzhin gshegs pa
385b6(khri pa): las yongs su bzung ba'i bsod nams kyi phung po snga ma'i gan na mchog ces bya'o/ /gtso bo zhes bya'o/ /rab mchog ces bya'o/ /bla na med pa zhes bya'o/ /gong na med pa zhes bya'o/ /de ci'i phyir zhe na/ kun dga' bo rigs kyi bu'am/ rigs kyi bu mo de
385b7(khri pa): bzhin gshegs pa las yongs su bzung ba'i bsod nams kyi phung po shes rab kyi pha rol tu phyin pa dang bral ba ni lha dang mi rnams kyi nang du skye bar byed de/ 'khor ba na 'khor bar byed cing / shes rab kyi pha rol tu phyin pa yongs su rdzogs par mi byed do/ /shes rab kyi pha
386a1(khri pa): rol tu phyin pa yongs su ma rdzogs na/ de bzhin gshegs pa'i stobs bcu yongs su rdzogs par mi 'gyur ro/ /de bzhin du sbyar te/ rnam pa thams cad mkhyen pa nyid kyi bar du yongs su rdzogs par mi 'gyur ro/ /kun dga' bo gang zhig shes rab kyi pha
386a2(khri pa): rol tu phyin pa 'di 'dzin pa dang / 'chang ba dang / tshul bzhin du yid la byed pa'i bar du byed pa de yang dag pa ji lta ba bzhin pa'i shes rab kyi pha rol tu phyin pa yongs su rdzogs par byed par 'gyur ro/ /de bzhin du bsam gtan gyi pha rol tu phyin pa nas/ sbyin pa'i pha rol tu phyin pa'i bar
386a3(khri pa): du yongs su rdzogs par byed par 'gyur ro/ /de bzhin du dran pa nye bar gzhag pa bzhi yongs su rdzogs par byed par 'gyur ro/ /sangs rgyas kyi chos ma 'dres pa brgyad kyi bar du yongs su rdzogs par byed par 'gyur zhing / nyan thos dang rang sangs rgyas kyi sa las 'das
386a4(khri pa): nas/ byang chub sems dpa'i skyon med pa la 'jug cing / byang chub sems dpa'i mngon par shes pa rnams kyang 'thob ste/ byang chub sems dpa'i mngon par shes pa de dag gis sangs rgyas kyi zhing nas sangs rgyas kyi zhing du 'gro bar 'gyur zhing / lus gang gis
386a5(khri pa): sangs rgyas kyi zhing yongs su dag par byed pa dang / sems can rnams yongs su smin par byed pa'i lus yongs su 'dzin te/ yang na 'khor los sgyur ba'i rgyal po'i cha byad kyis sam/ yang na khams kyi rgyal por gyur pas sam/ yang na rgyal rigs shing sA la chen po
386a6(khri pa): lta bur gyur pas sam/ yang na bram ze'i rigs shing sA la chen po lta bur gyur pas sam/ yang na brgya byin gyi gzugs kyis sam/ yang na tshangs pa'i gzugs kyis sam/ yang na rnam thos kyi bu'i gzugs kyis sems can rnams yongs su smin par byed par 'gyur
386a7(khri pa): ro/ /kun dga' bo de lta bas na shes rab kyi pha rol tu phyin pa 'di nyid la bsti stang du byed/ bla mar byed/ rim gro byed/ mchod pa byed na/ sangs rgyas kyi chos thams cad kyi rgyu bsags par 'gyur/ phun sum tshogs pa thams cad bzung bar 'gyur/ de bzhin
386b1(khri pa): gshegs pa rnams la bsti stang byas par 'gyur/ bla mar byas par 'gyur/ rim gro byas par 'gyur/ mchod pa byas par 'gyur ro/ /kun dga' bo gzhan yang phyogs bcu'i 'jig rten gyi khams dpag tu med pa dag na de bzhin gshegs pa dgra bcom pa yang
386b2(khri pa): dag par rdzogs pa'i sangs rgyas gang dag bzhugs te 'tsho zhing gzhes la chos kyang ston pa de dag la gzugs kyi sku dang / chos kyi skur lta bar 'dod pas shes rab kyi pha rol tu phyin pa 'di nyid gzung bar bya/ bcang bar bya/ kun chub par bya/ gzhan dag la yang rgya
386b3(khri pa): cher yang dag par bstan par bya/ tshul bzhin du yid la byas te/ des na phyogs bcu kun gyi 'jig rten gyi khams dpag tu med grangs med pa dag gi de bzhin gshegs pa dgra bcom pa yang dag par rdzogs pa'i sangs rgyas rnams mthong bar 'gyur ro/ /kun
386b4(khri pa): dga' bo gzhan yang rigs kyi bu'am/ rigs kyi bu mo de bzhin gshegs pa dgra bcom pa yang dag par rdzogs pa'i sangs rgyas mngon sum du mthong bar 'dod pas shes rab kyi pha rol tu phyin pa 'di nyid gzung bar bya/ bcang bar bya/ klag par bya/ kun chub
386b5(khri pa): par bya/ tshul bzhin du yid la bya'o/ /kun dga' bo 'das pa'i dus na gang dag de bzhin gshegs pa dgra bcom pa yang dag par rdzogs pa'i sangs rgyas su gyur pa de dag kyang shes rab kyi pha rol tu phyin pa 'di nyid la brten nas bla na med pa yang dag par rdzogs
386b6(khri pa): pa'i byang chub mngon par rdzogs par sangs rgyas so/ /gang dag de bzhin gshegs pa de dag gi nyan thos su gyur pa de dag kyang shes rab kyi pha rol tu phyin pa 'di nyid la brten nas rgyun du zhugs pa'i 'bras bu rjes su thob bo/ de bzhin du dgra bcom pa nyid kyi bar
386b7(khri pa): du rjes su thob bo/ /gang dag ma 'ongs pa'i dus na 'byung bar 'gyur ba'i de bzhin gshegs pa dgra bcom pa yang dag par rdzogs pa'i sangs rgyas rnams dang / de dag gi nyan thos rgyun du zhugs pa nas/ dgra bcom pa nyid kyi bar du 'byung bar 'gyur ba thams cad
387a1(khri pa): kyang shes rab kyi pha rol tu phyin pa 'di nyid la brten nas 'byung bar 'gyur ro/ /da ltar phyogs bcu'i 'jig rten gyi khams gang gA'i klung gi bye ma snyed dag na de bzhin gshegs pa dgra bcom pa yang dag par rdzogs pa'i sangs rgyas gang dag bzhugs te
387a2(khri pa): 'tsho zhing gzhes la chos kyang ston pa de dag thams cad kyang shes rab kyi pha rol tu phyin pa 'di nyid la brten nas/ bla na med pa yang dag par rdzogs pa'i byang chub mngon par rdzogs par sangs rgyas so/ /nyan thos de dag kyang dgra bcom pa nyid kyi bar du rjes su 'thob bo/ /
387a3(khri pa): phyogs bcu'i 'jig rten gyi khams dpag tu med grangs med pa dag na da ltar rang sangs rgyas gang dag gnas pa de dag thams cad kyang shes rab kyi pha rol tu phyin pa 'di nyid la brten nas/ rang byang chub mngon par rdzogs par sangs rgyas so/ /de ci'i phyir zhe na/ 'di
387a4(khri pa): ltar theg pa gsum po dag shes rab kyi pha rol tu phyin pa 'dir rgya cher bstan pa'i phyir te/ de dag kyang mtshan ma med pa'i tshul gyis bstan to/ /de bzhin du skye ba med pa dang / 'gag pa med pa'i tshul dang / kun nas nyon mongs pa med pa dang / rnam par byang ba
387a5(khri pa): med pa'i tshul dang / mngon par 'du byed pa med pa'i tshul dang / blang ba med pa dang / dor ba med pa'i tshul dang / gdeg pa med pa dang / gzhag pa med pa'i tshul dang / gzung ba med pa dang / gtang ba med pa'i tshul dang / de dag kyang 'jig rten gyi tha snyad kyi
387a6(khri pa): tshul gyis bstan gyi/ don dam par ni ma yin no/ /de ci'i phyir zhe na/ 'di ltar shes rab kyi pha rol tu phyin pa ni tshu rol ma yin/ pha rol ma yin/ thang ma yin/ gshong ma yin/ phya le ma yin/ phya le ma yin pa ma yin/ mtshan ma ma yin/ mtshan
387a7(khri pa): ma med pa ma yin/ 'jig rten pa ma yin/ 'jig rten las 'das pa ma yin/ 'dus byas ma yin/ 'dus ma byas ma yin/ dge ba ma yin/ mi dge ba ma yin/ lung du bstan pa ma yin/ lung du ma bstan pa ma yin/ 'das pa ma yin/ ma
387b1(khri pa): 'ongs pa ma yin/ da ltar byung ba ma yin pa'i phyir ro/ /de skad ces bka' stsal pa dang / bcom ldan 'das la tshe dang ldan pa kun dga' bos 'di skad ces gsol to/ /btsun pa bcom ldan 'das ci byang chub sems dpa' sems dpa' chen po shes rab kyi pha rol
387b2(khri pa): tu phyin pa 'ba' zhig la spyod lags sam/ pha rol tu phyin pa gzhan dag la yang spyod lags/ bcom ldan 'das kyis bka' stsal pa/ kun dga' bo byang chub sems dpa' sems dpa' chen po ni pha rol tu phyin pa drug po thams cad la spyod de/ de yang mi
387b3(khri pa): dmigs pa'i tshul gyis slob bo/ /de sbyin pa'i pha rol tu phyin pa la yang spyod la/ sbyin pa'i pha rol tu phyin pa de yang mi dmigs/ sbyin bdag kyang mi dmigs/ len pa po yang mi dmigs so/ /tshul khrims kyi pha rol tu phyin pa la yang spyod la/ tshul
387b4(khri pa): khrims kyi pha rol tu phyin pa de yang mi dmigs/ tshul khrims dang ldan pa dang / tshul khrims 'chal pa yang mi dmigs so/ /de bzhin du sbyar te/ shes rab kyi pha rol tu phyin pa'i bar la yang spyad la/ shes rab kyi pha rol tu phyin pa de yang mi dmigs/ shes rab
387b5(khri pa): dang ldan pa dang / shes rab 'chal pa yang mi dmigs so/ /'on kyang shes rab kyi pha rol tu phyin pa ni/ de ltar pha rol tu phyin pa thams cad kyi sngon du 'gro ba yin te/ byang chub sems dpa' sems dpa' chen po sbyin pa sbyin par byed pa rnams kyi sbyin pa'i pha rol
387b6(khri pa): tu phyin pa yongs su rdzogs par byed do/ /de bzhin du shes rab kyi pha rol tu phyin pa nyid byang chub sems dpa' sems dpa' chen po tshul khrims bsrung ba rnams kyi sngon du 'gro ste/ tshul khrims kyi pha rol tu phyin pa yongs su rdzogs par byed do/ /shes rab kyi pha
387b7(khri pa): rol tu phyin pa nyid kyang byang chub sems dpa' sems dpa' chen po bzod pa sgrub pa rnams kyi sngon du 'gro ba ste/ bzod pa'i pha rol tu phyin pa yongs su rdzogs par byed do/ /shes rab kyi pha rol tu phyin pa nyid byang chub sems dpa' sems dpa' chen po brtson 'grus
388a1(khri pa): rtsom pa rnams kyi sngon du 'gro ba ste/ brtson 'grus kyi pha rol tu phyin pa yongs su rdzogs par byed do/ /shes rab kyi pha rol tu phyin pa nyid byang chub sems dpa' sems dpa' chen po bsam gtan dag la snyoms par 'jug pa rnams kyi sngon du 'gro
388a2(khri pa): ba ste/ bsam gtan gyi pha rol tu phyin pa yongs su rdzogs par byed do/ /shes rab kyi pha rol tu phyin pa nyid byang chub sems dpa' sems dpa' chen po chos la rnam par lta ba rnams kyi sngon du 'gro ste/ shes rab kyi pha rol tu phyin pa yongs su rdzogs par byed do/ /
388a3(khri pa): gzugs mi dmigs pa'i tshul dang / de bzhin du sbyar te/ rnam pa thams cad mkhyen pa nyid kyi bar du mi dmigs pa'i tshul gyis so/ /kun dga' bo dper na 'dzam bu gling gi shing ljon pa lo ma tha dad pa/ me tog tha dad pa/ 'bras bu tha dad pa rnams kyi grib
388a4(khri pa): ma ni/ grib ma zhes bya ba'i grangs su 'gro ba ma gtogs par bye brag gam/ tha dad du bya ba mi dmigs so/ /kun dga' bo de bzhin du shes rab kyi pha rol tu phyin pas yongs su zin pa'i pha rol tu phyin pa lnga po rnam pa thams cad mkhyen pa nyid du yongs su bsngos
388a5(khri pa): pa rnams la yang bye brag gam/ tha dad du bya ba mi dmigs so/ /de skad ces bka' stsal pa dang / bcom ldan 'das la tshe dang ldan pa kun dga' bos 'di skad ces gsol to/ /btsun pa bcom ldan 'das shes rab kyi pha rol tu phyin pa 'di ni yon tan mtha'
388a6(khri pa): yas pa dang ldan pa'i slad du yon tan chen po dang ldan pa lags so/ /btsun pa bcom ldan 'das shes rab kyi pha rol tu phyin pa 'di ni yon tan mtha' yas pa dang ldan pa'i slad du yon tan thams cad yongs su rdzogs shing / yon tan dpag tu ma mchis pa dang ldan
388a7(khri pa): pa lags so/ /de skad ces gsol pa dang / bcom ldan 'das kyis tshe dang ldan pa kun dga' bo la 'di skad ces bka' stsal to/ /kun dga' bo de de bzhin te/ ji skad smras pa de bzhin no/ /de skad ces bka' stsal pa dang / bcom ldan 'das la tshe
388b1(khri pa): dang ldan pa kun dga' bos 'di skad ces gsol to/ /btsun pa bcom ldan 'das rigs kyi bu'am/ rigs kyi bu mo gang la la zhig shes rab kyi pha rol tu phyin pa 'di yi ger bris sam/ yi ger 'drir stsal nas/ glegs bam du bgyis sam/ 'chang ngam/ klog
388b2(khri pa): gam/ de bzhin nyid la 'di lta ste/ me tog dang / phreng ba dang / spos dang / byug pa dang / bdug pa dang / mar me dang / phye ma dang / chos gos dang / gos dang / gdugs dang / rgyal mtshan dang / ba dan dag dang / rol mo'i sgra sna tshogs kyis bsti stang du bgyid/
388b3(khri pa): bla mar bgyid/ ri mo bgyid/ mchod par bgyid la/ gong du yang shes rab kyi pha rol tu phyin pa nyid tshul bzhin du yid la bgyid pa dang / rigs kyi bu'am/ rigs kyi bu mo gzhan gang la la zhig gis shes rab kyi pha rol tu phyin pa 'di yi ger bris sam/ yi ger
388b4(khri pa): 'drir stsal nas/ glegs bam du bgyis te/ gzhan dag la stsal na/ 'di gnyis gang bsod nams ches mang du skyed lags/ de skad ces gsol pa dang / bcom ldan 'das kyis tshe dang ldan pa kun dga' bo la 'di skad ces bka' stsal to/ /kun
388b5(khri pa): dga' bo de'i phyir khyod nyid la dris/ khyod kyis ji ltar bzod pa de bzhin du lan thob shig /kun dga' bo 'di ji snyam du sems/ rigs kyi bu'am/ rigs kyi bu mo gang la la zhig gis de bzhin gshegs pa'i ring bsrel rnams la rtag par rgyun du me tog
388b6(khri pa): nas/ ba dan gyi bar dag dang / rol mo'i sgra sna tshogs kyis bsti stang du byed/ bla mar byed/ ri mo byed/ mchod pa byed pa dang / rigs kyi bu'am/ rigs kyi bu mo gzhan gang la la zhig gis de bzhin gshegs pa'i ring bsrel yungs 'bru tsam zhig gzhan dag la
388b7(khri pa): bgo bsha' byas te byin la/ rigs kyi bu'am/ rigs kyi bu mo des kyang de bzhin gshegs pa'i ring bsrel yungs 'bru tsam de blangs te/ me tog nas/ ba dan gyi bar dag dang / rol mo'i sgra sna tshogs kyis bsti stang du byed/ bla mar byed/ ri mo byed/ mchod
389a1(khri pa): pa byed pa de gnyis gang bsod nams mang du skyed snyam/ de skad ces bka' stsal pa dang / bcom ldan 'das la tshe dang ldan pa kun dga' bos 'di skad ces gsol to/ /btsun pa bcom ldan 'das bdag gis ji ltar bcom ldan 'das kyis
389a2(khri pa): gsungs pa'i don 'tshal ba ltar na/ gang gis de bzhin gshegs pa'i ring bsrel yungs 'bru tsam gzhan la stsal pa de nyid ches bsod nams mang du skyed lags so/ /de bzhin gshegs pa dgra bcom pa yang dag par rdzogs pa'i sangs rgyas kyis don gyi dbang
389a3(khri pa): 'di gzigs nas rdo rje lta bu'i ting nge 'dzin la snyoms par zhugs te/ rdo rje lta bu'i sku bshig pa mdzad do/ /de ci'i slad du zhe na/ btsun pa bcom ldan 'das gang la la zhig de bzhin gshegs pa yongs su mya ngan las 'das pa'i ring bsrel yungs 'bru tsam la
389a4(khri pa): mchod pa rnam pa sna tshogs kyis mchod pa bgyid pa de'i dge ba'i rtsa ba de mthar thug par mi 'gyur gyi/ sdug bsngal thams cad mthar bgyid par 'gyur ba'i slad du'o/ /de skad ces gsol pa dang / bcom ldan 'das kyis tshe dang ldan pa kun dga' bo la
389a5(khri pa): 'di skad ces bka' stsal to/ /kun dga' bo de de bzhin no/ /ji skad smras pa de bzhin te/ kun dga' bo rigs kyi bu'am/ rigs kyi bu mo gang la la zhig gis shes rab kyi pha rol tu phyin pa 'di yi ger bris sam/ yi ger 'drir bcug nas/ glegs
389a6(khri pa): bam du byas te/ me tog nas/ ba dan gyi bar dag dang / rol mo'i sgra sna tshogs kyis bsti stang du byed/ bla mar byed/ ri mo byed/ mchod pa byed pa bas gzhan gang la la zhig gis shes rab kyi pha rol tu phyin pa 'di nyid yi ger bris sam/ yi ger 'drir bcug
389a7(khri pa): ste/ chos la dga' bas gzhan dag la byin na rigs kyi bu'am/ rigs kyi bu mo de'i bsod nams de nyid ches mang du skyed do/ /kun dga' bo gzhan yang rigs kyi bu'am/ rigs kyi bu mo gang la las bsam pa thag pa nas bla na med pa yang dag par
389b1(khri pa): rdzogs pa'i byang chub mngon par rdzogs par 'tshang rgya bar 'dod pa des ji skad bstan pa'i shes rab kyi pha rol tu phyin pa 'di nyid la me tog nas/ ba dan gyi bar dag dang / rol mo'i sgra sna tshogs kyis bsti stang du bya/ bla mar bya/ ri mor bya/ mchod par bya/ gzung bar bya/
389b2(khri pa): bcang bar bya/ klag par bya/ kun chub par bya/ tshul bzhin du yid la bya'o/ /de ci'i phyir zhe na/ kun dga' bo shes rab kyi pha rol tu phyin pa las byang chub sems dpa' sems dpa' chen po rnams kyang nges par 'byung zhing / de bzhin gshegs pa dgra bcom
389b3(khri pa): pa yang dag par rdzogs pa'i sangs rgyas rnams kyang nges par 'byung ba'i phyir ro/ /kun dga' bo de lta bas na byang chub sems dpa'i theg pa pa'am/ rang sangs rgyas kyi theg pa pa'am/ nyan thos kyi theg pa pa'i rigs kyi bu'am/ rigs kyi bu mo shes rab
389b4(khri pa): kyi pha rol tu phyin pa 'di nyid la me tog sna tshogs nas/ ba dan gyi bar dag dang / rol mo'i sgra sna tshogs kyis bsti stang du bya/ bla mar bya/ ri mor bya/ mchod pa bya'o/ /de nas bcom ldan 'das la tshe dang ldan pa kun dga' bos 'di skad ces gsol to/ /
389b5(khri pa): btsun pa bcom ldan 'das byang chub sems dpa'i theg pa pa'i rigs kyi bu'am/ rigs kyi bu mo gang gis shes rab kyi pha rol tu phyin pa 'di bstan/ bshad/ rnam par phye/ gsal bar byas/ yang dag par rab tu bstan te/ 'di skad ces tshur shog /rigs kyi bu
389b6(khri pa): khyod kyis ji skad bstan pa'i shes rab kyi pha rol tu phyin pa 'di la nan tan gyis shig ces kyang brjod na/ btsun pa bcom ldan 'das rigs kyi bu'am/ rigs kyi bu mo de gzhi de las bsod nams ji snyed cig skyed lags/ bcom ldan 'das kyis bka' stsal pa/ kun dga'
389b7(khri pa): bo rigs kyi bu'am/ rigs kyi bu mo de gzhi de las bsod nams mang du skyed do/ /kun dga' bo 'di ji snyam du sems/ rigs kyi bu'am/ rigs kyi bu mo gang la la zhig gis 'dzam bu gling gi sems can gang dag yin pa de dag rgyun du zhugs pa'i 'bras bu la bkod
390a1(khri pa): na/ kun dga' bo 'di ji snyam du sems/ rigs kyi bu'am/ rigs kyi bu mo de gzhi de las bsod nams mang du skyed snyam mam/ gsol pa/ btsun pa bcom ldan 'das mang lags so/ /btsun pa bde bar gshegs pa mang lags so/ /bcom
390a2(khri pa): ldan 'das kyis bka' stsal pa/ kun dga' bo rigs kyi bu'am/ rigs kyi bu mo gang gis shes rab kyi pha rol tu phyin pa don bzang po tshig 'bru bzang po 'di dag gzhan dag la rnam grangs 'dis rjod cing ston la/ gsal bar byed cing rnam par 'byed de/ yang dag par
390a3(khri pa): rab tu ston la de la 'di skad ces kye tshur shog / rigs kyi bu khyod shes rab kyi pha rol tu phyin pa 'di zung shig /chongs shig /kun chub par gyis shig /lhogs shig /tshul bzhin du yid la gyis shig /ji skad bstan pa'i shes rab kyi pha rol tu phyin pa la nan
390a4(khri pa): tan du gyis shig ces kyang brjod na/ de ni de bas ches bsod nams mang du skyed do/ /de ci'i phyir zhe na/ kun dga' bo rgyun du zhugs pa rnams ni shes rab kyi pha rol tu phyin pa 'dis rab tu phye ba yin pa'i phyir ro/ /kun dga' bo 'dzam bu gling gi sems can rnams
390a5(khri pa): lta yang zhog / de bzhin du gling bzhi pa'i sems can rnams lta yang zhog /stong chung ngu'i 'jig rten gyi khams kyi sems can rnams lta yang zhog /stong gnyis pa bar ma'i 'jig rten gyi khams kyi sems can rnams lta'ang zhog /kun dga' bo stong gsum gyi
390a6(khri pa): stong chen po'i 'jig rten gyi khams kyi sems can rnams lta'ang zhog la/ kun dga' bo phyogs bcu'i 'jig rten gyi khams gang gA'i klung gi bye ma snyed dag na/ sems can ji snyed yod pa de dag rigs kyi bu'am/ rigs kyi bu mo gang la la zhig gis rgyun du zhugs
390a7(khri pa): pa'i 'bras bu la bkod na/ kun dga' bo 'di ji snyam du sems/ rigs kyi bu'am/ rigs kyi bu mo de gzhi de las bsod nams mang du skyed snyam mam/ gsol pa/ btsun pa bcom ldan 'das mang lags so/ /btsun pa bde bar gshegs pa mang lags so/ /
390b1(khri pa): bcom ldan 'das kyis bka' stsal pa/ kun dga' bo rigs kyi bu'am/ rigs kyi bu mo gang gis shes rab kyi pha rol tu phyin pa don bzang po/ tshig 'bru bzang po 'di gzhan dag la rjod cing ston la/ gsal bar byed cing rnam par 'byed de/ yang dag par rab
390b2(khri pa): tu ston na/ rigs kyi bu'am/ rigs kyi bu mo de'i bsod nams ni rigs kyi bu'am/ rigs kyi bu mo snga ma de dag gi bsod nams pas ches mang du skyed de/ de ni ston pa'am/ ston pa gang yang rung ba'am/ bla ma'i gnas lta bu'am/ tshangs pa mtshungs
390b3(khri pa): par spyod pa yin par shes par bya'o/ /de ci'i phyir zhe na/ kun dga' bo 'das pa'i yang dag par rdzogs pa'i sangs rgyas rnams kyang shes rab kyi pha rol tu phyin pa 'di la bslabs nas/ rnam pa thams cad mkhyen pa nyid brnyes shing / gang dag ma 'ongs pa na
390b4(khri pa): 'byung bar 'gyur ba'i de bzhin gshegs pa de dag kyang shes rab kyi pha rol tu phyin pa 'di la brten nas bla na med pa yang dag par rdzogs pa'i byang chub mngon par rdzogs par 'tshang rgya bar 'gyur la/ de bzhin gshegs pa dgra bcom pa yang dag par rdzogs pa'i
390b5(khri pa): sangs rgyas gang dag da ltar phyogs bcu'i 'jig rten gyi khams gang gA'i klung gi bye ma snyed dag na bzhugs te/ 'tsho zhing gzhes la chos kyang ston pa de dag kyang shes rab kyi pha rol tu phyin pa 'di nyid la bslabs nas/ bla na med pa yang dag par rdzogs pa'i byang chub
390b6(khri pa): mngon par rdzogs par sangs rgyas shing / gzhan mkhas pa tshangs pa mtshungs par spyod pa dang / nyan thos dang / rang sangs rgyas byung ba gang dag yin pa de dag kyang shes rab kyi pha rol tu phyin pa 'di nyid la bslabs nas byung la/ da ltar byang chub sems dpa'
390b7(khri pa): sems dpa' chen po gang dag nyan thos kyi sa'am/ rang sangs rgyas kyi sa las 'das nas phyir mi ldog pa'i byang chub sems dpa'i skyon med pa la 'jug pa de dag kyang shes rab kyi pha rol tu phyin pa 'di nyid la bslabs nas gyur pa yin/ nyan thos kyi theg pa pa
391a1(khri pa): rnams kyang shes rab kyi pha rol tu phyin pa 'di nyid la bslabs nas/ dgra bcom pa nyid thob/ 'thob par 'gyur/ de bzhin du rang sangs rgyas kyi theg pa pa rnams kyang rang byang chub thob 'thob par 'gyur la/ byang chub sems dpa'i theg pa pa rnams
391a2(khri pa): kyang byang chub sems dpa'i skyon med pa la zhugs pa'i phyir ro/ /kun dga' bo de lta bas na rigs kyi bu'am/ rigs kyi bu mo de bzhin gshegs pa mngon du gyur pa la/ me tog rnam pa sna tshogs nas/ ba dan gyi bar dag dang / rol mo'i sgra sna tshogs kyis
391a3(khri pa): bsti stang du bya bar 'dod pa dang / bla mar bya bar 'dod pa dang / ri mor bya bar 'dod pa dang / mchod pa bya bar 'dod pas shes rab kyi pha rol tu phyin pa 'di nyid yi ger bris sam/ yi ger 'drir bcug nas glegs bam du byas te/ me tog rnam pa sna tshogs nas/
391a4(khri pa): ba dan gyi bar dag dang / rol mo'i sgra sna tshogs kyis bsti stang du bya/ bla mar bya/ ri mor bya/ mchod pa bya'o/ /don gyi dbang 'di mthong ba nyid kyis bla na med pa yang dag par rdzogs pa'i byang chub mngon par rdzogs par sangs rgyas par gyur na/ bdag gis su
391a5(khri pa): la bsti stang du bya/ bla mar bya/ ri mor bya/ mchod pa bya zhing brten te gnas par bya snyam na/ kun dga' bo lha dang bcas/ bdud dang bcas/ tshangs pa dang bcas/ dge sbyong dang bram zer bcas pa'i skye dgu lha dang mi dang lha ma yin du bcas pa'i 'jig rten na ngas
391a6(khri pa): nga dang 'dra ba'am/ lhag pa yang ma mthong nas/ de nas ngas 'di snyam du bsams te/ ngas chos zhi ba gya nom pa gang mngon par rdzogs par sangs rgyas pa de nyid la bsti stang du bya/ bla mar bya/ ri mor bya/ mchod pa bya zhing brten te gnas par bya'o snyam mo/ /
391a7(khri pa): kun dga' bo chos de gang zhe na/ 'di lta ste/ shes rab kyi pha rol tu phyin pa 'di nyid de/ kun dga' bo nga da ltar yang shes rab kyi pha rol tu phyin pa 'di nyid la bsti stang du byed/ bla mar byed/ ri mor byed/ mchod pa byed cing brten te gnas na/ kun dga' bo
391b1(khri pa): rigs kyi bu'am/ rigs kyi bu mo bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas shes rab kyi pha rol tu phyin pa 'di la me tog dang / bdug pa dang / spos dang / phreng ba dang / byug pa dang / phye ma dang / gos dang /
391b2(khri pa): gdugs dang / rgyal mtshan dang / ba dan dag gis bsti stang du bya ba dang / bla mar bya ba dang / ri mor bya ba dang / mchod pa bya ba dang / rigs kyi bu'am/ rigs kyi bu mo nyan thos kyi theg pa la yang dag par zhugs pa'am/ rang sangs rgyas kyi theg pa la yang dag
391b3(khri pa): par zhugs pa dag gis shes rab kyi pha rol tu phyin pa 'di la me tog dang / bdug pa dang / spos dang / phreng ba dang / byug pa dang / phye ma dang / gos dang / gdugs dang / rgyal mtshan dang / ba dan dag gis bsti stang du bya ba dang / bla mar bya ba dang / ri mor bya ba
391b4(khri pa): dang / mchod pa bya ba lta ci smos/ de ci'i phyir zhe na/ shes rab kyi pha rol tu phyin pa las ni byang chub sems dpa' rnams byung la/ byang chub sems dpa' rnams las ni de bzhin gshegs pa da gra bcom pa yang dag par rdzogs pa'i sangs rgyas rnams byung zhing /
391b5(khri pa): de bzhin gshegs pa las ni nyan thos dang / rang sangs rgyas rnams byung ba'i phyir te/ kun dga' bo de lta bas na rigs kyi bu'am/ rigs kyi bu mo theg pa chen po pa rnams dang / nyan thos kyi theg pa pa rnams dang / rang sangs rgyas kyi theg pa pa rnams kyis
391b6(khri pa): gang la bslabs na rigs kyi bu'am/ rigs kyi bu mo rnams bla na med pa yang dag par rdzogs pa'i byang chub mngon par rdzogs par sangs rgyas pa dang / mngon par rdzogs par 'tshang rgya ba dang / mngon par rdzogs par 'tshang rgya bar 'gyur ba'i shes rab kyi pha rol tu
391b7(khri pa): phyin pa 'di nyid la me tog dang / bdug pa dang / spos dang / phreng ba dang / byug pa dang / phye ma dang / gos dang / gdugs dang / rgyal mtshan dang / ba dan dag gis bsti stang du bya'o/ /bla mar bya'o/ /ri mo bya'o/ /mchod par bya'o/ /kun dga' bo 'di ji snyam
392a1(khri pa): du sems/ rigs kyi bu'am/ rigs kyi bu mo gang la la zhig gis 'dzam bu gling gi sems can ji snyed pa de dag thams cad rgyun du zhugs pa'i 'bras bu la bkod na/ kun dga' bo 'di ji snyam du sems/ rigs kyi bu'am/ rigs kyi bu mo de gzhi de
392a2(khri pa): las bsod nams mang du skyed snyam mam/ gsol pa/ btsun pa bcom ldan 'das mang lags so/ /btsun pa bde bar gshegs pa mang lags so/ /bcom ldan 'das kyis bka' stsal pa/ kun dga' bo rigs kyi bu'am/ rigs kyi bu mo gang zhig shes rab kyi pha rol tu phyin pa
392a3(khri pa): don bzang po tshig 'bru bzang po 'di gzhan dag la rgya cher rjod cing ston la rnam par 'byed de/ gsal bar byed cing yang dag par rab tu ston la/ 'di skad ces tshur shog /rigs kyi bu khyod shes rab kyi pha rol tu phyin pa 'di zung shig /chongs shig /lhogs
392a4(khri pa): shig / kun chub par gyis shig /tshul bzhin du yid la gyis shig /ji skad bstan pa'i shes rab kyi pha rol tu phyin pa la nan tan gyis shig ces kyang rjod na/ de ni de bas ches bsod nams mang du skyed do/ /de ci'i phyir zhe na/ kun dga' bo rgyun du zhugs pa
392a5(khri pa): rnams ni shes rab kyi pha rol tu phyin pas rab tu phye ba yin pa'i phyir ro/ /kun dga' bo gzhan yang rigs kyi bu'am/ rigs kyi bu mo gang la la zhig gis 'dzam bu gling gi sems can ji snyed pa de dag thams cad lan cig phyir 'ong ba'i 'bras bu dang / phyir mi 'ong ba'i
392a6(khri pa): 'bras bu dang / dgra bcom pa nyid dang / rang byang chub la bkod na/ kun dga' bo 'di ji snyam du sems/ rigs kyi bu'am/ rigs kyi bu mo de gzhi de las bsod nams mang du skyed snyam mam/ gsol pa/ btsun pa bcom ldan 'das mang lags so/ /btsun
392a7(khri pa): pa bde bar gshegs pa mang lags so/ /bcom ldan 'das kyis bka' stsal pa/ kun dga' bo rigs kyi bu'am/ rigs kyi bu mo gang zhig shes rab kyi pha rol tu phyin pa don bzang po tshig 'bru bzang po 'di gzhan dag la rgya cher rjod cing 'chad pa nas/ yang dag
392b1(khri pa): par rab tu ston pa'i bar du byed cing 'di skad du rigs kyi bu khyod tshur shog / shes rab kyi pha rol tu phyin pa 'di zungs shig ces bya ba nas/ ji skad bstan pa'i shes rab kyi pha rol tu phyin pa 'di la nan tan gyis shig ces kyang brjod pa'i bar du byed na/ de ni de bas ches bsod
392b2(khri pa): nams mang du skyed do/ /de ci'i phyir zhe na/ kun dga' bo rang sangs rgyas kyi bar dag ni shes rab kyi pha rol tu phyin pas rab tu phye ba yin pa'i phyir ro/ /de bzhin du phyogs bcu'i 'jig rten gyi khams gang gA'i klung gi bye ma snyed dag gi sems can rnams la yang sbyar bar
392b3(khri pa): bya'o/ /kun dga' bo gzhan yang rigs kyi bu'am/ rigs kyi bu mo gang la las 'dzam bu gling gi sems can ji snyed pa de dag thams cad bla na med pa yang dag par rdzogs pa'i byang chub yang dag par 'dzin du bcug pa dang / gang zhig gis shes rab kyi pha rol tu
392b4(khri pa): phyin pa don bzang po tshig 'bru bzang po 'di gzhan dag la rgya cher ston cing 'chad la/ rnam par 'byed cing gsal bar byed de/ yang dag par ston la/ 'di skad du rigs kyi bu khyod tshur shog /ji skad bstan pa'i shes rab kyi pha rol tu phyin pa 'di la slobs shig /gang
392b5(khri pa): gi tshe 'di la slob pa de'i tshe rnam pa thams cad mkhyen pa nyid kyi chos rnams 'thob par 'gyur ro zhes brjod na/ de ni bsod nams mtshungs par 'gyur ro/ /de ci'i phyir zhe na/ kun dga' bo phyogs bcu'i 'jig rten gyi khams na dang po sems bskyed pa'i byang chub sems
392b6(khri pa): dpa' rnams nas sa bcu la gnas pa'i byang chub sems dpa' sems dpa' chen po ji snyed pa dag ni shes rab kyi pha rol tu phyin pa 'di las nges par 'byung ba'i phyir ro/ /de bzhin du phyogs bcu'i 'jig rten gyi khams gang gA'i klung gi bye ma snyed dag la yang sbyar
392b7(khri pa): bar bya'o/ /kun dga' bo gzhan yang rigs kyi bu'am/ rigs kyi bu mo gang la la zhig gis 'dzam bu gling gi sems can ji snyed pa de dag thams cad phyir mi ldog pa'i sa la bkod na/ kun dga' bo 'di ji snyam du sems/ rigs kyi bu'am/ rigs kyi bu
393a1(khri pa): mo de gzhi de las bsod nams mang du skyed snyam mam/ gsol pa/ btsun pa bcom ldan 'das mang lags so/ /btsun pa bde bar gshegs pa mang lags so/ /bcom ldan 'das kyis bka' stsal pa/ kun dga' bo rigs kyi bu'am/ rigs
393a2(khri pa): kyi bu mo gang zhig shes rab kyi pha rol tu phyin pa don bzang po tshig 'bru bzang po 'di gzhan dag la rgya cher rjod pa nas yang dag par ston pa'i bar du byed la/ 'di skad ces tshur shog /rigs kyi bu khyod shes rab kyi pha rol tu phyin pa 'di zung shig ces bya ba nas/ ji skad
393a3(khri pa): bstan pa'i shes rab kyi pha rol tu phyin pa 'di la nan tan gyis shig / rigs kyi bu khyod gang gi tshe ji skad bstan pa'i shes rab kyi pha rol tu phyin pa 'di la slob pa de'i tshe rnam pa thams cad mkhyen pa nyid kyi chos rnams thob par 'gyur zhing / de'i tshe bla na med pa yang dag
393a4(khri pa): par rdzogs pa'i byang chub mngon par rdzogs par 'tshang rgya bar 'gyur ro zhes brjod na/ de ni de bas ches bsod nams mang du skyed do/ /de ci'i phyir zhe na/ kun dga' bo 'di ltar byang chub sems dpa' sems dpa' chen po rnams kyi phyir mi ldog pa'i sa de dang / de
393a5(khri pa): bzhin du bla na med pa yang dag par rdzogs pa'i byang chub kyi bar yang shes rab kyi pha rol tu phyin pa las byung ba'i phyir ro/ /de bzhin du phyogs bcu'i 'jig rten gyi khams gang gA'i klung gi bye ma snyed dag la yang sbyar bar bya'o/ /kun dga' bo gzhan yang rigs kyi
393a6(khri pa): bu'am/ rigs kyi bu mo gang la la zhig gis 'dzam bu gling gi sems can ji snyed pa de dag thams cad bla na med pa yang dag par rdzogs pa'i byang chub 'dzin du bcug ste/ de dag la shes rab kyi pha rol tu phyin pa don bzang po tshig 'bru bzang po 'di nyid rjod pa nas/
393a7(khri pa): yang dag par ston pa'i bar du byed la/ 'di skad du rigs kyi bu khyod tshur shog /shes rab kyi pha rol tu phyin pa 'di zung shig ces bya ba nas/ ji skad bstan pa'i shes rab kyi pha rol tu phyin pa 'di la nan tan gyis shig /gang gi tshe khyod kyis ji skad bstan
393b1(khri pa): pa'i shes rab kyi pha rol tu phyin pa la nan tan byas pa de'i tshe/ shes rab kyi pha rol tu phyin pa la slob par 'gyur ro/ /gang gi tshe shes rab kyi pha rol tu phyin pa la bslabs pa de'i tshe bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro
393b2(khri pa): zhes rjod pa bas/ gang zhig phyir mi ldog pa'i byang chub sems dpa' de nyid la shes rab kyi pha rol tu phyin pa 'di ston pa nas/ yang dag par rab tu ston pa'i bar du byed la/ de la 'di skad du rigs kyi bu khyod tshur shog /shes rab kyi pha rol tu phyin pa 'di zung shig ces bya ba
393b3(khri pa): nas/ ji skad bstan pa'i shes rab kyi pha rol tu phyin pa la nan tan gyis shig /nan tan byas na khyod rim gyis bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro zhes kyang brjod na/ de ni de bas ches bsod nams mang du skyed par 'gyur ro/ /
393b4(khri pa): de bzhin du phyogs bcu'i 'jig rten gyi khams gang gA'i klung gi bye ma snyed dag la yang rgya cher sbyar bar bya'o/ /kun dga' bo gzhan yang 'dzam bu gling gi sems can ji snyed pa dang / gling bzhi pa'i sems can ji snyed pa de dag thams cad bla na med pa yang dag par rdzogs pa'i
393b5(khri pa): byang chub las phyir mi ldog par gyur la/ rigs kyi bu'am/ rigs kyi bu mo gang la la zhig gis de dag la shes rab kyi pha rol tu phyin pa don bzang po tshig 'bru bzang po 'di ston pa pas ni gzhan gang zhig 'di skad ces bdag myur du bla na med pa yang dag par rdzogs pa'i
393b6(khri pa): byang chub mngon par rdzogs par 'tshang rgya bar bya zhing / mngon par rdzogs par sangs rgyas nas kyang ngan song gsum po dag tu ltung ba'i sems can rnams gdon par bya'o zhes zer ba de la rigs kyi bu'am/ rigs kyi bu mo la la zhig shes rab kyi pha rol tu phyin pa don bzang po
393b7(khri pa): tshig 'bru bzang po 'di ston na/ rigs kyi bu'am/ rigs kyi bu mo de ches bsod nams mang du skyed do/ /de ci'i phyir zhe na/ phyir mi ldog pa'i byang chub sems dpa' sems dpa' chen po rnams la ni mtshar cig chos bstan mi dgos te/ de dag rdzogs pa'i byang
394a1(khri pa): chub la gzhol zhing / bla na med pa yang dag par rdzogs pa'i byang chub las kyang phyir mi ldog pa dag yin la/ 'di ni 'khor ba la yid byung zhing snying rje chen po la 'jug pas yongs su gzir ba'i phyir ro/ /de nas bcom ldan 'das la tshe dang ldan pa
394a2(khri pa): kun dga' bos 'di skad ces gsol to/ /btsun pa bcom ldan 'das byang chub sems dpa' sems dpa' chen po ji lta ji ltar bla na med pa yang dag par rdzogs pa'i byang chub dang nye bar gyur pa de lta de ltar sbyin pa'i pha rol tu phyin pa la gdams shing rjes su bstan 'tshal
394a3(khri pa): lags te/ de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la gdams shing rjes su bstan 'tshal
394a4(khri pa): lags so/ /de bzhin du/ nang stong pa nyid nas/ dngos po med pa'i ngo bo nyid stong pa nyid kyi bar la gdams shing rjes su bstan 'tshal lags so/ /de bzhin du dran pa nye bar gzhag pa bzhi nas/ 'phags pa'i lam yan lag brgyad pa'i
394a5(khri pa): bar la gdams shing rjes su bstan 'tshal lags so/ /de bzhin du de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos
394a6(khri pa): ma 'dres pa brgyad la gdams shing rjes su bstan 'tshal lags so/ /de lta de ltar zas dang / gos dang / mal cha dang / stan dang / na ba'i gsos sman dang / yo byad rnams kyis sman gdags 'tshal lags te/ byang chub sems dpa'
394a7(khri pa): de la chos kyis bsdu ba dang / zang zing gis bsdu bas sman 'dogs pa'i rigs kyi bu'am/ rigs kyi bu mo de ni bsod nams ches mang du skyed kyi/ rigs kyi bu'am/ rigs kyi bu mo snga ma de dag ni de lta ma lags so/ /de ci'i slad du zhe na/ btsun pa
394b1(khri pa): bcom ldan 'das bdag ni 'di snyam du gang zhig byang chub sems dpa' sems dpa' chen po sbyin pa'i pha rol tu phyin pa la 'doms shing rjes su ston pa dang / de bzhin du shes rab kyi pha rol tu phyin pa'i bar la 'doms shing rjes su ston pa de ni bsod nams ches mang du skyed snyam
394b2(khri pa): bgyid pa'i slad du'o/ /de nas bcom ldan 'das kyis tshe dang ldan pa kun dga' bo la 'di skad ces bka' stsal to/ /kun dga' bo khyod byang chub sems dpa'i theg pa pa'i rigs kyi bu'am/ rigs kyi bu mo rnams la spro ba bskyed pa ni legs so legs
394b3(khri pa): so/ /'phags pa nyan thos gang sems can rnams la phan gdags par 'dod pa de ni byang chub sems dpa' sems dpa' chen po rnams bla na med pa yang dag par rdzogs pa'i byang chub la spro ba bskyed par bya'o/ /chos kyis bsdu ba dang / zang zing gis
394b4(khri pa): bsdu bas byang chub sems dpa' sems dpa' chen po rnams la phan gdags par bya zhing yongs su bskyang bar bya'o/ /de ci'i phyir zhe na/ de bzhin gshegs pa'i nyan thos kyi dge 'dun ni 'di lta ste/ byang chub sems dpa' rnams las byung la/ rang
394b5(khri pa): sangs rgyas kyi theg pa yang de las byung zhing theg pa chen po yang de las byung ba'i phyir ro/ /kun dga' bo gal te byang chub sems dpa' rnams bla na med pa yang dag par rdzogs pa'i byang chub tu sems bskyed par ma gyur la/ byang chub sems dpa'
394b6(khri pa): sems dpa' chen po rnams pha rol tu phyin pa drug po dag la ma bslabs te/ sangs rgyas kyi chos ma 'dres pa brgyad kyi bar dag la ma bslabs na/ pha rol tu phyin pa drug po dag dang / sangs rgyas kyi chos ma 'dres pa brgyad kyi bar dag la
394b7(khri pa): ma bslabs pas bla na med pa yang dag par rdzogs pa'i byang chub mngon par rdzogs pa'i 'tshang mi rgya'o/ /de dag bla na med pa yang dag par rdzogs pa'i byang chub mngon par rdzogs par sangs ma rgyas na/ bla na med pa yang dag par rdzogs pa'i byang chub
395a1(khri pa): dang / rang sangs rgyas kyi byang chub dang / nyan thos kyi byang chub yod par mi 'gyur ba zhig na/ kun dga' bo gang gi phyir byang chub sems dpa' pha rol tu phyin pa drug dang / sangs rgyas kyi chos ma 'dres pa brgyad kyi bar dag la
395a2(khri pa): slob pa de'i phyir byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bas mngon par rdzogs par 'tshang rgya'o/ /de nas bcom ldan 'das la tshe dang ldan pa kun dga' bos 'di skad ces gsol to/ /
395a3(khri pa): btsun pa bcom ldan 'das bdag gis ji ltar bcom ldan 'das kyis gsungs pa'i don 'tshal ba ltar na/ btsun pa bcom ldan 'das ji srid du shes rab kyi pha rol tu phyin pa 'di 'jig rten na spyod pa de srid du 'jig rten na sangs rgyas dkon mchog nub par mi 'gyur/ de
395a4(khri pa): bzhin du 'jig rten na chos dkon mchog dang / dge 'dun dkon mchog nub par mi 'gyur/ de bzhin du/ dge ba bcu'i las kyi lam rnams 'jig rten du 'byung bar 'gyur/ bsam gtan bzhi dang / de bzhin du tshad med pa bzhi dang / gzugs med
395a5(khri pa): pa'i snyoms par 'jug pa bzhi 'jig rten du 'byung bar 'gyur/ sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa 'jig
395a6(khri pa): rten du 'byung bar 'gyur/ dran pa nye bar gzhag pa bzhi nas/ sangs rgyas kyi chos ma 'dres pa brgyad kyi bar du 'jig rten du 'byung bar 'gyur/ de bzhin du thams cad shes pa nyid dang / lam gyi rnam pa shes pa nyid 'jig rten du 'byung bar 'gyur/ de
395a7(khri pa): bzhin du rgyal rigs shing sA la chen po lta bu dang / bram ze'i rigs shing sA la chen po lta bu dang / khyim bdag gi rigs shing sA la chen po lta bu dag 'jig rten du 'byung bar 'gyur/ de bzhin du rgyal chen bzhi'i ris kyi lha rnams 'jig rten du 'byung bar 'gyur/
395b1(khri pa): de bzhin du 'og min gyi bar gyi lha rnams 'jig rten du 'byung bar 'gyur/ de bzhin du rgyun du zhugs pa rnams dang / lan cig phyir 'ong ba rnams dang / phyir mi 'ong ba rnams dang / dgra bcom pa rnams dang / rang sangs rgyas rnams dang / byang chub sems
395b2(khri pa): dpa' rnams dang / de bzhin gshegs pa dgra bcom pa yang dag par rdzogs pa'i sangs rgyas rnams 'jig rten du 'byung bar 'gyur/ rjes su sangs rgyas pa'i ye shes rnams 'jig rten na mchis par 'gyur/ sems can yongs su smin par bgyi ba dang / sangs rgyas
395b3(khri pa): kyi zhing yongs su dag par bgyi ba'i bar du 'jig rten na mchis par 'gyur/ mi dge ba'i chos thams cad ni yongs su nyams par 'gyur/ dge ba'i chos bsgom pa thams cad ni yongs su rdzogs par 'gyur/ lha'i ris rnams ni mngon par 'phel bar
395b4(khri pa): 'gyur/ lha ma yin gyi ris rnams ni yongs su nyams par 'gyur/ sangs rgyas kyi tshul rgyun mi 'chad par 'gyur/ chos kyi tshul dang / dge 'dun gyi tshul rgyun mi 'chad par 'gyur/ 'jig rten na chos kyi 'khor lo bskor ba'i bar du mchis par 'gyur lags
395b5(khri pa): so/ /bcom ldan 'das kyis bka' stsal pa/ kun dga' bo de de bzhin te/ legs par smras so/ /shes rab kyi pha rol tu phyin pa yun ring po ji srid du 'jig rten na spyod par 'gyur ba yun ring po de srid du 'jig rten na sangs rgyas dkon mchog nub par mi 'gyur ro/ /
395b6(khri pa): de bzhin du sbyar te/ 'jig rten na chos kyi 'khor lo bskor ba'i bar du yod par 'gyur ro/ /de ci'i phyir zhe na/ kun dga' bo shes rab kyi pha rol tu phyin pa 'di tha na thos pa tsam yang don chen po yin na/ gang shes rab kyi pha rol tu phyin pa 'di 'dzin pa dang / 'chang ba
395b7(khri pa): dang / klog pa dang / kun chub par byed pa dang / tshul bzhin du yid la byed pa dang / 'di lta ste/ me tog dang / 'bras bu dang / spos dang / byug pa dang / phye ma dang / bdug pa dang / mar me dang / gdugs dang / rgyal mtshan dang / ba dan dag dang /
396a1(khri pa): rol mo'i sgra sna tshogs kyis bsti stang du byed pa dang / bla mar byed pa dang / ri mo byed pa dang / mchod pa byed pa lta smos kyang ci dgos/ de ci'i phyir zhe na/ kun dga' bo rigs kyi bu'am/ rigs kyi bu mo'am/ lha'i bu'am/ lha'i bu mo gang la
396a2(khri pa): la'i rna lam du shes rab kyi pha rol tu phyin pa 'di grag pa de dag thams cad ni dge ba'i rtsa ba de nyid kyis bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba'i phyir ro/ /de ci'i phyir zhe na/ kun dga' bo 'di ltar 'das pa'i dus na de bzhin
396a3(khri pa): gshegs pa dgra bcom pa yang dag par rdzogs pa'i sangs rgyas nyan thos kyi dge 'dun dang bcas pa gang dag byung ba de dag kyang shes rab kyi pha rol tu phyin pa 'di nyid la bslabs nas bla na med pa yang dag par rdzogs pa'i byang chub mngon par rdzogs par sangs rgyas par gyur cing / phung po lhag ma med pa'i mya ngan las 'das pa'i dbyings su yongs su mya ngan las 'das la/
396a4(khri pa): ma 'ongs pa'i dus na de bzhin gshegs pa dgra bcom pa yang dag par rdzogs pa'i sangs rgyas nyan thos kyi dge 'dun dang bcas pa gang dag 'byung bar 'gyur ba de dag thams
396a5(khri pa): cad kyang shes rab kyi pha rol tu phyin pa 'di nyid la bslabs nas bla na med pa yang dag par rdzogs pa'i byang chub mngon par rdzogs par 'tshang rgya bar 'gyur zhing / phung po'i lhag ma med pa'i mya ngan las 'das pa'i dbyings su yongs su mya ngan las 'da' bar 'gyur ba dang /
396a6(khri pa): da ltar phyogs bcu'i 'jig rten gyi khams gang gA'i klung gi bye ma snyed dag na de bzhin gshegs pa dgra bcom pa yang dag par rdzogs pa'i sangs rgyas nyan thos kyi dge 'dun dang bcas pa gang dag bzhugs te 'tsho zhing gzhes la chos kyang ston pa de dag thams cad kyang shes
396a7(khri pa): rab kyi pha rol tu phyin pa 'di nyid la bslabs nas bla na med pa yang dag par rdzogs pa'i byang chub mngon par rdzogs par sangs rgyas te/ phung po lhag ma med pa'i mya ngan las 'das pa'i dbyings su yongs su mya ngan las 'da' ba'i phyir ro/ /de ci'i phyir zhe na/ kun
396b1(khri pa): dga' bo 'di ltar shes rab kyi pha rol tu phyin pa'i nang du byang chub kyi phyogs kyi chos thams cad 'dus shing / sangs rgyas kyi chos thams cad dang / rang sangs rgyas kyi chos rnams dang / nyan thos kyi chos rnams kyang 'dus la/ dge ba'i chos thams cad
396b2(khri pa): kyang sgrub pa dang / chos thams cad yang dag par sdud pa yin pa'i phyir ro/ /kun dga' bo gzhan yang khyod kyis byams pa'i lus kyi las dang / byams pa'i ngag gi las dang / byams pa'i yid kyi las kyis nga la bsnyen bkur byas te/ de'i phyir da ltar nga
396b3(khri pa): 'tsho zhing sdod pa'i lus 'di la khyod kyis dga' ba dang / dang ba dang / gus par byas so/ /nga 'das pa'i 'og tu yang khyod kyis shes rab kyi pha rol tu phyin pa 'di la dga' ba dang / dad pa dang / gus par gyis shig /kun dga' bo nga yongs su mya ngan las
396b4(khri pa): 'das pa'i 'og tu khyod kyis ci nas kyang shes rab kyi pha rol tu phyin pa 'di nyid chud za bar mi 'gyur ba dang / yongs su mya ngan las 'das pa'i 'og tu ci nas kyang yi ge gcig kyang nub par mi 'gyur ba de ltar lan gnyis lan gsum du khyod kyi lag tu gtad do/ /
396b5(khri pa): kun dga' bo shes rab kyi pha rol tu phyin pa 'di ji srid du 'jig rten na spyod pa de srid du de bzhin gshegs pa 'jig rten na bzhugs par rig par bya'o/ /de srid du de bzhin gshegs pa 'jig rten na sems can rnams la chos ston par rig par bya'o/ /kun
396b6(khri pa): dga' bo sems can de dag ni de bzhin gshegs pa mthong ba dang / de bzhin gshegs pa las chos thos pa dang mi 'bral bar rig par bya'o/ /de dag ni de bzhin gshegs pa'i thad na tshangs par spyad pa spyod par rig par bya ste/ shes rab kyi pha rol tu phyin pa 'di
396b7(khri pa): nyan par byed/ yi ger 'dri bar byed/ yi ger 'drir 'jug par byed/ kun chub par byed/ rjod par byed/ 'dzin par byed/ 'chang bar byed/ klog par byed/ ston par byed/ tshul bzhin du yid la byed cing / de bzhin du 'di lta ste/ me tog dang /
397a1(khri pa): phreng ba dang / spos dang / byug pa dang / bdug pa dang / mar me dang / phye ma dang / mar dang / 'bru mar dang / sgron ma dang / gos dang / gdugs dang / rgyal mtshan dang / ba dan dag dang / mchod pa'i yo byad rnam pa mang po gzhan
397a2(khri pa): dag gis kyang bsti stang du byed par 'gyur/ bla mar byed par 'gyur/ ri mor byed par 'gyur/ mchod par 'gyur/ rjed par 'gyur ro/ /bcom ldan 'das kyis de skad ces bka' stsal nas/ byang chub sems dpa' sems dpa' chen po byams pa dang / byang
397a3(khri pa): chub sems dpa' sems dpa' chen po lhag ma de dag dang / tshe dang ldan pa rab 'byor dang / tshe dang ldan pa sha ra dwa ti'i bu dang / tshe dang ldan pa maud gal gyi bu chen po dang / tshe dang ldan pa byams ma'i bu gang po dang / tshe dang ldan pa 'od srung chen po dang / tshe dang
397a4(khri pa): ldan pa gsus po che chen po dang / tshe dang ldan pa kA t+yA ya na'i bu chen po dang / tshe dang ldan pa kun dga' bo dang / dge slong lhag ma de dag dang / thams cad dang ldan pa'i 'khor de dang / lha dang / mi dang / lha ma yin dang / dri zar bcas pa'i 'jig rten
397a5(khri pa): yi rangs te/ bcom ldan 'das kyis gsungs pa la mngon par bstod do/ /'phags pa shes rab kyi pha rol tu phyin pa khri pa las mjug sdud kyi le'u zhes bya ste sum cu gsum ste rdzogs so// //'phags pa shes rab kyi pha rol tu phyin pa
397a6(khri pa): khri pa zhes bya ba theg pa chen po'i mdo rdzogs so/ / //rgya gar gyi mkhan po dzi na mi tra dang / pradz+nyA war ma dang / zhu chen gyi lots+tsha ba ban de ye shes sdes zhus te gtan la phab pa// //
397a7(khri pa): ye ng+harma he tu pra b+ha wA he tun+teSh+wan+ta thA ga to h+ya wa data/ te ShAny+tsa yo ni ro d+ha e waM bA dI ma hA shra ma NaH

