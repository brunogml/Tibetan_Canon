1a1(khri brgyad): /khri brgyad kha pa bzhugs so/ /
1b1(khri brgyad): @##/ /'phags pa shes rab kyi pha rol tu phyin pa khri brgyad stong pa/ bam po nyi shu gsum pa/ de nas bcom ldan 'das la tshe dang ldan pa kun dga' bos 'di skad
1b2(khri brgyad): ces gsol to/ /bcom ldan 'das ci ltar shes rab kyi pha rol tu phyin pa'i ming yongs su brjod pa mdzad pa ltar/ sbyin pa'i pha rol tu phyin pa'i bsngags pa yongs su brjod pa
1b3(khri brgyad): ma mdzad lags so/ /tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa'i
1b4(khri brgyad): bsngags pa yongs su brjod pa ma mdzad pa lags so/ /de bzhin du sangs rgyas kyi chos ma 'dres pa bco brgyad kyi bar gyi ming yongs su brjod pa ma mdzad lags so/ /de skad ces
1b5(khri brgyad): gsol pa dang / bcom ldan 'das kyis tshe dang ldan pa kun dga' bo la 'di skad ces bka' stsal to/ /kun dga' bo shes rab kyi pha rol tu phyin pa ni 'di lta ste/ pha rol tu phyin pa
2a1(khri brgyad): lnga po rnams dang / de bzhin du sbyar te/ sangs rgyas kyi chos ma 'dres pa brgyad kyi bar gyi sngon du 'gro ba yin no/ /kun dga' bo 'di ji snyam du sems/ sbyin pa rnam pa thams cad mkhyen pa nyid du yongs su ma bsngos par pha rol tu
2a2(khri brgyad): phyin pa'i ming 'thob par 'gyur snyam 'am/ kun dga' bo 'di ji snyam du sems/ tshul khrims dang / bzod pa dang / brtson 'grus dang / bsam gtan dang / shes rab rnam pa thams cad mkhyen pa nyid du yongs su ma bsngos par pha rol tu phyin pa'i ming
2a3(khri brgyad): 'thob par 'gyur snyam 'am/ kun dga' bos gsol pa/ bcom ldan 'das de ni ma lags na/ bcom ldan 'das sbyin pa rnam pa thams cad mkhyen pa nyid du yongs su bsngos pa dang / tshul khrims dang / bzod pa dang / brtson 'grus dang / bsam
2a4(khri brgyad): gtan dang / shes rab rnam pa thams cad mkhyen pa nyid du yongs su bsngos pas/ ji ltar pha rol tu phyin pa'i ming thob par 'gyur ba lags/ bcom ldan 'das kyis bka' stsal pa/ kun dga' bo/ sbyin pa dang / tshul khrims dang / bzod pa
2a5(khri brgyad): dang / brtson 'grus dang / bsam gtan dang / shes rab gnyis su med pa'i tshul gyis rnam pa thams cad mkhyen pa nyid du yongs su bsngos na/ pha rol tu phyin pa'i ming thob par 'gyur ro/ /len pa med pa'i tshul dang / mi dmigs pa'i tshul
2a6(khri brgyad): gyis rnam pa thams cad mkhyen pa nyid du yongs su bsngos na/ pha rol tu phyin pa'i ming thob par 'gyur ro/ /kun dga' bos gsol pa/ bcom ldan 'das sbyin pa gnyis su ma mchis pa'i tshul gyis rnam pa thams cad mkhyen pa nyid du/ yongs su bsdos
2b1(khri brgyad): pas ji ltar pha rol tu phyin pa'i ming thob par 'gyur ba lags/ bcom ldan 'das tshul khrims dang / bzod pa dang / brtson 'grus dang / bsam gtan dang / shes rab gnyis su ma mchis pa'i tshul gyis rnam pa thams cad mkhyen pa nyid du yongs su bsngos
2b2(khri brgyad): pas/ ji ltar pha rol tu phyin pa'i ming thob par 'gyur ba lags/ bcom ldan 'das kyis bka' stsal pa/ kun dga' bo gzugs gnyis su med pa dang / tshor ba dang / 'du shes dang / 'du byed rnams dang / rnam par shes pa dang / byang chub kyi bar
2b3(khri brgyad): du gnyis su med pa'i tshul gyis yongs su bsngos pa'i phyir ro/ /kun dga' bos gsol pa/ bcom ldan 'das gzugs gnyis su ma mchis pa'i tshul ji lta bu lags/ tshor ba dang / 'du shes dang / 'du byed rnams dang / rnam par shes pa gnyis su ma
2b4(khri brgyad): mchis pa'i tshul ji lta bu lags/ byang chub kyi bar du gnyis su ma mchis pa'i tshul ji lta bu lags/ bcom ldan 'das kyis bka' stsal pa/ 'di ltar gzugs ni gzugs kyis stong ngo / /tshor ba ni tshor bas stong ngo / /'du shes ni 'du shes kyis stong ngo / /
2b5(khri brgyad): 'du byed rnams ni 'du byed rnams kyis stong ngo / /rnam par shes pa ni rnam par shes pas stong ngo / /de ci'i phyir zhe na/ 'di ltar gzugs dang / tshor ba dang / 'du shes dang / 'du byed rnams dang / rnam par shes pa dang / pha rol tu phyin pa de ni gnyis su med
2b6(khri brgyad): cing gnyis su dbyer med pa dang / pha rol tu phyin pa dang / byang chub kyi bar de ni gnyis su med cing gnyis su dbyer med pa'i phyir ro/ /kun dga' bo de bas na 'di la shes rab kyi pha rol tu phyin pa nyid pha rol tu phyin pa lnga po rnams dang / byang chub dang / rnam pa thams
2b7(khri brgyad): cad mkhyen pa nyid kyi bar gyi sngon du 'gro ba yin no/ /kun dga' bo 'di lta ste dper na/ sa chen po la brten nas tshogs pa'i dbang gis sa bon rnams skye bar 'gyur ro/ /kun dga' bo de bzhin du shes rab kyi pha rol tu phyin pa la brten na/ pha rol tu phyin pa thams cad dang /
3a1(khri brgyad): byang chub kyi phyogs kyi chos sum cu rtsa bdun dang / rnam pa thams cad mkhyen pa nyid kyi bar du skye bar 'gyur ro/ /rnam pa thams cad mkhyen pa nyid la brten na yang / pha rol tu phyin pa thams cad dang / byang chub kyi phyogs kyi chos sum cu rtsa bdun
3a2(khri brgyad): dang / stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams skye bar 'gyur ro/ /kun dga' bo de bas na/ shes rab kyi pha rol tu phyin pa nyid pha rol tu phyin pa 'di dag dang / sangs rgyas
3a3(khri brgyad): kyi chos ma 'dres pa bco brgyad dang / rnam pa thams cad mkhyen pa nyid kyi bar gyi yongs su 'dren pa yin no/ /brgya byin gyis gsol pa/ bcom ldan 'das rigs kyi bu 'am rigs kyi bu mo gang shes rab kyi pha rol tu phyin pa 'di 'dzin pa dang / 'chang ba dang / klog pa
3a4(khri brgyad): dang / kun chub par bgyid pa dang / tshul bzhin du yid la bgyid pa de/ shes rab kyi pha rol tu phyin pa'i yon tan gang dag yongs su 'dzin pa'i yon tan de dag thams cad de bzhin gshegs pa dgra bcom pa yang dag par rdzogs pa'i sangs rgyas kyis yongs su brjod pa
3a5(khri brgyad): ma mdzad lags so/ /bcom ldan 'das shes rab kyi pha rol tu phyin pa bzung zhing tshul bzhin du yid la bgyis pas ni/ dge ba bcu'i las kyi lam rnams 'jig rten du 'byung lags so/ /bsam gtan bzhi dang / tshad med pa bzhi dang / gzugs med pa'i snyoms par
3a6(khri brgyad): 'jug pa bzhi dang / sangs rgyas kyi chos ma 'dres pa bco brgyad kyi bar dag 'jig rten du 'byung lags so/ /bcom ldan 'das shes rab kyi pha rol tu phyin pa bzung ba nas/ tshul bzhin du yid la bgyid pa'i bar du bgyis pas ni rgyal rigs shing sA la chen po lta bu rnams
3a7(khri brgyad): 'jig rten na mchis pa lags so/ /bram ze'i rigs shing sA la chen po lta bu rnams dang / khyim bdag gi rigs shing sA la chen po lta bu rnams 'jig rten na mchis pa lags so/ /rgyal chen bzhi'i rigs kyi lha rnams dang / 'og min gyi bar gyi lha rnams 'jig rten na mchis
3b1(khri brgyad): pa lags so/ /bcom ldan 'das shes rab kyi pha rol tu phyin pa bzung ba nas/ tshul bzhin du yid la bgyid pa'i bar du bgyis pas ni rgyun du zhugs pa rnams 'jig rten na mchis pa lags so/ /lan cig phyir 'ong ba rnams dang / phyir mi 'ong ba rnams dang /
3b2(khri brgyad): dgra bcom pa rnams mchis pa lags so/ /rang sangs rgyas rnams mchis pa lags so/ /byang chub sems dpa' rnams mchis pa lags so/ /bcom ldan 'das shes rab kyi pha rol tu phyin pa bzung ba nas/ tshul bzhin du yid la bgyid pa'i bar du bgyis
3b3(khri brgyad): pas ni/ de bzhin gshegs pa dgra bcom pa yang dag par rdzogs pa'i sangs rgyas rnams 'jig rten na bzhugs pa lags so/ /de skad ces gsol pa dang / bcom ldan 'das kyis lha'i dbang po brgya byin la 'di skad ces bka' stsal to/ /kau shi ka rigs kyi
3b4(khri brgyad): bu'am rigs kyi bu mo gang dag gis shes rab kyi pha rol tu phyin pa 'di bzung ba nas/ tshul bzhin du yid la byed pa'i bar du byas pas de dag gi yon tan ni de tsam du zad ces nga mi smra'o/ /de ci'i phyir zhe na/ kau shi ka rigs kyi bu 'am rigs kyi bu mo shes rab kyi pha
3b5(khri brgyad): rol tu phyin pa 'di 'dzin pa dang / 'chang ba dang / klog pa dang / kun chub par byed pa dang / tshul bzhin du yid la byed pa gang yin pa de dag ni/ tshul khrims kyi phung po tshad med pa dang ldan par 'gyur la/ rnam pa thams cad mkhyen pa nyid kyi sems dang
3b6(khri brgyad): yang 'bral bar mi 'gyur ro/ /gang dag shes rab kyi pha rol tu phyin pa 'di 'dzin pa dang / 'chang ba dang / klog pa dang / kun chub par byed pa dang / tshul bzhin du yid la byed pa dag ni ting nge 'dzin gyi phung po dang / shes rab kyi phung po dang / rnam par
3b7(khri brgyad): grol ba'i phung po dang / rnam par grol ba'i ye shes mthong ba'i phung po tshad med pa dang ldan par 'gyur la/ rnam pa thams cad mkhyen pa nyid kyi sems dang yang 'bral bar mi 'gyur ro/ /kau shi ka rigs kyi bu 'am rigs kyi bu mo tshul bzhin du yid la byed pa'i bar du byed
4a1(khri brgyad): pa de dag ni de bzhin gshegs pa dang 'dra bar rig par bya ste/ rnam pa thams cad mkhyen pa nyid kyi sems dang yang 'bral bar mi 'gyur ro/ /kau shi ka nyan thos dang / rang sangs rgyas thams cad kyi tshul khrims kyi phung po dang / ting nge 'dzin
4a2(khri brgyad): gyi phung po dang / shes rab kyi phung po dang / rnam par grol ba'i phung po dang / rnam par grol ba'i ye shes mthong ba'i phung po gang yin pa'i tshul khrims dang / ting nge 'dzin dang / shes rab dang / rnam par grol ba dang / rnam par grol ba'i ye shes mthong
4a3(khri brgyad): ba'i phung po de ni kau shi ka rigs kyi bu 'am rigs kyi bu mo shes rab kyi pha rol tu phyin pa la gnas pa rnams kyi tshul khrims kyi phung po nas/ rnam par grol ba'i ye shes mthong ba'i phung po'i bar gang yin pa'i tshul khrims kyi phung po nas/ rnam par grol ba'i ye shes
4a4(khri brgyad): mthong ba'i phung po'i bar de'i brgya'i char yang nye bar mi 'gro zhing / stong gi cha dang / 'bum gyi cha dang / grangs dang / cha dang / bgrang ba dang / dpe dang / rgyur yang mi bzod do/ /de ci'i phyir zhe na/ 'di ltar rigs kyi bu dang rigs kyi bu mo de dag gi sems ni nyan
4a5(khri brgyad): thos dang / rang sangs rgyas kyi sa las rnam par grol zhing / chos gang dang yang bral ba med la skyes pa yang med pa'i phyir ro/ /kau shi ka rigs kyi bu'am rigs kyi bu mo shes rab kyi pha rol tu phyin pa 'di yi ger bris nas 'chang zhing me tog dang / bdug pa dang / spos
4a6(khri brgyad): dang / me tog phreng dang / byug pa dang / phye ma dang / gos dang / gdugs dang / rgyal mtshan dang / ba dan dag gis bkur sti byed/ bla mar byed/ ri mor byed/ mchod pa byed pa gang yin pa'i rigs kyi bu 'am rigs kyi bu mo de dag gis kyang tshe 'di dang / tshe phyi
4a7(khri brgyad): ma'i yon tan rnams 'thob par re bar bya'o/ /de skad ces bka' stsal pa dang / bcom ldan 'das la lha'i dbang po brgya byin gyis 'di skad ces gsol to/ /bcom ldan 'das rigs kyi bu 'am rigs kyi bu mo gang shes rab kyi pha rol tu phyin pa 'di 'dzin pa dang /
4b1(khri brgyad): 'chang ba dang / klog pa dang / kun chub par bgyid pa dang / tshul bzhin du yid la bgyid cing / shes rab kyi pha rol tu phyin pa 'di la me tog dang / bdug pa dang / spos dang / me tog phreng dang / byug pa dang / phye ma dang / gos dang / gdugs dang / rgyal mtshan
4b2(khri brgyad): dang / ba dan dag gis bkur sti bgyid/ bla mar bgyid/ ri mor bgyid/ mchod pa bgyid pa gang lags pa de la bdag gis kyang rtag tu rgyun mi 'chad par bsrung ba dang bskyab pa dang sba bar bgyi'o/ /rnam pa thams cad mkhyen pa nyid kyi sems dang yang 'bral bar mi 'gyur
4b3(khri brgyad): lags so/ /de skad ces gsol pa dang / bcom ldan 'das kyis lha'i dbang po brgya byin la 'di skad ces bka' stsal to/ /kau shi ka rigs kyi bu'am rigs kyi bu mo shes rab kyi pha rol tu phyin pa 'di kha ton du byed pa de'i gan du lha'i bu 'bum phrag mang po chos nyan pa'i phyir
4b4(khri brgyad): 'ong bar 'gyur te/ lha'i bu rnams rigs kyi bu'am rigs kyi bu mo de dag la shes rab kyi pha rol tu phyin pa dang ldan pa'i spobs pa nye bar sgrub par sems par 'gyur ro/ /gang gi tshe chos smra ba de dag smra bar mi 'dod pa na yang lha'i bu de dag nyid chos la gus pas spobs
4b5(khri brgyad): pa nye bar sgrub par sems par 'gyur ro/ /kau shi ka rigs kyi bu'am rigs kyi bu mo gang zhig shes rab kyi pha rol tu phyin pa 'di 'dzin pa dang / 'chang ba dang / klog pa dang / kun chub par byed pa dang / tshul bzhin du yid la byed cing de glegs bam du yang bris
4b6(khri brgyad): nas/ me tog dang / bdug pa dang / spos dang / me tog phreng dang / byug pa dang / phye ma dang / gos dang / gdugs dang / rgyal mtshan dang / ba dan dag gis bsti stang byed/ bla mar byed/ ri mor byed/ mchod pa byed pa de ni tshe 'di'i yon tan de dag kyang thob par
4b7(khri brgyad): 'gyur ro/ /kau shi ka gzhan yang rigs kyi bu'am rigs kyi bu mo shes rab kyi pha rol tu phyin pa 'di ston pa de dag ni 'khor bzhi po dag gi mdun du bdag la la la zhig bka' gcog cing klan ka tshol du 'ong ngo snyam du sems zhum par mi 'gyur ro/ /de ci'i phyir zhe na/
5a1(khri brgyad): 'di ltar rigs kyi bu 'am rigs kyi bu mo de dag la shes rab kyi pha rol tu phyin pa 'di srung zhing skyob la sbed par byed pa'i phyir ro/ /'di ltar shes rab kyi pha rol tu phyin pa la ni 'jig rten pa rnams dang / 'jig rten las 'das pa rnams dang /
5a2(khri brgyad): zag pa dang bcas pa rnams dang / zag pa med pa rnams dang / thun mong ba rnams dang / thun mong ma yin pa rnams dang / dge ba rnams dang / mi dge ba rnams dang / 'dus byas rnams dang / 'dus ma byas rnams dang / nyan thos kyi chos rnams dang /
5a3(khri brgyad): rang sangs rgyas kyi chos rnams dang / byang chub sems dpa'i chos rnams dang / sangs rgyas kyi chos rnams dang / chos thams cad tha dad pa med do/ /de ci'i phyir zhe na/ 'di ltar rigs kyi bu'am rigs kyi bu mo nang stong pa nyid la gnas pa dang / dngos
5a4(khri brgyad): po med pa'i ngo bo nyid stong pa nyid kyi bar la gnas pa des ni shes rab kyi pha rol tu phyin pa la klan ka tshol ba yang dag par rjes su mi mthong zhing / klan ka tshol bar byed pa de yang yang dag par rjes su mi mthong ba'i phyir ro/ /de ltar na rigs kyi bu'am rigs kyi bu mo
5a5(khri brgyad): shes rab kyi pha rol tu phyin pas yongs su zin pa de la ni klan ka tshol ba med do/ /kau shi ka gzhan yang rigs kyi bu'am rigs kyi bu mo gang shes rab kyi pha rol tu phyin pa 'di 'dzin pa dang / tshul bzhin du yid la byed pa'i bar du byed pa ni/ sems zhum par mi 'gyur/
5a6(khri brgyad): kun tu zhum par mi 'gyur/ skrag par mi 'gyur/ dngang bar mi 'gyur/ kun tu dngang bar mi 'gyur ro/ /de ci'i phyir zhe na/ 'di ltar rigs kyi bu'am rigs kyi bu mo de dag gis ni gang zhum pa'am/ kun tu zhum pa 'am/ skrag pa 'am/ dngang ba 'am/ kun
5a7(khri brgyad): tu dngang bar 'gyur ba'i dngos po yang dag par rjes su ma mthong ba'i phyir ro/ /kau shi ka rigs kyi bu'am rigs kyi bu mo gang shes rab kyi pha rol tu phyin pa 'di 'dzin pa dang / 'chang ba dang / klog pa dang / kun chub par byed pa dang / tshul bzhin du yid la byed cing / me tog
5b1(khri brgyad): dang / bdug pa dang / spos dang / me tog phreng dang / byug pa dang / phye ma dang / gos dang / gdugs dang / rgyal mtshan dang / ba dan dag gis bsti stang du byed/ bla mar byed/ ri mor byed/ mchod pa byed pa de ni tshe 'di'i yon tan de dag yongs su 'dzin par
5b2(khri brgyad): 'gyur ro/ /kau shi ka gzhan yang rigs kyi bu'am rigs kyi bu mo gang la la shes rab kyi pha rol tu phyin pa 'di 'dzin pa dang / 'chang ba dang / klog pa dang / kun chub par byed pa dang / tshul bzhin du yid la byed cing de glegs bam du yang bris te/ me tog dang /
5b3(khri brgyad): bdug pa dang / spos dang / me tog phreng dang / byug pa dang / phye ma dang / gos dang / gdugs dang / rgyal mtshan dang / ba dan dag gis bsti stang du byed/ bla mar byed/ ri mor byed/ mchod pa byed pa de ni pha dang / ma dang / mdza' bo dang / phyi 'khor dang / gnyen
5b4(khri brgyad): dang / snag gi gnyen mtshams rnams dang / dge sbyong dang / bram ze rnams kyi snying du sdug par 'gyur ro/ /byang chub sems dpa' de ni phyogs bcu'i 'jig rten gyi khams thams cad na bzhugs pa'i sangs rgyas bcom ldan 'das rnams dang / byang chub sems
5b5(khri brgyad): dpa' rnams dang / rang sangs rgyas rnams dang / dgra bcom pa rnams dang / slob pa thams cad dang / mi slob pa de dag thams cad la sdug par 'gyur ro/ /'jig rten lha dang bcas pa/ bdud dang bcas pa/ tshangs pa dang bcas pa/ dge sbyong dang / bram zer
5b6(khri brgyad): bcas pa'i skye dgu rnams dang / lha dang / mi dang / lha ma yin du bcas pa rnams kyi yid du 'ong bar 'gyur ro/ /spobs pa mi chod pa dang yang ldan par 'gyur ro/ /sbyin pa'i pha rol tu phyin pa mi chod pa dang yang ldan par 'gyur ro/ /tshul khrims dang / bzod pa dang /
5b7(khri brgyad): brtson 'grus dang / bsam gtan dang / shes rab kyi pha rol tu phyin pa mi chod pa dang yang ldan par 'gyur ro/ /nang stong pa nyid dang / dngos po med pa'i ngo bo nyid stong pa nyid kyi bar du mi chod pa dang / dran pa nye bar gzhag pa rnams dang / yang dag par spong ba rnams dang /
6a1(khri brgyad): rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / lam rnams dang / de bzhin gshegs pa'i stobs bcu dang / mi 'jigs pa bzhi mi chod pa dang / so so yang dag par
6a2(khri brgyad): rig pa bzhi mi chod pa dang / sangs rgyas kyi chos ma 'dres pa bco brgyad mi chod pa dang / ting nge 'dzin gyi sgo dang / gzungs kyi sgo rnams mi chod pa dang / mngon par shes pa rnams dang / sems can yongs su smin par bya ba dang / sangs rgyas kyi zhing
6a3(khri brgyad): yongs su dag par bya ba mi chod pa dang / rnam pa thams cad mkhyen pa nyid mi chod pa dang ldan par 'gyur ro/ /mu stegs can gyi rgol ba byung ngo cog la/ chos dang ldan pas tshar gcod nus par 'gyur ro/ /kau shi ka rigs kyi bu'am rigs kyi bu mo gang
6a4(khri brgyad): shes rab kyi pha rol tu phyin pa 'di 'dzin pa dang / 'chang ba dang / klog pa dang / kun chub par byed pa dang / tshul bzhin du yid la byed cing de yi ger yang bris te/ me tog dang / bdug pa dang / spos dang / me tog phreng dang / byug pa dang / phye ma dang /
6a5(khri brgyad): gos dang / gdugs dang / rgyal mtshan dang / ba dan dag gis bsti stang du byed/ bla mar byed/ ri mor byed/ mchod pa byed pa ni tshe 'di dang / tshe phyi ma'i yon tan de dag kyang yongs su 'dzin par 'gyur te/ rnam pa thams cad mkhyen pa nyid kyi sems dang yang
6a6(khri brgyad): 'bral bar mi 'gyur ro/ /kau shi ka gzhan yang rigs kyi bu'am rigs kyi bu mo shes rab kyi pha rol tu phyin pa 'di glegs bam du bris te/ 'chang bar byed pa der/ kau shi ka stong gsum gyi stong chen po'i 'jig rten gyi khams na 'khod pa'i rgyal chen bzhi'i ris kyi lha'i
6a7(khri brgyad): bu bla na med pa'i byang chub la yang dag par zhugs pa gang yin pa de dag der lhags nas/ shes rab kyi pha rol tu phyin pa 'di 'dzin par byed/ 'chang bar byed/ klog par byed/ kun chub par byed cing / phyag byas te btud nas phyir 'dong bar 'gyur ro/ /de bzhin du sum
6b1(khri brgyad): cu rtsa gsum pa rnams dang / 'thab bral rnams dang / dga' ldan rnams dang / 'phrul dga' rnams dang / gzhan 'phrul dbang byed rnams dang / tshangs ris rnams dang / tshangs pa'i mdun na 'don rnams dang / tshangs 'khor rnams dang / 'od chung rnams
6b2(khri brgyad): dang / tshad med 'od rnams dang / 'od gsal rnams dang / dge chung rnams dang / tshad med dge rnams dang / dge rgyas rnams dang / 'bras bu che ba rnams dang / tshangs pa gang dag bla na med pa yang dag par rdzogs pa'i byang chub tu smon lam btab pa de
6b3(khri brgyad): dag kyang der lhags nas/ shes rab kyi pha rol tu phyin pa 'di gzung ba dang / bcang ba dang / klag pa dang / kun chub par byas nas phyir 'dong bar 'gyur ro/ /kau shi ka de la gnas gtsang ma'i ris kyi lha'i bu mi che ba dang / shin tu mthong ba dang /
6b4(khri brgyad): gya nom snang ba dang / mi gdung ba dang / 'og min gyi lha'i bu gang yin pa de dag kyang der lhags nas/ shes rab kyi pha rol tu phyin pa 'di gzung ba dang / bcang ba dang / klag pa dang / kun chub par byas te/ phyag byas nas phyir 'dong bar
6b5(khri brgyad): sems par 'gyur ro/ /kau shi ka rigs kyi bu'am rigs kyi bu mo des kyang 'di snyam du sems bskyed par bya ste/ phyogs bcu'i 'jig rten gyi khams dag na 'khod pa'i lha'i bu rgyal chen bzhi'i ris su gtogs pa nas 'bras bu che ba man chad bla na med pa yang dag
6b6(khri brgyad): par rdzogs pa'i byang chub la yang dag par zhugs pa gang yin pa de dag dang / gnas gtsang ma'i ris kyi lha'i bu gang yin pa rnams dang / gzhan yang lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am
6b7(khri brgyad): ci dang / lto 'phye chen po gang yin pa de dag 'dir lhags nas/ shes rab kyi pha rol tu phyin pa 'di gzung ba dang / bcang ba dang / klag pa dang / kun chub par byas shing phyag byas te/ mchod pa byas pa rnams phyir deng shig /chos kyi sbyin pa 'di yang
7a1(khri brgyad): de dag la byin par gyur cig snyam du sems bskyed par bya'o/ /phyogs bcu'i 'jig rten gyi khams dag na 'khod pa'i rgyal chen bzhi'i ris kyi lha'i bu gang yin pa rnams dang / 'bras bu che ba'i lha'i bu man chad bla na med pa yang dag par rdzogs pa'i byang
7a2(khri brgyad): chub la yang dag par zhugs pa gang yin pa rnams dang / gnas gtsang ma'i ris kyi lha'i bu gang yin pa de dag kyang der lhags nas/ shes rab kyi pha rol tu phyin pa 'di 'dzin par byed/ 'chang bar byed/ klog par byed/ kun chub par byed cing phyag byas
7a3(khri brgyad): te/ btud nas phyir 'dong bar sems so/ /stong gsum gyi stong chen po'i 'jig rten gyi khams 'di na 'khod pa'i rgyal chen bzhi'i ris kyi lha'i bu gang yin pa rnams dang / 'og min gyi lha'i bu man chad dang / phyogs bcu'i 'jig rten gyi khams dag na 'khod
7a4(khri brgyad): pa'i rgyal chen bzhi'i ris kyi lha'i bu rnams dang / 'og min gyi lha man chad gang yin pa de dag kyang rigs kyi bu'am rigs kyi bu mo de la srung ba dang / skyob pa dang / sbed par byed cing / de la glags tshol ba gang gis kyang glags mi rnyed de/ las kyi rnam
7a5(khri brgyad): par smin pa ni ma gtogs so/ /kau shi ka rigs kyi bu'am rigs kyi bu mo de dag ni tshe 'di'i yon tan de dag kyang yongs su 'dzin par 'gyur ro/ /de ci'i phyir zhe na/ 'di ltar rigs kyi bu'am rigs kyi bu mo de dag ni bla na med pa yang dag par rdzogs pa'i byang
7a6(khri brgyad): chub la yang dag par zhugs pa/ sems can thams cad kyi skyabs bya ba dang / sems can thams cad yongs su mi gtong ba dang / sems can thams cad la phan pa dang bde ba bya ba'i ched du yang dag par zhugs pa'i phyir ro/ /de nas bcom ldan 'das la
7a7(khri brgyad): lha'i dbang po brgya byin gyis 'di skad ces gsol to/ /bcom ldan 'das shes rab kyi pha rol tu phyin pa 'di gzung ba dang / bcang ba dang / klag pa dang / kun chub par bgyi ba dang / bsti stang du bgyi ba dang / bla mar bgyi ba dang / ri mor bgyi ba dang / mchod
7b1(khri brgyad): par bgyi ba dang / phyag bgyi ba dang / gdud par bgyi ba'i slad du phyogs bcu'i kho ra khor yug dag nas rgyal chen bzhi'i ris kyi lha'i bu rnams der mchi ba dang / 'og min gyi lha'i bu man chad mchi bar rigs kyi bu 'am rigs kyi bu mo de dag gis ji ltar rtogs
7b2(khri brgyad): par bgyi/ bcom ldan 'das kyis bka' stsal pa/ kau shi ka gal te rigs kyi bu 'am rigs kyi bu mos mi ma yin pa'i lha'i dri sngon ma myong bar tshor bar gyur na/ des lha'i bu gzi brjid che ba gzi brjid che ba dag shes rab kyi pha rol tu phyin pa 'di mnyan pa dang /
7b3(khri brgyad): gzung ba dang / bcang ba dang / klag pa dang / kun chub par bya ba dang / bsti stang du bya ba dang / bla mar bya ba dang / ri mor bya ba dang / mchod pa bya ba'i phyir 'dir lhags so snyam du shes par bya'o/ /kau shi ka gzhan yang rigs kyi bu 'am rigs kyi bu mo des
7b4(khri brgyad): gtsang sbra byas na/ gtsang sbra byas pa des lha de dag lhags nas/ shes rab kyi pha rol tu phyin pa 'di gzung ba dang / bcang ba dang / klag pa dang / kun chub par bya ba dang / bsti stang du bya ba dang / bla mar bya ba dang / ri mor bya ba dang / mchod pa byas
7b5(khri brgyad): nas yi rangs par 'gyur ro/ /phyogs de ni lha gzi brjid chung ngu gang yin pa de dag ni/ lha gzi brjid che ba gzi brjid che ba de dag gi gzi brjid dang / byin mi bzod pas de nas gud du 'dong bar sems so/ /lha gzi brjid che ba gzi brjid che ba de dag ji tsam du der 'ong
7b6(khri brgyad): ba de tsam du rigs kyi bu'am rigs kyi bu mo de dag rgya cher mos par 'gyur ro/ /sa phyogs der yang gtsang sbra mi byed pa'i bag spyad par mi bya ste/ me tog dang / bdug pa dang / spos dang / me tog phreng dang / byug pa dang / phye ma dang / gos dang / gdugs dang / rgyal
7b7(khri brgyad): mtshan dang / ba dan dag gis kyang sa phyogs de brgyan cing spos kyis byugs la me tog sil mas gtor bar bya'o/ /dar gyi lda ldi mang po spyang zhing bla re bres la rnam pa du mas sa phyogs de brgyan par bya'o/ /kau shi ka gzhan yang rigs kyi bu 'am rigs kyi bu mo de'i lus ngal
8a1(khri brgyad): bar mi 'gyur ba dang / lus bde bar 'gyur ba dang / lus yang bar 'gyur ba dang / lus las su rung ba dang / sems yang ba dang / sems las su rung ba dang / sems bde bar nyams su tshor bar 'gyur te/ de phyin chad de shes rab kyi pha
8a2(khri brgyad): rol tu phyin pa la bsam pa thag pa nas yongs su rtog cing sdig pa'i rmi lam rmi bar mi 'gyur ro/ /de rmi lam na de bzhin gshegs pa dgra bcom pa yang dag par rdzogs pa'i sangs rgyas skyes bu chen po'i mtshan sum cu rtsa gnyis kyis spras pa/ sku gser gyi kha dog
8a3(khri brgyad): can/ dge slong gi dge 'dun gyis mdun gyis bltas pa/ byang chub sems dpa'i tshogs kyis mdun gyis bltas pa/ chos ston cing bzhugs pa dag mthong bar 'gyur te/ de bzhin gshegs pa de dag las pha rol tu phyin pa drug dang ldan pa'i gtam nyid thos
8a4(khri brgyad): par 'gyur zhing / byang chub kyi phyogs kyi chos sum cu rtsa bdun dang ldan pa dang / sangs rgyas kyi chos ma 'dres pa bco brgyad kyi bar dang ldan pa'i gtam nyid thos par 'gyur te/ pha rol tu phyin pa de dag gi don thos pa nas/ sangs rgyas kyi chos ma 'dres pa bco
8a5(khri brgyad): brgyad kyi bar gyi don thos par 'gyur ro/ /byang chub kyi shing yang mthong bar 'gyur ro/ /byang chub sems dpa' sems dpa' chen po byang chub kyi snying por 'gro ba yang mthong bar 'gyur ro/ /bla na med pa yang dag par rdzogs pa'i byang chub mngon par rdzogs
8a6(khri brgyad): par 'tshang rgya ba yang mthong bar 'gyur ro/ /byang chub sems dpa' bye ba khrag khrig phrag 'bum phrag mang po rnam pa thams cad mkhyen pa nyid ni 'di ltar yongs su gzung bar bya'o/ /sems can rnams ni 'di ltar yongs su smin par bya'o/ /sangs rgyas kyi zhing
8a7(khri brgyad): ni 'di ltar yongs su gzung bar bya zhes/ chos bgro ba byed pa dag kyang mthong bar 'gyur ro/ /shar phyogs nas sangs rgyas bye ba khrag khrig phrag 'bum phrag mang po dag gi sgra yang thos par 'gyur ro/ /de bzhin du lho dang / nub dang / byang dang / 'og dang /
8b1(khri brgyad): steng dang / phyogs mtshams dag nas/ sangs rgyas bye ba khrag khrig phrag 'bum phrag mang po'i sgra thos par 'gyur te/ 'jig rten gyi khams ga ge mo zhig na/ de bzhin gshegs pa dgra bcom pa yang dag par rdzogs pa'i sangs rgyas 'di zhes bya ba/ byang
8b2(khri brgyad): chub sems dpa' bye ba khrag khrig phrag 'bum phrag 'di snyed cig dang / nyan thos bye ba khrag khrig phrag 'bum phrag 'di snyed cig gis mdun gyis bltas nas/ yongs su bskor te chos ston cing bzhugs so zhes thos par 'gyur ro/ /shar phyogs na sangs rgyas bye ba
8b3(khri brgyad): khrag khrig phrag 'bum phrag mang po yongs su mya ngan las 'da' ba dag kyang mthong zhing phyogs bcu'i bar du sangs rgyas bye ba khrag khrig phrag 'bum phrag du ma yongs su mya ngan las 'da' ba dag kyang mthong bar 'gyur ro/ /de bzhin gshegs pa de dag gi mchod rten sku
8b4(khri brgyad): gdung gi ring bsrel gyi rten rin po che sna tshogs las byas pa'i mchod rten bye ba khrag khrig phrag 'bum dag kyang mthong bar 'gyur ro/ /mchod rten de dag la yang me tog dang / bdug pa dang / spos dang / me tog phreng dang / byug pa dang / phye ma dang / gos dang /
8b5(khri brgyad): gdugs dang / rgyal mtshan dang / ba dan dag gis bsti stang du byed/ bla mar byed/ ri mor byed/ mchod pa byed pa dag mthong bar 'gyur te/ kau shi ka de ltar rigs kyi bu'am rigs kyi bu mo rmi lam bzang po de lta bu de dag rmi bar 'gyur ro/ /bde bar gnyid
8b6(khri brgyad): kyis log cing bde bar sad par 'gyur te/ lus la gzi brjid bcug par nyams su tshor zhing lus kyang lci ba med de/ yang bar nyams su tshor bar 'gyur ro/ /de kha zas la yang brkam pa'i shas che bar mi 'gyur ro/ /gos dang / zas dang / mal cha dang / stan
8b7(khri brgyad): dang / na ba'i gsos sman dang / yo byad la brkam par mi 'gyur te/ kau shi ka 'di lta ste dper na/ dge slong rnal 'byor spyod pa ting nge 'dzin las langs pa de ni yid la byed pas tshim par gyur pa'i sems kyi zas la brkam pa'i shas che bar mi 'gyur gyi chung bar 'gyur ba
9a1(khri brgyad): bzhin no/ /kau shi ka de bzhin du rigs kyi bu 'am rigs kyi bu mo de la mi ma yin pa rnams gzi brjid sgrub par 'gyur ro/ /phyogs bcu na sangs rgyas bcom ldan 'das gang dag bzhugs pa de dag dang / lha dang / klu dang / gnod sbyin dang / dri za
9a2(khri brgyad): dang / lha ma yin dang / nam mkha' lding dang / mi'am ci dang / lto 'phye chen po de dag kyang lus la gzi brjid 'jug par byed do/ /kau shi ka rigs kyi bu'am rigs kyi bu mo gang gis rnam pa thams cad mkhyen pa nyid kyi sems dang ldan pas/ shes rab kyi pha rol
9a3(khri brgyad): tu phyin pa 'di 'dzin pa dang / 'chang ba dang / klog pa dang / kun chub par byed pa dang / tshul bzhin du yid la byed pa de ni tshe 'di'i yon tan de dag yongs su 'dzin par 'gyur ro/ /kau shi ka gzhan yang rigs kyi bu'am rigs kyi bu mo gang shes rab kyi pha rol tu phyin pa
9a4(khri brgyad): 'di 'dzin par mi byed/ 'chang bar mi byed/ klog par mi byed/ kun chub par mi byed/ tshul bzhin du yid la mi byed par glegs bam du bris te 'chang la me tog dang / bdug pa dang / spos dang / me tog phreng dang / byug pa dang / phye ma dang / gos dang /
9a5(khri brgyad): gdugs dang / rgyal mtshan dang / ba dan dag gis bsti stang du byed/ bla mar byed/ ri mor byed/ mchod pa byed kyang / kau shi ka rigs kyi bu'am rigs kyi bu mo de gzhi de las bsod nams mang du skyed par 'gyur gyi/ gang gis phyogs bcu khor yug gi 'jig
9a6(khri brgyad): rten gyi khams na de bzhin gshegs pa dgra bcom pa yang dag par rdzogs pa'i sangs rgyas bzhugs pa nyan thos kyi dge 'dun dang bcas pa rnams la gos dang / zas dang / mal cha dang / stan dang / na ba'i gsos sman dang / yo byad rnams kyis bsti stang du byed/ bla mar
9a7(khri brgyad): byed/ ri mor byed/ mchod pa byed pa dang / de bzhin gshegs pa dgra bcom pa yang dag par rdzogs pa'i sangs rgyas de dag yongs su mya ngan las 'das pa'i mchod rten dang / nyan thos dang bcas pa'i dge 'dun la yang gos dang / zas dang / mal cha dang / stan dang /
9b1(khri brgyad): na ba'i gsos sman dang / yo byad rnams kyis bsti stang du byed/ bla mar byed/ ri mor byed/ mchod pa byed pa ni de lta ma yin no/ /shes rab kyi pha rol tu phyin pa khri brgyad stong pa las 'dzin pa dang / ri mo byed pa'i phan yon gyi le'u zhes bya ste sum cu pa'o// //
9b2(khri brgyad): de nas bcom ldan 'das kyis lha'i dbang po brgya byin la 'di skad ces bka' stsal to/ /kau shi ka gal te 'dzam bu gling 'di de bzhin gshegs pa'i sku gdung gis byur bur byas te bkang la/ de dag la yang me tog dang / bdug pa dang / spos dang / me tog phreng
9b3(khri brgyad): dang / byug pa dang / phye ma dang / gos dang / gdugs dang / rgyal mtshan dang / ba dan dag gis bsti stang du byed/ bla mar byed/ ri mor byed/ mchod pa byed pa gang yin pa dang / shes rab kyi pha rol tu phyin pa 'di khyod la byin pa gang yin pa cha 'di gnyis
9b4(khri brgyad): las khyod gang 'dom/ brgya byin gyis gsol pa/ bcom ldan 'das gal te 'dzam bu'i gling 'di de bzhin gshegs pa'i sku gdung gis byur bur gang ba bdag la stsal ba dang / shes rab kyi pha rol tu phyin pa 'di glegs bam du bris te stsal ba la/ bdag ni cha 'di gnyis
9b5(khri brgyad): bzhag pa las shes rab kyi pha rol tu phyin pa 'tshal lags so/ /de ci'i slad du zhe na/ bcom ldan 'das bdag ni de bzhin gshegs pa'i sku gdung de dag la ma gus pa yang ma lags so/ /bcom ldan 'das bdag ni gus pa kho na lags te/ bdag ni de bzhin gshegs pa'i sku
9b6(khri brgyad): gdung dag la bsti stang du bgyid par mi 'tshal ba'am/ bla mar bgyid par mi 'tshal ba'am/ ri mor bgyid par mi 'tshal ba'am/ mchod pa bgyid par mi 'tshal ba yang ma lags mod kyi/ 'on kyang bcom ldan 'das 'di ltar de bzhin gshegs pa'i sku gdung rnams ni
9b7(khri brgyad): shes rab kyi pha rol tu phyin pa 'di las byung ba lags te/ de'i slad du de dag la bsti stang du bgyi ba dang / bla mar bgyi ba dang / ri mor bgyi ba dang / mchod par bgyi ba lags so/ /de bzhin gshegs pa'i sku gdung rnams ni shes rab kyi pha rol tu phyin pas yongs su
10a1(khri brgyad): bsgos pa lags te/ de'i slad du de bzhin gshegs pa'i sku gdung rnams kyis mchod pa brnyes pa lags so/ /de nas tshe dang ldan pa shA ri'i bus lha'i dbang po brgya byin la 'di skad ces smras so/ /kau shi ka shes rab kyi pha rol tu phyin pa 'di ni gzung
10a2(khri brgyad): du med pa/ bstan du med pa/ thogs pa med pa ste/ 'di ltar mtshan nyid med pa mtshan nyid gcig pa yin no/ /shes rab kyi pha rol tu phyin pa gzung du med pa/ bstan du med pa/ thogs pa med pa/ 'di ltar mtshan nyid med par mtshan nyid gcig pa de kho na
10a3(khri brgyad): khyod kyis ji ltar blang bar sems/ de ci'i phyir zhe na/ shes rab kyi pha rol tu phyin pa ni gzung ba'am/ mi gzung ba'am/ 'grib pa'am/ 'phel ba'am/ dbri ba'am/ bsnan pa'am/ kun nas nyon mongs pa'am/ rnam par byang ba'i phyir gnas pa ma yin/
10a4(khri brgyad): sangs rgyas kyi chos rnams sbyin par byed pa ma yin/ so so'i skye bo'i chos rnams 'dor bar byed pa ma yin/ byang chub sems dpa'i chos rnams dang / rang sangs rgyas kyi chos rnams dang / slob pa'i chos rnams dang / mi slob pa'i chos rnams sbyin par byed pa ma yin/
10a5(khri brgyad): so so'i skye bo'i chos rnams 'dor bar byed pa ma yin/ 'dus ma byas kyi khams sbyin par byed pa ma yin/ 'dus byas kyi khams 'dor bar byed pa ma yin/ nang stong pa nyid dang dngos po med pa'i ngo bo nyid stong pa nyid kyi bar du sbyin par byed pa ma yin/ pha rol tu
10a6(khri brgyad): phyin pa rnams dang / dran pa nye bar gzhag pa rnams dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam dang / sangs rgyas kyi chos ma 'dres pa bco brgyad sbyin par byed pa ma yin/
10a7(khri brgyad): rnam pa thams cad mkhyen pa nyid sbyin par byed pa ma yin pa'i phyir ro/ /brgya byin gyis smras pa/ btsun pa shA ri'i bu de de bzhin te/ shes rab kyi pha rol tu phyin pa ni/ sangs rgyas kyi chos rnams dang / rnam pa thams cad mkhyen pa nyid kyi bar du sbyin par byed pa ma yin
10b1(khri brgyad): par bdag gis kyang shes so/ /de ci'i phyir zhe na/ shes rab kyi pha rol tu phyin pa gnyis su med pa'i phyir/ shes rab kyi pha rol tu phyin pa ni gnyis su nye bar gnas pa ma yin no/ /de bzhin du bsam gtan gyi pha rol tu phyin pa dang / brtson 'grus kyi pha rol tu phyin
10b2(khri brgyad): pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa yang sbyin pa'i pha rol tu phyin pa gnyis su med pa'i phyir gnyis su nye bar gnas pa ma yin no/ /de nas bcom ldan 'das kyis lha'i dbang po brgya byin la
10b3(khri brgyad): legs so zhes bya ba byin te/ kau shi ka de de bzhin no/ /ji skad smras pa de bzhin te legs so legs so/ /shes rab kyi pha rol tu phyin pa gnyis su med pa'i phyir/ shes rab kyi pha rol tu phyin pa ni gnyis su nye bar gnas pa ma yin no/ /de bzhin du bsam gtan gyi
10b4(khri brgyad): pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa yang sbyin pa'i pha rol tu phyin pa gnyis su med pa'i phyir gnyis su nye bar gnas pa ma yin no/ /kau shi
10b5(khri brgyad): ka shes rab kyi pha rol tu phyin pa la gnyis su 'dod pa gang yin pa de ni chos kyi dbyings la gnyis su 'dod par zad do/ /de ci'i phyir zhe na/ kau shi ka chos kyi dbyings dang / shes rab kyi pha rol tu phyin pa ni gnyis su med cing gnyis su dbyer med do/ /de bzhin du bsam
10b6(khri brgyad): gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa dang / chos kyi dbyings kyang gnyis su med cing gnyis su dbyer med do/ /de bzhin du
10b7(khri brgyad): sbyar te/ shes rab kyi pha rol tu phyin pa la gnyis su 'dod pa gang yin pa de ni de bzhin nyid la gnyis su 'dod par zad do/ /de ni yang dag pa'i mtha' dang / bsam gyis mi khyab pa'i dbyings kyi bar du gnyis su 'dod par zad do/ /brgya byin gyis gsol pa/ bcom ldan
11a1(khri brgyad): 'das byang chub sems dpa' sems dpa' chen pos gang la bslabs na/ bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba'i shes rab kyi pha rol tu phyin pa ni lha dang / mi dang lha ma yin du bcas pa'i 'jig
11a2(khri brgyad): rten gyis phyag bgyi ba'i gnas lags so/ /bcom ldan 'das gang gi tshe/ lha'i 'dun sa chos bzang na/ lha'i dbang po'i stan la bdag mchis pa'i gnas la/ bdag mchis pa na der lha'i bu dag bdag la bsnyen bkur bgyid pa'i slad du mchis te/ gang gi tshe bdag
11a3(khri brgyad): gi seng ge'i khri la bdag ma mchis pa de'i tshe/ lha'i bu de dag chos kyi stan 'di la/ lha'i dbang po brgya byin 'dug nas sum cu rtsa gsum gyi lha rnams la chos bstan to zhes bdag gi stan de la phyag bgyis nas slar mchi'o/ /bcom ldan 'das de bzhin du gang du shes rab kyi pha
11a4(khri brgyad): rol tu phyin pa 'di yi ger bris pa gnas sam/ kha don du bgyid dam/ gzhan dag la yang dag par ston pa der phyogs bcu nas lha'i bu dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po
11a5(khri brgyad): gang lhags pa de dag shes rab kyi pha rol tu phyin pa 'di la phyag 'tshal du mchi zhing / phyag bgyis nas slar mchi bar sems lags so/ /de ci'i slad du zhe na/ de bzhin gshegs pa dgra bcom pa yang dag par rdzogs pa'i sangs rgyas rnams kyang 'di las byung la/
11a6(khri brgyad): sems can thams cad kyi bde ba'i yo byad rnams kyang 'di las skyes te/ de bzhin gshegs pa'i sku gdung gang lags pa de dag kyang shes rab kyi pha rol tu phyin pa 'di las byung ba'i slad du'o/ /de bzhin du shes rab kyi pha rol tu phyin pa 'di ni de bzhin gshegs pa byang
11a7(khri brgyad): chub kyi spyad pa spyod pa na yang rnam pa thams cad mkhyen pa nyid kyi rten du gyur cing / rkyen du gyur/ rgyur gyur/ stobs par gyur pa lags so/ /bcom ldan 'das de ltar lags pas bdag ni cha de gnyis las/ shes rab kyi pha rol tu phyin pa nyid 'tshal lags te/
11b1(khri brgyad): shes rab kyi pha rol tu phyin pa 'di blangs nas/ dam pa'i chos la sems gdungs pas kha ton du bgyi'o/ /bcom ldan 'das gang gi tshe bdag shes rab kyi pha rol tu phyin pa yid la bgyid pa de'i tshe/ 'jigs par 'gyur ba 'am/ bag 'khum par 'gyur ba'i rgyu yang
11b2(khri brgyad): dag par rjes su mi mthong lags so/ /de ci'i slad du zhe na/ bcom ldan 'das shes rab kyi pha rol tu phyin pa ni mtshan ma ma mchis shing / bcom ldan 'das shes rab kyi pha rol tu phyin pa ni rtags ma mchis/ brjod du ma mchis/ smos su ma mchis pa lags
11b3(khri brgyad): pa'i slad du'o/ /bcom ldan 'das de bzhin du bsam gtan dang / brtson 'grus dang / bzod pa dang / tshul khrims dang / sbyin pa'i pha rol tu phyin pa nas/ rnam pa thams cad mkhyen pa nyid kyi bar du smos su ma mchis pa'i slad du'o/ /bcom ldan 'das gal
11b4(khri brgyad): te shes rab kyi pha rol tu phyin pa mtshan ma dang bcas pa zhig lags te/ mtshan ma ma mchis pa ma lags na ni/ de bzhin gshegs pa dgra bcom pa yang dag par rdzogs pa'i sangs rgyas kyis chos thams cad mtshan ma ma mchis pa dang / rtags ma mchis pa dang / brjod
11b5(khri brgyad): du ma mchis pa dang / smos su ma mchis par thugs su chud nas/ bla na med pa yang dag par rdzogs pa'i byang chub mngon par rdzogs par sangs rgyas te/ sems can rnams la mtshan ma ma mchis pa dang / rtags ma mchis pa dang / brjod du ma mchis pa dang / smos
11b6(khri brgyad): su ma mchis par chos ston par mi 'gyur ba zhig na/ bcom ldan 'das gang gi slad du shes rab kyi pha rol tu phyin pa mtshan ma ma mchis/ rtags ma mchis/ brjod du ma mchis/ smos su ma mchis pa lags pa de'i slad du de bzhin gshegs pas chos thams cad mtshan ma
11b7(khri brgyad): ma mchis pa dang / rtags ma mchis pa dang / brjod du ma mchis pa dang / smos su ma mchis pa dang / bsam gyis mi khyab par thugs su chud nas/ bla na med pa yang dag par rdzogs pa'i byang chub mngon par rdzogs par sangs rgyas te/ sems can rnams la mtshan
12a1(khri brgyad): ma ma mchis pa dang / rtags ma mchis pa dang / brjod du ma mchis pa dang / smos su ma mchis pa dang / bsam gyis mi khyab pa dang / tha snyad ma mchis pa'i chos ston lags so/ /bcom ldan 'das de ltar lags pas shes rab kyi pha rol
12a2(khri brgyad): tu phyin pa 'di la ni lha dang bcas pa'i 'jig rten gyis me tog dang / bdug pa dang / spos dang / me tog phreng dang / byug pa dang / phye ma dang / na bza' dang / gdugs dang / rgyal mtshan dang / ba dan dag gis bsti stang du bgyi ba dang / bla mar bgyi ba dang /
12a3(khri brgyad): ri mor bgyi ba dang / mchod pa bgyi ba dang / gzung ba dang / bcang ba dang / klag pa dang / kun chub par bgyi ba lags te/ de la ni sems can dmyal ba dang / dud 'gro'i skye gnas dang / gshin rje'i 'jig rten gyi 'gro ba ma mchis par 'tshal bar bgyi lags so/ /
12a4(khri brgyad): nyan thos kyis dang / rang sangs rgyas kyi sar ltung ba yang ma mchis par 'tshal bar bgyi ste/ bla na med pa yang dag par rdzogs pa'i byang chub mngon par rdzogs par sangs rgyas par gyur gyi bar du/ de bzhin gshegs pa mthong ba dang / sems can yongs su
12a5(khri brgyad): smin par bgyi ba dang / sangs rgyas kyi zhing nas sangs rgyas kyi zhing du mchi ba dang / de bzhin gshegs pa de dag la me tog dang / bdug pa dang / spos dang / me tog phreng dang / byug pa dang / phye ma dang / na bza' dang / gdugs dang / rgyal mtshan dang / ba dan
12a6(khri brgyad): dag gis bsti stang du bgyi ba dang / bla mar bgyi ba dang / ri mor bgyi ba dang / mchod pa bgyi ba dang 'bral bar mi 'gyur lags so/ /bcom ldan 'das gzhan yang gal te stong gsum gyi stong chen po'i 'jig rten gyi khams 'di de bzhin gshegs pa'i sku gdung gis
12a7(khri brgyad): yongs su bkang ste/ byur bur bgyis pa zhig kyang bdag la stsal la/ shes rab kyi pha rol tu phyin pa 'di glegs bam du bris pa zhig kyang bdag la stsal na/ bdag ni cha gnyis bzhag pa 'di las shes rab kyi pha rol tu phyin pa 'di nyid 'tshal lags so/ /de
12b1(khri brgyad): ci'i slad du zhe na/ de bzhin gshegs pa'i sku gdung rnams ni de las byung ste/ bsti stang du bgyi ba dang / bla mar bgyi ba dang / ri mor bgyi ba dang / mchod pa bgyi ba lags pas des na/ rigs kyi bu gang dag gis bsti stang du bgyid/ bla mar bgyid/ ri mor
12b2(khri brgyad): bgyid/ mchod pa bgyid na/ de dag ngan 'gro dag tu skye bar mi 'gyur te/ lha dang mi'i phun sum tshogs pa nyams su myong nas/ smon lam ji ltar btab pa bzhin du nyan thos kyi theg pa'am/ rang sangs rgyas kyi theg pa'am/ theg pa chen pos yongs su mya ngan las
12b3(khri brgyad): 'da' bar 'gyur ba'i slad du'o/ /bcom ldan 'das de bzhin gshegs pa mthong ba gang lags pa dang / shes rab kyi pha rol tu phyin pa mthong ba gang lags pa 'di ni mtshungs pa lags te/ bcom ldan 'das de ltar lags pas shes rab kyi pha rol tu phyin pa
12b4(khri brgyad): gang lags pa dang / de bzhin gshegs pa gang lags pa 'di ni gnyis su ma mchis shing gnyis su dbyer ma mchis lags so/ /bcom ldan 'das gzhan yang de bzhin gshegs pa dgra bcom pa yang dag par rdzogs pa'i sangs rgyas kyis cho 'phrul rnam pa
12b5(khri brgyad): gsum gyis mdo'i sde dang / dbyangs kyis bsnyad pa'i sde dang / lung bstan pa'i sde dang / gtan la phab par bstan pa'i sde'i bar du yan lag bcu gnyis pa'i chos bstan pa gang lags pa dang / rigs kyi bu'am rigs kyi bu mos shes rab kyi pha rol tu phyin pa
12b6(khri brgyad): 'di bzung ste/ kun chub par bgyis nas gzhan dag la yang bstan pa gang lags pa de ni mtshungs pa lags so/ /de ci'i slad du zhe na/ bcom ldan 'das cho 'phrul rnam pa gsum dang / mdo'i sde dang / dbyangs kyis bsnyad pa'i sde dang / lung bstan pa'i sde dang /
12b7(khri brgyad): gtan la phab par bstan pa'i sde'i bar dag ni 'di las byung ba'i slad du'o/ /bcom ldan 'das gzhan yang shar phyogs na de bzhin gshegs pa gang gA'i klung gi bye ma snyed dag cho 'phrul rnam pa gsum gyis mdo'i sde dang / dbyangs kyis bsnyad pa'i sde dang / lung bstan pa'i sde dang /
13a1(khri brgyad): gtan la phab par bstan pa'i sde'i bar gyi chos ston pa gang lags pa dang / de bzhin du lho phyogs dang / nub phyogs dang / byang phyogs dang / steng dang / 'og dang / phyogs mtshams kyi bar gyi 'jig rten gyi khams gang gA'i klung gi bye ma snyed dag na
13a2(khri brgyad): sangs rgyas bcom ldan 'das dag cho 'phrul rnam pa gsum gyis mdo'i sde dang / dbyangs kyis bsnyad pa'i sde dang / lung bstan pa'i sde dang / gtan la phab par bstan pa'i sde'i bar du chos ston pa gang lags pa dang / rigs kyi bu'am rigs kyi bu mo shes rab kyi pha rol tu phyin pa
13a3(khri brgyad): 'di yongs su 'dzin pa nas/ gzhan dag la ston pa'i bar du bgyid pa gang lags pa de ni mtshungs pa lags so/ /de ci'i slad du zhe na/ de bzhin gshegs pa rnams kyang 'di las byung ba lags la/ mdo'i sde dang / dbyangs kyis bsnyad pa'i sde dang / lung bstan pa'i sde dang /
13a4(khri brgyad): gtan la phab par bstan pa'i sde'i bar de dag kyang 'di las byung ba'i slad du'o/ /bcom ldan 'das gzhan yang phyogs bcu'i phyogs re rer yang de bzhin gshegs pa dgra bcom pa yang dag par rdzogs pa'i sangs rgyas gang gA'i klung gi bye ma snyed gang lags pa de dag la yang me
13a5(khri brgyad): tog dang / bdug pa dang / spos dang / me tog phreng dang / byug pa dang / phye ma dang / na bza' dang / gdugs dang / rgyal mtshan dang / ba dan dag gis bsti stang du bgyid/ bla mar bgyid/ ri mor bgyid/ mchod pa bgyid pa dang / gang gis shes rab kyi pha
13a6(khri brgyad): rol tu phyin pa 'di glegs bam du bris te/ me tog dang / bdug pa dang / spos dang / me tog phreng dang / byug pa dang / phye ma dang / na bza' dang / gdugs dang / rgyal mtshan dang / ba dan dag gis bsti stang du bgyid/ bla mar bgyid/ ri mor bgyid/ mchod pa
13a7(khri brgyad): bgyid pa de ni mtshungs pa lags so/ /de ci'i slad du zhe na/ de bzhin gshegs pa dgra bcom pa yang dag par rdzogs pa'i sangs rgyas rnams ni 'di las byung ba'i slad du'o/ /bcom ldan 'das gzhan yang rigs kyi bu'am rigs kyi bu mo shes rab kyi pha rol tu phyin pa 'di
13b1(khri brgyad): 'dzin pa dang / 'chang ba dang / klog pa dang / kun chub par bgyid pa dang / tshul bzhin du yid la bgyid pas/ gzhan dag la yang yang dag par ston pa gang lags pa de la ni sems can dmyal ba dang / dud 'gro'i skye gnas dang / gshin rje'i 'jig rten gyi 'gro ba ma
13b2(khri brgyad): mchis par 'tshal bar bgyi lags so/ /nyan thos dang / rang sangs rgyas kyi sar ltung ba yang ma mchis par 'tshal bar bgyi ste/ phyir mi ldog pa'i byang chub sems dpa'i sa la gnas pa lags so/ /de ci'i slad du zhe na/ 'di ltar rigs kyi bu'am rigs kyi bu mo shes
13b3(khri brgyad): rab kyi pha rol tu phyin pa 'di yi ger bris nas/ 'dzin pa dang / 'chang ba dang / klog pa dang / kun chub par bgyid pa dang / tshul bzhin du yid la bgyid pa dang / de la me tog dang / bdug pa dang / spos dang / me tog phreng dang / byug pa dang / phye ma dang / na
13b4(khri brgyad): bza' dang / gdugs dang / rgyal mtshan dang / ba dan dag gis bsti stang du bgyid/ bla mar bgyid/ ri mor bgyid/ mchod pa bgyid pa de la ni gang las kyang 'jigs pa 'byung ba ma mchis par 'tshal bar bgyi lags so/ /bcom ldan 'das dper bgyi na/ bu lon
13b5(khri brgyad): pas 'jigs pa'i mi rgyal po la brten na/ de rgyal po la 'khor bas/ de gang dag gis 'jigs par gyur pa de dag nyid kyis brten par 'gyur te/ de dag gis 'jigs par yang mi 'gyur lags so/ /de ci'i slad du zhe na/ bcom ldan 'das mthu dang ldan pa la brten pa ni de ltar
13b6(khri brgyad): 'gyur ba'i slad du ste rgyal po la brten pa ni 'jigs pa ma mchis pa lags so/ /bcom ldan 'das de bzhin du shes rab kyi pha rol tu phyin pas yongs su bsgos pa'i sku gdung rnams kyis ni mchod pa brnyes lags so/ /bcom ldan 'das de la rgyal po de ji lta ba de bzhin du ni
13b7(khri brgyad): shes rab kyi pha rol tu phyin pa blta bar bgyi lags so/ /rgyal po la brten pa'i mi mchod pa 'thob pa ji lta ba de bzhin du ni/ de bzhin gshegs pa'i sku gdung shes rab kyi pha rol tu phyin pas yongs su bsgos pas mchod pa brnyes par blta bar bgyi lags so/ /
14a1(khri brgyad): thams cad mkhyen pa'i ye shes gang lags pa de yang shes rab kyi pha rol tu phyin pas yongs su bsgos par rig par bgyi lags so/ /de lta lags pas bdag ni cha 'di gnyis las shes rab kyi pha rol tu phyin pa 'di nyid 'tshal lags so/ /de ci'i
14a2(khri brgyad): slad du zhe na/ de bzhin gshegs pa'i sku gdung rnams ni 'di las byung ba lags/ skyes bu chen po'i mtshan sum cu rtsa gnyis ni 'di las byung ba lags/ de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi
14a3(khri brgyad): dang / sangs rgyas kyi chos ma 'dres pa bco brgyad ni 'di las byung ba lags/ byams pa chen po dang / snying rje chen po ni 'di las byung ba lags/ bcom ldan 'das pha rol tu phyin pa lnga po rnams ni 'di las byung bas/ pha rol tu phyin pa'i ming thob pa lags/ de bzhin
14a4(khri brgyad): gshegs pa'i rnam pa thams cad mkhyen pa nyid ni 'di las byung ba lags pa'i slad du'o/ / //'phags pa shes rab kyi pha rol tu phyin pa khri brgyad stong pa/ bam po nyi shu bzhi pa/ bcom ldan 'das stong gsum gyi stong chen po'i 'jig rten gyi khams
14a5(khri brgyad): gang na sems can rnams shes rab kyi pha rol tu phyin pa 'di 'dzin pa dang / 'chang ba dang / klog pa dang / kun chub par bgyid pa der sems can de dag la mi'am/ mi ma lags pa glags tshol bas kyang glags rnyed par mi 'gyur te/ sems can de dag thams cad ni
14a6(khri brgyad): rim gyis mya ngan las 'da' ba'i chos can du yang 'gyur lags so/ /bcom ldan 'das shes rab kyi pha rol tu phyin pa 'di ni de ltar rin po che ltar don che ba lags so/ /bcom ldan 'das shes rab kyi pha rol tu phyin pa ni stong gsum gyi stong chen po'i 'jig rten gyi khams na
14a7(khri brgyad): sems can gang dag 'khod pa de dag la sangs rgyas kyi phrin las bgyid pa'i slad du nye bar gnas pa lags so/ /bcom ldan 'das 'jig rten gyi khams gang na/ shes rab kyi pha rol tu phyin pa 'di spyod pa'i 'jig rten gyi khams der ni/ sangs rgyas byung bar 'tshal bar bgyi'o/ /
14b1(khri brgyad): bcom ldan 'das dper bgyi na nor bu rin po che chen po rin thang ma mchis pa zhig mchis la/ nor bu rin po che de yang yon tan 'di lta bu dag dang ldan te/ nor bu rin po che chen po de gang dang gang du bzhag pa de dang der mi ma lags pas glags rnyed par mi 'gyur zhing / gang dang gang
14b2(khri brgyad): na skyes pa 'am/ bud med mi ma lags pas zin pa de dang der/ nor bu rin po che de phyung na/ nor bu rin po che der phyung ma thag tu mi ma lags pa de nor bu rin po che chen po de'i gzi brjid mi bzod pas 'bros par 'gyur lags so/ /mkhris pa'i dbang gis tsha bar gyur pa'i
14b3(khri brgyad): lus la nor bu rin po che de btags na/ mkhris pa de yang sel bar 'gyur zhing / rnam par 'phel bar mi 'gyur la/ zhi bar 'gyur lags so/ /bser ma'i bro nad kyis thebs pa'i lus la nor bu rin po che de btags na yang rlung de sel bar 'gyur lags so/ /bad
14b4(khri brgyad): kan gyi bro nad kyis thebs pa'i lus la nor bu rin po che de btags na yang / bad kan de dag thams cad zhi bar 'gyur lags so/ /rigs kyi bu'am rigs kyi bu mo 'dus pa'i bro nad kyis thebs pa de'i lus la nor bu rin po che de btags na yang de'i nad de zhi bar 'gyur
14b5(khri brgyad): lags so/ /nor bu rin po che de mtshan mo yang snang bar bgyid par 'gyur lags so/ /tsha ba'i dus la bab pa'i tshes phyogs gang du nor bu rin po che de bzhag pa'i sa phyogs de yang bsil bar 'gyur lags so/ /lhags pa'i dus la bab pa'i tshe/ sa phyogs gang
14b6(khri brgyad): du nor bu rin po che de bzhag pa'i sa phyogs de yang dro bar 'gyur lags so/ /nor bu rin po che de gang du bzhag pa'i sa phyogs de grang yang mi grang / tsha yang mi tsha ste/ dus tshigs bde bar 'gyur lags so/ /sa phyogs gang du nor bu rin po che de gnas pa'i sa
14b7(khri brgyad): phyogs der sbrul gdug pa dang / sdig pa la sogs pa'am/ sdig sbrul rnams kyang gnas par mi 'gyur lags so/ /rigs kyi bu'am rigs kyi bu mo gang la la zhig sbrul gdug pas zin par gyur pa de la nor bu rin po che de bstan na/ de la bstan ma thag tu dug de dag
15a1(khri brgyad): thams cad ma mchis par 'gyur lags so/ /nor bu rin po che de ni yon tan de dag la sogs pa dang ldan pa lags te/ bcom ldan 'das skyes pa'am/ bud med bro nad sna tshogs kyis thebs pa gang lags pa de dag gis lus la gal te nor bu
15a2(khri brgyad): rin po che de btags na/ de dag gi bro nad thams cad kyang zhi bar 'gyur lags so/ /bcom ldan 'das chab gang gi nang du nor bu rin po che stsal ba'i chab de dag thams cad kyang rang bzhin gyi kha dog ji lta ba dang yan lag brgyad dang ldan par 'gyur lags so/ /bcom
15a3(khri brgyad): ldan 'das gal te nor bu rin po che de ras sngon pos dkris te chab kyi nang du stsal na yang chab de sngon por 'gyur bar bgyid lags so/ /gal te ser po'am/ gal te dmar po'am/ gal te btsod ka'am/ gal te shel gyi kha dog lta bu'i ras kyis nor bu
15a4(khri brgyad): rin po che de dkris te chab kyi nang du stsal na yang chab de yang de dag gi kha dog tu 'gyur lags so/ /ras tshon sna tshogs su bsgral ba'i ras kyis nor bu rin po che de dkris nas chab kyi nang du stsal na yang chab de kha dog sna tshogs su 'gyur bar bgyid lags so/ /bcom
15a5(khri brgyad): ldan 'das/ chab rnyog ma can gang gi nang du nor bu rin po che de stsal ba'i chab de dag thams cad kyang dang bar 'gyur te/ nor bu rin po che de ni yon tan de dag la sogs pa dang ldan pa lags so/ /de nas tshe dang ldan pa kun dga' bos/ lha'i dbang po brgya byin la 'di
15a6(khri brgyad): skad ces smras so/ /kau shi ka 'di ci snyam du sems/ nor bu rin po che de lha'i yin nam/ 'on te 'dzam bu'i gling gi mi rnams la yang rin po che de lta bu yod snyama'am/ brgya byin gyis smras pa/ btsun pa kun dga' bo nor bu rin po che de ni lha'i yin no/ /'dzam bu'i gling
15a7(khri brgyad): gi mi rnams kyi nor bu rin po che gang yin pa ni chung la lci'o/ /lha'i nor bu rin po che gang yin ba de dag ni che la yang ste/ 'dzam bu'i gling gi mi rnams kyi nor bu rin po che rnams ni/ lha'i rin po che de dag ltar yon tan gyi rnam pa shin tu yongs su rdzogs pa ma yin te/ 'dzam bu gling
15b1(khri brgyad): pa'i nor bu rin po che de dag ni lha'i rin po che rnams kyi grangs su yang nye bar mi 'gro ste/ cha dang bgrang ba dang dper yang mi bzod do/ /de nas bcom ldan 'das la lha'i dbang po brgya byin gyis 'di skad ces gsol to/ /bcom ldan 'das nor bu rin po che de za ma tog gi nang du stsal ba las/
15b2(khri brgyad): gang gi tshe nor bu rin po che de za ma tog de'i nang nas phyung na yang nor bu rin po che de de'i nang na mchis mchis so zhes za ma tog de yang yid du mchi bar 'gyur lags so/ /bcom ldan 'das de bzhin du sa phyogs gang na shes rab kyi pha rol tu phyin pa 'di spyod pa der/ rigs kyi
15b3(khri brgyad): bu'am rigs kyi bu mo dag gi lus dang / sems kyi sdug bsngal dang / gnod pa mis bgyis pa'am/ mi ma lags pas bgyis pa rnams 'byung bar mi 'gyur lags so/ /de la nor bu rin po che chen po zhes bgyi ba de ni/ shes rab kyi pha rol tu phyin pa dang /
15b4(khri brgyad): thams cad mkhyen pa'i ye shes kyi tshig lags so/ /shes rab kyi pha rol tu phyin pa'i yon tan ni dpag tu ma mchis pa lags na/ shes rab kyi pha rol tu phyin pa'i yon tan ji snyed cig yongs su brjod par rngo thogs lags/ de bzhin du bsam gtan gyi pha
15b5(khri brgyad): rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa dang / nang stong pa nyid dang / dngos po med pa'i ngo bo nyid stong pa nyid kyi bar dang / dran pa nye bar gzhag
15b6(khri brgyad): pa rnams dang / yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / lam dang / sangs rgyas kyi chos ma 'dres pa brgyad kyi bar dang / thams cad mkhyen pa
15b7(khri brgyad): nyid kyi ye shes dang / chos kyi dbyings dang / chos skyon med pa nyid dang / de bzhin nyid dang / yang dag pa'i mtha' dang / bsam gyis mi khyab pa'i dbyings kyi yon tan yang de bzhin te/ rnam pa thams cad mkhyen pa nyid kyi ye shes kyi yon tan de dag gis de bzhin
16a1(khri brgyad): gshegs pa yongs su mya ngan las 'das pa'i sku gdung rnams kyis mchod pa brnyes par 'gyur ba lags so/ /bcom ldan 'das gzhan yang sku gdung de dag ni rnam pa thams cad mkhyen pa nyid kyi ye shes dang / bag chags dang / nying mtshams sbyor ba
16a2(khri brgyad): dang / nyon mongs pa thams cad spong ba dang / rtag tu btang snyoms su gnas pa dang / bsnyel ba mi mnga' ba'i chos nyid kyi snod du gyur pa lags te/ de'i slad du de bzhin gshegs pa'i sku gdung rnams kyis mchod pa brnyes pa lags so/ /bcom ldan 'das sku gdung de
16a3(khri brgyad): dag ni pha rol tu phyin pa rin po che rnams kyi snod du gyur pa lags so/ /de bzhin gshegs pa'i sku gdung de dag ni kun nas nyon mongs pa ma mchis pa dang / rnam par byang ba ma mchis pa'i pha rol tu phyin pa dang / skye ba ma mchis pa dang / 'gag pa ma mchis pa'i
16a4(khri brgyad): pha rol tu phyin pa dang / blang ba ma mchis pa dang / dor ba ma mchis pa'i pha rol tu phyin pa dang / 'ong ba ma mchis pa dang / 'gro ba ma mchis pa'i pha rol tu phyin pa'i snod du gyur pa lags so/ /de bzhin gshegs pa'i sku gdung de dag ni chos nyid kyi pha rol tu phyin pa'i
16a5(khri brgyad): snod du gyur pa lags so/ /de bzhin gshegs pa'i sku gdung de dag ni/ chos nyid kyis yongs su bsgos pa lags te de'i slad du de bzhin gshegs pa'i sku gdung rnams ni mchod pa brnyes pa lags so/ /bcom ldan 'das gzhan yang stong gsum gyi stong chen po'i 'jig rten
16a6(khri brgyad): gyi khams de bzhin gshegs pa'i sku gdung gis yongs su bkang ste/ byur bur bgyis pa lta zhog lags kyi/ bcom ldan 'das gal te 'jig rten gyi khams gang gA'i klung gi bye ma snyed de bzhin gshegs pa'i sku gdung gis yongs su bkang ste/ byur bur bgyis la/
16a7(khri brgyad): shes rab kyi pha rol tu phyin pa 'di yang glegs bam du bris te stsal na/ bcom ldan 'das bdag ni cha 'di gnyis bzhag pa las shes rab kyi pha rol tu phyin pa 'di 'tshal lags so/ /de ci'i slad du zhe na/ de bzhin gshegs pa'i sku gdung shes rab kyi pha rol tu phyin pas yongs
16b1(khri brgyad): su bsgos pa ni de las byung ba'i slad du mchod pa brnyes pa lags so/ /bcom ldan 'das rigs kyi bu'am rigs kyi bu mo de bzhin gshegs pa'i sku gdung rnams la bsti stang du bgyid/ bla mar bgyid/ ri mor bgyid/ mchod pa bgyid pa gang lags pa de'i dge ba'i rtsa ba de
16b2(khri brgyad): ni mthar phyin nas/ lha rnams dang / mi rnams kyi bde ba dag nyams su myong ste/ rgyal rigs shing sA la chen po lta bu rnams su'am/ bram ze'i rigs shing sA la chen po lta bu rnams su'am/ khyim bdag gi rigs shing sA la chen po lta bu rnams su'am/ rgyal chen
16b3(khri brgyad): bzhi'i ris kyi lha'i bu dang / sum cu rtsa gsum pa dang / 'thab bral dang / dga' ldan dang / 'phrul dga' dang / gzhan 'phrul dbang byed kyi lha rnams kyi nang du bde ba nyams su myong ste/ dge ba'i rtsa ba de nyid kyi sdug bsngal mthar bgyid par 'gyur ba tsam du bas
16b4(khri brgyad): kyi/ rigs kyi bu'am rigs kyi bu mo shes rab kyi pha rol tu phyin pa 'di 'dzin pa dang / 'chang ba dang / klog pa dang / kun chub par bgyid pa dang / tshul bzhin du yid la bgyid pa gang lags pa de ni bsam gtan gyi pha rol tu phyin pa yang yongs su rdzogs par 'gyur lags
16b5(khri brgyad): so/ /bsam gtan gyi pha rol tu phyin pas kyang / brtson 'grus kyi pha rol tu phyin pa yongs su rdzogs par bgyid lags so/ /brtson 'grus kyi pha rol tu phyin pas kyang / bzod pa'i pha rol tu phyin pa yongs su rdzogs par bgyid lags so/ /bzod pa'i pha rol tu
16b6(khri brgyad): phyin pas kyang / tshul khrims kyi pha rol tu phyin pa yongs su rdzogs par bgyid lags so/ /tshul khrims kyi pha rol tu phyin pas kyang / sbyin pa'i pha rol tu phyin pa yongs su rdzogs par bgyid lags so/ /de bzhin du byang chub kyi phyogs kyi chos sum cu rtsa bdun dang /
16b7(khri brgyad): sangs rgyas kyi chos ma 'dres pa bco brgyad kyi bar du yongs su rdzogs par bgyid lags te/ nyan thos dang rang sangs rgyas kyi sa las 'das nas/ byang chub sems dpa'i skyon ma mchis pa la 'jug par bgyid lags so/ byang chub sems dpa'i skyon ma mchis pa la zhugs
17a1(khri brgyad): nas/ byang chub sems dpa'i mngon par shes pa rnams thob par 'gyur lags so/ /byang chub sems dpa'i mngon par shes pa rnams thob nas/ sangs rgyas kyi zhing nas sangs rgyas kyi zhing du mchi zhing lus gang dag gis sems can rnams
17a2(khri brgyad): yongs su smin par bgyid par 'gyur ba'i lus bsam bzhin du len par bgyid de/ yang na 'khor los sgyur ba'i lus sam/ rgyal rigs shing sA la chen po lta bu'am/ bram ze'i rigs shing sA la chen po lta bu'am/ khyim bdag gi rigs shing sA la chen po
17a3(khri brgyad): lta bu'i lus blangs nas/ sems can rnams yongs su smin par bgyid lags so/ /bcom ldan 'das de lta lags pas/ bdag ni de bzhin gshegs pa'i sku gdung rnams la gus par mi bgyid pa yang ma lags la/ len par mi 'tshal ba yang ma lags mod kyi/
17a4(khri brgyad): 'on kyang shes rab kyi pha rol tu phyin pa la bsti stang bgyis pas/ de bzhin gshegs pa'i sku gdung rnams la yang bsti stang bgyis par 'gyur/ bla mar bgyis par 'gyur/ ri mor bgyis par 'gyur/ mchod pa bgyis par 'gyur lags so/ /bcom ldan
17a5(khri brgyad): 'das gzhan yang phyogs bcu'i 'jig rten gyi khams grangs ma mchis dpag tu ma mchis pa dag na/ de bzhin gshegs pa dgra bcom pa yang dag par rdzogs pa'i sangs rgyas bzhugs pa de dag chos kyi sku dang / gzugs kyi skur mthong bar 'tshal ba gang lags pa de ni/
17a6(khri brgyad): shes rab kyi pha rol tu phyin pa 'di nyid gzung bar bgyi/ bcang bar bgyi/ klag par bgyi/ kun chub par bgyi/ gzhan dag la yang rgya cher yang dag par bstan par bgyi zhing tshul bzhin du yang yid la bgyi'o/ /rigs kyi bu'am rigs kyi bu mo gang phyogs bcu'i
17a7(khri brgyad): de bzhin gshegs pa dgra bcom pa yang dag par rdzogs pa'i sangs rgyas de dag mthong bar 'tshal ba'i rigs kyi bu 'am rigs kyi bu mo shes rab kyi pha rol tu phyin pa la spyod pa des ni/ chos nyid du sangs rgyas rjes su dran pa bsgom par bgyi'o/ /bcom ldan 'das chos nyid
17b1(khri brgyad): ni 'di gnyis lags te/ gnyis gang zhe na 'di lta ste/ 'dus byas kyi chos kyi chos nyid dang / 'dus ma byas kyi chos kyi chos nyid lags so/ /bcom ldan 'das de la 'dus byas kyi chos kyi chos nyid gang lags zhe na/ nang stong pa nyid 'tshal ba dang / dngos
17b2(khri brgyad): po med pa'i ngo bo nyid stong pa nyid 'tshal ba gang lags pa'i bar dang / byang chub kyi phyogs kyi chos sum cu rtsa bdun 'tshal ba gang lags pa dang / de bzhin gshegs pa'i stobs bcu 'tshal ba gang lags pa dang / mi 'jigs pa bzhi 'tshal ba gang lags pa dang /
17b3(khri brgyad): so so yang dag par rig pa bzhi 'tshal ba gang lags pa dang / sangs rgyas kyi chos ma 'dres pa bco brgyad 'tshal ba gang lags pa dang / dge ba dang mi dge ba'i chos rnams 'tshal ba gang lags pa dang / zag pa dang bcas pa dang / zag pa ma mchis pa rnams dang /
17b4(khri brgyad): kha na ma tho ba dang bcas pa dang / kha na ma tho ba ma mchis pa rnams dang / 'jig rten pa dang / 'jig rten las 'das pa rnams dang / kun nas nyon mongs pa dang / rnam par byang ba 'tshal ba'i chos rnams 'tshal ba gang lags pa ste/ 'di ni 'dus byas kyi chos kyi chos nyid
17b5(khri brgyad): ces bgyi'o/ /de la 'dus ma byas kyi chos kyi chos nyid gang lags zhe na/ chos gang la skye ba ma mchis pa dang / 'gag pa ma mchis pa dang / gnas pa ma mchis pa dang / gnas pa las gzhan du 'gyur ba ma mchis pa dang / kun nas nyon mongs pa ma
17b6(khri brgyad): mchis pa dang / rnam par byang ba ma mchis pa dang / 'grib pa ma mchis pa dang / 'phel ba ma mchis pa dang / chos thams cad ngo bo nyid ma mchis pa nyid kyi bar dag lags so/ /chos thams cad ngo bo nyid ma mchis pa nyid kyang gang lags zhe na/ chos
17b7(khri brgyad): thams cad ni dngos po ma mchis pa'i ngo bo nyid lags pas 'di ni 'dus ma byas kyi chos kyi chos nyid ces bgyi'o/ /de nas bcom ldan 'das kyis lha'i dbang po brgya byin la 'di skad ces bka' stsal to/ /kau shi ka de de bzhin no de de bzhin te/ 'das pa'i dus na de bzhin gshegs
18a1(khri brgyad): pa dgra bcom pa yang dag par rdzogs pa'i sangs rgyas byung ba gang yin pa de dag kyang shes rab kyi pha rol tu phyin pa 'di nyid la brten nas/ bla na med pa yang dag par rdzogs pa'i byang chub mngon par rdzogs par sangs rgyas so/ /ma 'ongs pa'i
18a2(khri brgyad): dus na de bzhin gshegs pa dgra bcom pa yang dag par rdzogs pa'i sangs rgyas gang dag 'byung bar 'gyur ba de dag kyang shes rab kyi pha rol tu phyin pa 'di nyid la brten nas/ bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro/ /
18a3(khri brgyad): de ltar phyogs bcu'i 'jig rten gyi khams grangs med dpag tu med pa dag na de bzhin gshegs pa dgra bcom pa yang dag par rdzogs pa'i sangs rgyas gang dag bzhugs te/ 'tsho zhing gzhes pa de dag kyang shes rab kyi pha rol tu phyin pa 'di nyid la brten te/
18a4(khri brgyad): bla na med pa yang dag par rdzogs pa'i byang chub tu mngon par rdzogs par sangs rgyas so/ /'das pa'i de bzhin gshegs pa dgra bcom pa yang dag par rdzogs pa'i sangs rgyas rnams kyi nyan thos su gyur pa gang yin pa de dag dang / ma byon pa'i de bzhin gshegs pa dgra
18a5(khri brgyad): bcom pa yang dag par rdzogs pa'i sangs rgyas rnams kyi nyan thos su 'gyur ba gang yin pa de dag dang / da ltar byung ba'i de bzhin gshegs pa dgra bcom pa yang dag par rdzogs pa'i sangs rgyas rnams kyi nyan thos da ltar 'khod pa gang yin pa de dag gis kyang shes rab kyi pha
18a6(khri brgyad): rol tu phyin pa 'di nyid la brten nas rgyun du zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa'i 'bras bu thob bo/ /thob par 'gyur ro/ /'thob bo/ /'das pa'i dus na rang sangs rgyas su gyur
18a7(khri brgyad): pa gang yin pa de dag dang / ma 'ongs pa'i dus na rang sangs rgyas su 'gyur ba gang yin pa de dag dang / da ltar phyogs bcu'i 'jig rten gyi khams dpag tu med/ grangs med pa dag na rang sangs rgyas gnas te/ 'tsho zhing sdod pa gang yin pa de dag gis kyang
18b1(khri brgyad): shes rab kyi pha rol tu phyin pa 'di nyid la brten nas/ rang byang chub thob bo/ /thob par 'gyur ro/ /'thob bo/ /de ci'i phyir zhe na/ 'di ltar shes rab kyi pha rol tu phyin pa 'di las theg pa gsum rgya cher bstan pa'i phyir te/ de dag kyang mtshan ma med pa'i
18b2(khri brgyad): tshul dang / skye ba med pa dang / 'gag pa med pa'i tshul dang / kun nas nyon mongs pa med pa dang / rnam par byang ba med pa'i tshul dang / mngon par 'du byed pa med pa'i tshul dang / blang ba med pa dang / dor ba med pa'i tshul dang / dbri ba med pa dang /
18b3(khri brgyad): bsnan pa med pa'i tshul dang / gzung ba med pa dang / spong ba med pa'i tshul gyis bstan te/ de yang 'jig rten gyi tha snyad kyis bya ba yin gyi/ don dam par ni ma yin no/ /de ci'i phyir zhe na/ shes rab kyi pha rol tu phyin pa ni pha rol tu phyin pa yang ma yin/ pha
18b4(khri brgyad): rol tu phyin pa ma yin pa lang ma yin pa'i phyir te/ shes rab kyi pha rol tu phyin pa ni pha rol lam/ tshu rol lam/ thang ngam/ gshong ngam/ mnyam pa'am/ mi mnyam pa 'am/ mtshan ma'am/ mtshan ma med pa'am/ 'jig rten pa'am/ 'jig rten
18b5(khri brgyad): las 'das pa'am/ 'dus byas sam/ 'dus ma byas sam/ dge ba'am/ mi dge ba'am/ 'das pa'am/ ma 'ongs pa'am/ da ltar byung ba yang ma yin no/ /kau shi ka shes rab kyi pha rol tu phyin pa ni chos gang yang sbyin par byed pa ma yin te/ rang
18b6(khri brgyad): sangs rgyas kyi chos rnams dang / dgra bcom pa'i chos rnams dang / so so'i skye bo'i chos rnams kyang sbyin par byed pa ma yin no/ /brgya byin gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni ches che ba lags so/ /bcom ldan
18b7(khri brgyad): 'das byang chub sems dpa' sems dpa' chen po shes rab kyi pha rol tu phyin pa la spyod pa ni sems can thams cad kyi sems kyi spyod pa rnams kyang rab tu 'tshal la sems can yang mi dmigs/ shes pa po dang / mthong ba po'i bar yang mi dmigs/ gzugs kyang mi
19a1(khri brgyad): dmigs/ tshor ba dang / 'du shes dang / 'du byed rnams dang / rnam par shes pa yang mi dmigs/ mig kyang mi dmigs/ gzugs kyang mi dmigs/ mig gi rnam par shes pa yang mi dmigs/ mig gi 'dus te reg pa
19a2(khri brgyad): yang mi dmigs/ mig gi 'dus te reg pa'i rkyen gyis byung ba'i tshor ba bde ba'am/ sdug bsngal ba'am/ bde ba yang ma lags/ sdug bsngal ba yang ma lags pa gang lags pa de yang mi dmigs lags so/ /de bzhin du rna ba dang / sna dang /
19a3(khri brgyad): lce dang / lus dang / yid kyang mi dmigs/ yid kyi rnam par shes pa dang / yid kyi 'dus te reg pa dang / yid kyi 'dus te reg pa'i rkyen gyis byung ba'i tshor ba bde ba'am/ sdug bsngal ba'am/ bde ba yang ma lags/ sdug bsngal ba yang ma lags pa
19a4(khri brgyad): gang lags pa de yang mi dmigs lags so/ /dran pa nye bar gzhag pa rnams kyang mi dmigs/ yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam yang mi dmigs lags so/ /de
19a5(khri brgyad): bzhin gshegs pa'i stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa bco brgyad kyang mi dmigs lags so/ /byang chub dang / sangs rgyas dang / sangs rgyas kyi chos rnams kyang mi dmigs lags so/ /
19a6(khri brgyad): de ci'i slad du zhe na/ shes rab kyi pha rol tu phyin pa 'di ni mi dmigs pa'i tshul gyis nye bar gnas pa ma lags pa'i slad du'o/ /de ci'i slad du zhe na/ 'di ltar gang gis dmigs pa dang / gang la dmigs pa rang bzhin gyis ma mchis pa'i slad du'o/ /bcom
19a7(khri brgyad): ldan 'das kyis bka' stsal pa/ kau shi ka de de bzhin no/ /de de bzhin te/ kau shi ka 'di ltar byang chub sems dpa' sems dpa' chen po mi dmigs pa'i tshul gyis shes rab kyi pha rol tu phyin pa la spyod pa de ni/ byang chub kyang mi dmigs na/ byang chub sems dpa' lta ci smos/
19b1(khri brgyad): byang chub sems dpa'i chos rnams lta yang ci smos/ brgya byin gyis gsol pa/ bcom ldan 'das byang chub sems dpa' sems dpa' chen po ci'i slad du shes rab kyi pha rol tu phyin pa 'ba' zhig la spyod par bgyid kyi pha rol tu phyin pa gzhan dag la spyod par mi bgyid
19b2(khri brgyad): lags/ bcom ldan 'das kyis bka' stsal pa/ kau shi ka byang chub sems dpa' ni shes rab kyi pha rol tu phyin pa 'ba' zhig la spyod pa ma yin gyi/ pha rol tu phyin pa thams cad la yang spyod do/ /de yang mi dmigs pa'i tshul gyis spyod de/ de sbyin pa yang mi
19b3(khri brgyad): dmigs/ sbyin pa po yang mi dmigs/ len pa po yang mi dmigs so/ /tshul khrims kyang mi dmigs/ tshul khrims dang ldan pa yang mi dmigs/ tshul khrims 'chal pa yang mi dmigs so/ /bzod pa yang mi dmigs/ bzod par bya ba yang mi dmigs/
19b4(khri brgyad): bzod pa dang ldan pa yang mi dmigs so/ /brtson 'grus kyang mi dmigs/ bya ba yang mi dmigs/ lus dang sems kyang mi dmigs so/ /sems kyang mi dmigs/ ting nge 'dzin kyang mi dmigs/ mnyam par bzhag pa yang mi dmigs so/ /shes rab kyang mi
19b5(khri brgyad): dmigs/ shes par bya ba yang mi dmigs/ shes rab dang ldan pa yang mi dmigs so/ /kau shi ka shes rab kyi pha rol tu phyin pa ni chos thams cad mi dmigs pa'i tshul gyis/ byang chub sems dpa' sems dpa' chen po sbyin pa sbyin pa'i sngon du 'gro ba yin no/ /
19b6(khri brgyad): shes rab kyi pha rol tu phyin pa ni byang chub sems dpa' tshul khrims srung ba dang / bzod pa sgom pa dang / brtson 'grus rtsom pa dang / bsam gtan la snyoms par 'jug pa'i sngon du 'gro ba yin no/ /shes rab kyi pha rol tu phyin pa ni byang chub sems dpa'i chos rnams
19b7(khri brgyad): rnam par 'byed pa'i sngon du 'gro ba yin no/ /de bzhin du phung po dang / khams dang / skye mched rnams la yang mi dmigs pa'i tshul gyis sbyar bar bya'o/ /byang chub kyi phyogs kyi chos sum cu rtsa bdun la yang mi dmigs pa'i tshul gyis sbyar bar bya'o/ /stobs rnams
20a1(khri brgyad): dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa bco brgyad la yang mi dmigs pa'i tshul gyis sbyar bar bya'o/ /rnam pa thams cad mkhyen pa nyid kyi bar du yang mi dmigs pa'i tshul
20a2(khri brgyad): gyis sbyar bar bya'o/ /kau shi ka 'di lta ste dper na/ 'dzam bu'i gling gi shing ljon pa lo ma tha dad pa dang 'bras bu tha dad pa'i shing ljon pa ji snyed pa de dag gi grib ma ni grib ma grib ma zhes bya ba'i grangs su 'gro ba ma gtogs par khyad par ram tha dad du dbye ba med do/ /kau shi ka de
20a3(khri brgyad): bzhin du pha rol tu phyin pa lnga mi dmigs pa'i tshul gyis/ shes rab kyi pha rol tu phyin pas yongs su zin pa dang / rnam pa thams cad mkhyen pa nyid du yongs su bsdos pa rnams la ni khyad par ram/ tha dad du dbye ba med do/ /brgya byin gyis gsol pa/ bcom ldan 'das shes
20a4(khri brgyad): rab kyi pha rol tu phyin pa 'di ni snying rje chen po dang ldan pa lags/ yon tan thams cad yongs su rdzogs par bgyid pa lags/ yon tan tshad ma mchis pa dang ldan pa lags/ yon tan mtha' yas pa dang ldan pa lags/ shes rab kyi pha rol tu phyin pa 'di ni yon tan thug pa
20a5(khri brgyad): ma mchis pa dang ldan pa lags so/ /bcom ldan 'das rigs kyi bu'am rigs kyi bu mo gang la las shes rab kyi pha rol tu phyin pa 'di glegs bam la yang bris te 'chang la/ me tog dang / spos dang / bdug pa dang / me tog phreng dang / byug pa dang / phye ma dang / na
20a6(khri brgyad): bza' dang / gdugs dang / rgyal mtshan dang / ba dan dag gis bsti stang du bgyid/ bla mar bgyid/ ri mor bgyid/ mchod par bgyid de/ ji ltar lung phog pa bzhin du yang shes rab kyi pha rol tu phyin pa tshul bzhin du yid la bgyid pa dang / rigs kyi bu'am rigs kyi bu
20a7(khri brgyad): mo gang gis shes rab kyi pha rol tu phyin pa 'di glegs bam la bris te/ gzhan dag la stsal na/ 'di gnyis las gang bsod nams ches mang du skyed pa lags/ bcom ldan 'das kyis bka' stsal pa/ kau shi ka de'i phyir 'di khyod nyid la dris/ khyod kyis ji ltar bzod pa de
20b1(khri brgyad): ltar lan thob shig / kau shi ka 'di ji snyam du sems/ rigs kyi bu'am rigs kyi bu mo gang la las de bzhin gshegs pa'i sku gdung rnams la me tog dang / bdug pa dang / spos dang / me tog phreng dang / byug pa dang / phye ma dang / gos dang / gdugs dang / rgyal
20b2(khri brgyad): mtshan dang / ba dan dag gis bsti stang du byed/ bla mar byed/ ri mor byed/ mchod par byed pa dang / rigs kyi bu'am rigs kyi bu mo gang gis de bzhin gshegs pa'i sku gdung yungs 'bru tsam gzhan dag la byin te/ bgo bsha' byas nas/ rigs kyi bu'am rigs kyi bu mo
20b3(khri brgyad): de yang de bzhin gshegs pa'i sku gdung yungs 'bru tsam po de la me tog dang / bdug pa dang / spos dang / me tog phreng dang / byug pa dang / phye ma dang / gos dang / gdugs dang / rgyal mtshan dang / ba dan dag gis bsti stang du byed/ bla mar byed/ ri mor byed/ mchod
20b4(khri brgyad): par byed na/ de gnyis las gang bsod nams ches mang du skyed snyam 'am/ brgya byin gyis gsol pa/ bcom ldan 'das kyis bka' stsal pa'i don bdag gis 'tshal ba ltar na/ rigs kyi bu'am rigs kyi bu mo gang de bzhin gshegs pa'i sku gdung de dag la bdag nyid kyang me
20b5(khri brgyad): tog la sogs pas bsti stang du bgyid/ bla mar bgyid/ ri mor bgyid/ mchod par bgyid cing / gzhan dag la yang stsol bar bgyid pa de ni/ de las bsod nams ches mang du skyed lags so/ /de bzhin gshegs pas don gyi dbang de gzigs nas/ sems can
20b6(khri brgyad): gyi tshogs kyi nang na/ sems can de bzhin gshegs pa'i sku gdung gis 'dul bar 'gyur ba rnams la thugs rje chen po bskyed de/ de bzhin gshegs pas rdo rje lta bu'i ting nge 'dzin la snyoms par zhugs nas/ rdo rje lta bu'i sku bshig ste/ de bzhin gshegs pa'i sku gdung rnams
20b7(khri brgyad): su byin gyis brlabs lags so/ /bcom ldan 'das tha na de bzhin gshegs pa yongs su mya ngan las 'das pa'i de bzhin gshegs pa'i sku gdung yungs 'bru tsam la mchod par bgyid pa'i dge ba'i rtsa ba ni yongs su mya ngan las 'das par gyur gyi bar du de dag thams cad kyis de'i mtha' rtogs par
21a1(khri brgyad): rngo mi thogs lags so/ /bcom ldan 'das kyis bka' stsal pa/ kau shi ka de de bzhin no/ /de de bzhin te/ kau shi ka rigs kyi bu 'am rigs kyi bu mo gang la la zhig shes rab kyi pha rol tu phyin pa 'di la me tog dang / bdug pa dang / spos dang / me tog phreng dang /
21a2(khri brgyad): byug pa dang / phye ma dang / gos dang / gdugs dang / rgyal mtshan dang / ba dan dag gis bsti stang du byed pa dang / bla mar byed pa dang / ri mor byed pa dang / mchod par byed pa bas gang gis yi ger bris nas gzhan dag la sbyin par byed na/ rigs kyi bu 'am rigs kyi bu mo de de
21a3(khri brgyad): las ches bsod nams mang du bskyed do/ /kau shi ka gzhan yang rigs kyi bu 'am rigs kyi bu mo gang shes rab kyi pha rol tu phyin pa 'di ji ltar lung phog pa bzhin du gzhan dag gi drung du song ste/ 'chad cing ston pa dang / rjod cing 'grel ba dang / gsal bar byed na/ rigs kyi bu 'am
21a4(khri brgyad): rigs kyi bu mo de ni/ rigs kyi bu 'am rigs kyi bu mo snga ma bas/ ches bsod nams mang du skyed de/ ston pa 'am bla ma'i gnas tshangs pa mtshungs par spyod pa mkhas pa gang yang rung ba zhig yin par shes par bya'o/ /de ci'i phyir zhe na/ 'di la ston pa yang gzhan la/ shes
21a5(khri brgyad): rab kyi pha rol tu phyin pa yang gzhan pa ni ma yin gyi/ shes rab kyi pha rol tu phyin pa 'di nyid ston pa yin la/ ston pa nyid shes rab kyi pha rol tu phyin pa yin pas na/ 'di ltar shes rab kyi pha rol tu phyin pa 'di nyid ston pa yin par blta'o/ /de ci'i phyir zhe na/ 'das pa dang /
21a6(khri brgyad): ma byon pa dang / da ltar byung ba'i de bzhin gshegs pa dgra bcom pa yang dag par rdzogs pa'i sangs rgyas rnams kyang / shes rab kyi pha rol tu phyin pa 'di la bslabs pas byung ba yin la/ tshangs pa mtshungs par spyod pa mkhas pa gang yang rung ba dag dang / phyir mi ldog
21a7(khri brgyad): pa la gnas pa'i byang chub sems dpa' gang yin pa de dag kyang shes rab kyi pha rol tu phyin pa 'di nyid la bslabs pas/ bla na med pa yang dag par rdzogs pa'i byang chub mngon par rdzogs par sangs rgyas pa'i phyir ro/ /shes rab kyi pha rol tu phyin pa 'di la bslabs pas/ nyan thos
21b1(khri brgyad): kyi theg pa pa rnams kyis kyang dgra bcom pa nyid thob par gyur to/ /rang sangs rgyas kyi theg pa pa rnams kyis kyang rang byang chub thob par gyur to/ /byang chub sems dpa' rnams kyang byang chub sems dpa'i skyon med pa la zhugs so/ /'jug go/ /'jug par 'gyur ro/ /kau shi ka de
21b2(khri brgyad): bas na rigs kyi bu'am rigs kyi bu mo de bzhin gshegs pa dgra bcom pa yang dag par rdzogs pa'i sangs rgyas rnams mngon sum du bya bar 'dod pa dang / me tog dang / bdug pa dang / spos dang / me tog phreng dang / byug pa dang / phye ma dang / gos dang / gdugs dang / rgyal mtshan
21b3(khri brgyad): dang / ba dan dag gis bsti stang du bya ba dang / bla mar bya ba dang / ri mor bya ba dang / mchod pa bya bar 'dod pa des shes rab kyi pha rol tu phyin pa 'di nyid glegs bam la bris te/ me tog dang / bdug pa dang / spos dang / me tog phreng dang / byug pa dang / phye ma dang / gos dang /
21b4(khri brgyad): gdugs dang / rgyal mtshan dang / ba dan dag gis bsti stang du bya/ bla mar bya/ ri mor bya/ mchod par bya'o/ /nga bla na med pa yang dag par rdzogs pa'i byang chub mngon par rdzogs par sangs rgyas te/ don gyi dbang 'di mthong nas/ 'di snyam du bsams te/ ngas gang la brten
21b5(khri brgyad): te gnas par bya/ gang zhig la ni bsti stang bya/ bla mar bya/ ri mor bya/ mchod par bya snyam pa las/ kau shi ka de'i tshe ngas 'jig rten lha dang bcas pa/ bdud dang bcas pa/ dge sbyong dang / bram zer bcas pa'i skye dgu'i nang na/ nga dang 'dra ba ma mthong ste/ nga dang 'dra ba yang
21b6(khri brgyad): dag par rjes su ma mthong nas/ yang 'di snyam du bsams te/ 'o na de ltar ngas chos gang mngon par rdzogs par sangs rgyas pa'i chos de nyid la bdag gis bsti stang du bya/ bla mar bya/ ri mor bya/ mchod par bya zhing brten te/ gnas par bya'o snyam du bsams pa'i chos gang yin pa de
21b7(khri brgyad): ni/ kau shi ka shes rab kyi pha rol tu phyin pa 'di nyid yin te/ kau shi ka shes rab kyi pha rol tu phyin pa 'di la ni la ni nga nyid kyang bsti stang du byed/ bla mar byed/ ri mor byed/ mchod par byed de/ bsti stang du byas/ bla mar byas/ ri mor byas/ mchod par byas nas rten cing gnas na/
22a1(khri brgyad): kau shi ka rigs kyi bu 'am rigs kyi bu mo bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas/ shes rab kyi pha rol tu phyin pa 'di la me tog dang / bdug pa dang / spos dang / me tog phreng dang / byug pa dang / phye ma dang /
22a2(khri brgyad): gos dang / gdugs dang / rgyal mtshan dang / ba dan dag gis bsti stang du bya ba dang / bla mar bya ba dang / ri mor bya ba dang / mchod par bya ba dang / rigs kyi bu 'am rigs kyi bu mo nyan thos kyi theg pa la yang dag par zhugs pa'am/ rang sangs rgyas kyi theg pa la yang dag par
22a3(khri brgyad): zhugs pa dag gis/ shes rab kyi pha rol tu phyin pa 'di la me tog dang / bdug pa dang / spos dang / me tog phreng dang / byug pa dang / phye ma dang / gos dang / gdugs dang / rgyal mtshan dang / ba dan dag gis bsti stang du bya ba dang / bla mar bya ba dang / ri mor bya ba dang / mchod
22a4(khri brgyad): par bya ba lta ci smos/ de ci'i phyir zhe na/ shes rab kyi pha rol tu phyin pa las ni/ byang chub sems dpa' rnams byung la byang chub sems dpa' las ni de bzhin gshegs pa dgra bcom pa yang dag par rdzogs pa'i sangs rgyas rnams byung zhing / de bzhin gshegs pa las ni nyan thos dang / rang
22a5(khri brgyad): sangs rgyas rnams byung ba'i phyir te/ kau shi ka de lta bas na/ rigs kyi bu 'am rigs kyi bu mo theg pa chen po pa rnams dang / nyan thos kyi theg pa pa rnams dang / rang sangs rgyas kyi theg pa pa rnams kyis gang la bslabs na/ rigs kyi bu 'am rigs kyi bu mo rnams/ bla na med pa
22a6(khri brgyad): yang dag par rdzogs pa'i byang chub mngon par rdzogs par sangs rgyas pa dang / mngon par rdzogs par 'tshang rgya ba dang / mngon par rdzogs par 'tshang rgya bar 'gyur ba'i shes rab kyi pha rol tu phyin pa 'di nyid la me tog dang / bdug pa dang / spos dang / me tog phreng dang / byug pa dang /
22a7(khri brgyad): phye ma dang / gos dang / gdugs dang / rgyal mtshan dang / ba dan dag gis bsti stang du bya'o/ /bla mar bya'o/ /ri mor bya'o/ /mchod par bya'o/ /shes rab kyi pha rol tu phyin pa khri brgyad stong pa las sku gdung gi le'u zhes bya ste/ sum cu rtsa gcig pa'o// //kau shi ka
22b1(khri brgyad): sems can gcig cig rgyun du zhugs pa'i 'bras bu la bzhag pa ni/ bsod nams ches dpag tu med pa yin gyi/ 'dzam bu'i gling gi sems can rnams dge ba bcu'i las kyi lam rnams la bkod pa ni de lta ma yin no/ /de ci'i phyir zhe na/ kau shi ka sems can dge ba bcu'i
22b2(khri brgyad): las kyi lam rnams la bkod pa dag ni/ sems can dmyal ba dang / dud 'gro'i skye gnas dang / gshin rje'i 'jig rten dang / lha ma yin gyi 'gro ba dag gis yongs su btang ba ma yin gyi/ sems can rgyun du zhugs pa'i 'bras bu la bzhag pa ni/ ngan 'gro thams cad
22b3(khri brgyad): las thar pa yin pa'i phyir ro/ /de bzhin du sems can gcig cig rang byang chub la gzhag pa ni bsod nams ches mang ba yin gyi/ 'dzam bu'i gling gi sems can rnams dge ba bcu'i las kyi lam rnams la bkod pa ni de lta ma yin no/ /kau shi ka rigs kyi bu'am rigs kyi bu mo
22b4(khri brgyad): gang la las/ sems can gcig cig bla na med pa yang dag par rdzogs pa'i byang chub la bzhag na/ de ni de bas ches bsod nams mang du skyed do/ /de ci'i phyir zhe na/ de ni sangs rgyas kyi tshul rgyun mi 'chad par bgyi ba'i ched du bzhag pa'i phyir ro/ /kau shi ka rigs kyi bu
22b5(khri brgyad): 'am rigs kyi bu mo bla na med pa yang dag par rdzogs pa'i byang chub la 'jog pa gang yin pa de ni/ bsod nams mang du skyed do/ /de ci'i phyir zhe na/ 'di ltar byang chub sems dpa' las ni dkon mchog gsum byung la/ dkon mchog gsum yang 'jig rten thams cad kyi
22b6(khri brgyad): mchod pa'i gnas yin pa'i phyir te/ kau shi ka de bas na/ byang chub sems dpa' sems dpa' chen po la ni 'jig rten lha dang bcas pa/ bdud dang bcas pa/ tshangs pa dang bcas pa/ dge sbyong dang / bram zer bcas pa'i skye dgus/ me tog dang / bdug pa dang /
22b7(khri brgyad): spos dang / me tog phreng dang / byug pa dang / phye ma dang / gos dang / gdugs dang / rgyal mtshan dang / ba dan dag gis bsti stang du bya'o/ /bla mar bya'o/ /ri mor bya'o/ /mchod par bya'o/ /kau shi ka gzhan yang rigs kyi bu'am rigs kyi bu mo gang la las 'dzam bu'i gling
23a1(khri brgyad): gi sems can rnams dge ba bcu'i las kyi lam rnams la bkod na/ kau shi ka 'di ji snyam du sems/ ci gzhi de las rigs kyi bu'am rigs kyi bu mo de bsod nams mang du skyed snyama'am/ brgya byin gyis gsol pa/ bcom ldan 'das mang lags so/ /
23a2(khri brgyad): bde bar gshegs pa mang lags so/ /bcom ldan 'das kyis bka' stsal pa/ kau shi ka de bas na rigs kyi bu'am rigs kyi bu mo gang gis shes rab kyi pha rol tu phyin pa 'di glegs bam la bris nas tha na dpe bri ba dang / bklag pa tsam gyi phyir yang gzhan la sbyin par byed pa de ches
23a3(khri brgyad): bsod nams mang du skyed do/ /de ci'i phyir zhe na/ rigs kyi bu'am rigs kyi bu mo rnams kyi gang la bslabs na/ yang dag pa'i skyon med pa la zhugs pa dang / 'jug pa dang 'jug par 'gyur ba dang / dgra bcom pa nyid kyi bar du thob par gyur pa dang / 'thob pa dang /
23a4(khri brgyad): thob par 'gyur ba dang / byang chub sems dpa' sems dpa' chen po rnams skyon med pa la zhugs te/ bla na med pa yang dag par rdzogs pa'i byang chub mngon par rdzogs par sangs rgyas pa dang / mngon par rdzogs par 'tshang rgya ba dang / mngon par rdzogs par 'tshang rgya bar
23a5(khri brgyad): 'gyur ba'i zag pa med pa'i chos rnams shes rab kyi pha rol tu phyin pa 'di las rgya cher bstan pa'i phyir ro/ /kau shi ka zag pa med pa'i chos rnams gang zhe na/ 'di lta ste pha rol tu phyin pa rnams dang / byang chub kyi phyogs kyi chos sum cu rtsa bdun dang / bden pa bzhi dang / nang
23a6(khri brgyad): stong pa nyid dang / dngos po med pa'i ngo bo nyid stong pa nyid kyi bar dang / de bzhin gshegs pa'i stobs bcu dang / sangs rgyas kyi chos tshad med pa'i bar du/ de bzhin gshegs pa dgra bcom pa yang dag par rdzogs pa'i sangs rgyas rnams kyis/ shes rab kyi pha
23a7(khri brgyad): rol tu phyin pa las rgya cher bstan pa dag yin no/ /kau shi ka de bas na rnam grangs des kyang rigs kyi bu'am rigs kyi bu mo gang dag gis shes rab kyi pha rol tu phyin pa glegs bam la bris te/ tha na dpe 'dri ba dang / klog pa tsam gyi phyir yang gzhan la sbyin par byed pa de/ ches
23b1(khri brgyad): bsod nams mang du skyed par rig par bya'o/ /de ci'i phyir zhe na/ kau shi ka 'di ltar chos gang dag gis rgyal rigs shing sA la chen po lta bu rnams yod pa dang / bram ze'i rigs shing sA la chen po lta bu rnams dang / khyim bdag gi rigs shing sA la chen po lta bu rnams yod pa
23b2(khri brgyad): dang / rgyal chen bzhi'i ris kyi lha rnams yod pa dang / sum cu rtsa gsum pa dang / 'du shes med 'du shes med min skye mched du nye bar 'gro ba'i bar gyi lha rnams yod pa dang / pha rol tu phyin pa rnams yod pa dang / byang chub kyi phyogs kyi chos sum cu rtsa bdun gyi bar du
23b3(khri brgyad): yod pa dang / rnam pa thams cad mkhyen pa nyid kyi bar du yod pa dang / rgyun du zhugs pa dang / lan cig phyir 'ong ba dang / phyir mi 'ong ba dang / dgra bcom pa dang / rang sangs rgyas rnams yod pa'i chos thams cad shes rab kyi pha rol tu phyin pa las rgya cher bstan pa'i phyir
23b4(khri brgyad): ro/ /kau shi ka 'dzam bu'i gling gi sems can rnams rang byang chub kyi bar la bkod pa lta zhog gi /kau shi ka gling bzhi pa'i 'jig rten gyi khams na sems can ji snyed yod pa de dag thams cad rigs kyi bu'am rigs kyi bu mo gang la las dge ba bcu'i las kyi lam rnams la bkod na/
23b5(khri brgyad): kau shi ka 'di ji snyam du sems/ ci rigs kyi bu'am rigs kyi bu mo de gzhi de las bsod nams mang du skyed snyam 'am/ brgya byin gyis gsol pa/ bcom ldan 'das mang lags so/ /bde bar gshegs pa mang lags so/ /bcom ldan 'das kyis bka' stsal pa/ kau shi ka de bas
23b6(khri brgyad): na rigs kyi bu'am rigs kyi bu mo gang gis shes rab kyi pha rol tu phyin pa 'di glegs bam la bris nas/ tha na dpe bri ba dang / klog pa tsam gyi phyir yang gzhan la sbyin par byed pa de/ ches bsod nams mang du skyed do/ /de ci'i phyir zhe na/ kau shi ka 'di ltar nyan thos dang / rang sangs rgyas
23b7(khri brgyad): dang / byang chub sems dpa'i chos dang / sangs rgyas kyi chos thams cad ni shes rab kyi pha rol tu phyin pa las byung ba'i phyir ro/ /de bzhin du sbyar te/ kau shi ka gling chen po bzhi'i 'jig rten gyi khams na/ sems can 'khod pa rnams dge ba bcu'i las kyi lam rnams dang / dgra
24a1(khri brgyad): bcom pa'i bar dang / rang sangs rgyas kyi bar du bkod pa lta zhog gi /rigs kyi bu'am rigs kyi bu mo gang la las stong gi 'jig rten gyi khams na sems can gang dag 'khod pa de dag thams cad dge ba bcu'i las kyi lam rnams la bkod pa dang / dgra
24a2(khri brgyad): bcom pa nyid kyi bar dang / rang sangs rgyas nyid kyi bar du bkod pa bas/ rigs kyi bu'am rigs kyi bu mo gang zhig shes rab kyi pha rol tu phyin pa 'di glegs bam la bris nas/ tha na dpe bri ba dang / bklag pa tsam gyi phyir yang gzhan la sbyin par byed pa de ni de bas ches bsod
24a3(khri brgyad): nams mang du skyed do/ /de bzhin du sbyar te/ kau shi ka stong gi 'jig rten gyi khams na sems can 'khod pa lta zhog gi /stong gnyis kyi 'jig rten gyi khams na/ sems can gang dag 'khod pa de dag thams cad de dge ba bcu'i las kyi lam dang / dgra bcom pa nyid dang /
24a4(khri brgyad): rang sangs rgyas nyid kyi bar du bkod pa bas/ rigs kyi bu'am rigs kyi bu mo gang zhig shes rab kyi pha rol tu phyin pa 'di glegs bam la bris nas/ tha na dpe bri ba dang / bklag pa tsam gyi phyir yang / gzhan dag la sbyin par byed pa de ni de bas ches bsod nams mang du skyed
24a5(khri brgyad): do/ /de bzhin du sbyar te/ kau shi ka stong gnyis kyi 'jig rten gyi khams na/ sems can ji snyed 'khod pa rnams dge ba bcu'i las kyi lam dang / rang sangs rgyas nyid kyi bar du bkod pa lta zhog gi /kau shi ka rigs kyi bu'am rigs kyi bu mo gang la las stong gsum gyi
24a6(khri brgyad): stong chen po'i 'jig rten gyi khams na/ sems can ji snyed gnas pa de dag dge ba bcu'i las kyi lam la bkod pa dang / rang sangs rgyas nyid kyi bar du bkod pa bas/ rigs kyi bu'am rigs kyi bu mo gang zhig shes rab kyi pha rol tu phyin pa 'di glegs bam la bris nas/
24a7(khri brgyad): tha na dpe bri ba dang / bklag pa tsam gyi phyir yang gzhan la sbyin par byed na/ rigs kyi bu'am rigs kyi bu mo de ni de bas ches bsod nams mang du skyed do/ /de bzhin du sbyar te/ kau shi ka stong gsum gyi stong chen po'i 'jig rten gyi khams na 'khod pa'i sems can rnams lta
24b1(khri brgyad): zhog gi / kau shi ka 'jig rten gyi khams gang gA'i klung gi bye ma snyed dag na sems can ji snyed gnas pa de dag thams cad rigs kyi bu'am rigs kyi bu mo gang dag gis dge ba bcu'i las kyi lam la bkod pa dang / dgra bcom pa nyid dang / rang sangs rgyas nyid kyi
24b2(khri brgyad): bar du bkod pa bas/ rigs kyi bu'am rigs kyi bu mo gang zhig shes rab kyi pha rol tu phyin pa 'di glegs bam la bris nas/ tha na dpe bri ba dang / bklag pa tsam gyi phyir yang gzhan la sbyin par byed na/ kau shi ka rigs kyi bu'am rigs kyi bu mo de ni de bas ches
24b3(khri brgyad): bsod nams mang du skyed do/ /kau shi ka gzhan yang 'dzam bu'i gling gi sems can gang yin pa de dag rigs kyi bu'am rigs kyi bu mo la la zhig gis bsam gtan bzhi la bkod cing / tshad med pa bzhi dang / gzugs med pa'i snyoms par 'jug pa bzhi dang /
24b4(khri brgyad): mngon par shes pa lnga la bkod na/ ci rigs kyi bu'am rigs kyi bu mo de gzhi de las bsod nams mang du skyed snyam 'am/ brgya byin gyis gsol pa/ bcom ldan 'das mang lags so/ /bde bar gshegs pa mang lags so/ /bcom ldan 'das kyis bka'
24b5(khri brgyad): stsal pa/ kau shi ka de bas na rigs kyi bu'am rigs kyi bu mo gang zhig shes rab kyi pha rol tu phyin pa 'di glegs bam la bris nas/ tha na dpe bri ba dang / bklag pa tsam gyi phyir yang gzhan la sbyin par byed na/ de ni de bas ches bsod nams mang du skyed do/ /de ci'i
24b6(khri brgyad): phyir zhe na/ shes rab kyi pha rol tu phyin pa 'di las chos thams cad rgya cher bstan pa'i phyir ro/ /kau shi ka gzhan yang rigs kyi bu 'am rigs kyi bu mo shes rab kyi pha rol tu phyin pa 'di 'dzin pa dang / 'chang ba dang / klog pa dang / kun chub par byed pa dang / tshul bzhin
24b7(khri brgyad): du yid la byed pa'i rigs kyi bu'am rigs kyi bu mo de bsod nams ches mang du skyed kyi/ 'dzam bu'i gling gi sems can rnams/ dge ba bcu'i las kyi lam rnams dang / bsam gtan dang / tshad med pa dang / gzugs med pa dang / mngon par shes pa rnams la bkod
25a1(khri brgyad): pa ni de lta ma yin no/ /de la tshul bzhin du yid la byed pa ni 'di yin te gnyis su spyod pa ma yin pa'i blos shes rab kyi pha rol tu phyin pa 'di 'dzin pa dang / 'chang ba dang / klog pa dang / kun chub par byed pa dang / tshul bzhin du yid la byed
25a2(khri brgyad): pa dang / gnyis su spyod pa ma yin pa'i blos bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa 'dzin pa dang / 'chang ba dang /
25a3(khri brgyad): klog pa dang / kun chub par byed pa dang / tshul bzhin du yid la byed pa dang / gnyis su spyod pa ma yin pa'i blos nang stong pa nyid tshul bzhin du yid la byed pa dang / dngos po med pa'i ngo bo nyid stong pa nyid kyi bar du tshul bzhin du yid la byed pa dang / gnyis su spyod pa
25a4(khri brgyad): ma yin pa'i blos dran pa nye bar gzhag pa dang / yang dag pa'i spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam tshul bzhin du yid la byed pa dang / gnyis su spyod pa ma yin pa'i blos/ sangs rgyas
25a5(khri brgyad): kyi chos ma 'dres pa bco brgyad dang / rnam pa thams cad mkhyen pa nyid kyi bar du tshul bzhin du yid la byed pa yin no/ /kau shi ka gzhan yang rigs kyi bu'am rigs kyi bu mo gang la la rnam grangs des shes rab kyi pha rol tu phyin pa gzhan dag la rgya cher ston cing 'chad la rab tu 'byed
25a6(khri brgyad): pa dang / 'grel cing gsal bar byed pa dang / don kyang ston par byed la/ de la shes rab kyi pha rol tu phyin pa'i don ni 'di yin te/ gang shes rab kyi pha rol tu phyin pa la gnyis su mi lta gnyis su med par mi lta zhing / mtshan mar ma yin/ mtshan ma med par ma yin/
25a7(khri brgyad): blang bar ma yin/ dor bar ma yin/ dbri bar ma yin/ bsnan par ma yin/ kun nas nyon mongs par ma yin/ rnam par byang bar ma yin/ skye bar ma yin/ 'gag par ma yin/ gzung bar ma yin/ spang bar ma yin/ gnas su ma yin/ gnas ma
25b1(khri brgyad): yin par ma yin/ yang dag par ma yin/ log par ma yin/ rig par ma yin/ mi rig par ma yin/ bag tsam du ma yin/ bag tsam ma yin par ma yin/ cha shas su ma yin/ cha shas med par ma yin/ chos su ma yin/ chos ma yin par ma yin/ de bzhin
25b2(khri brgyad): nyid du ma yin/ de bzhin nyid ma yin par ma yin/ yang dag pa'i mthar ma yin zhing / yang dag pa'i mtha' ma yin par yang mi lta ba ste/ 'di ni gnyis su med pa'i don to/ /rigs kyi bu'am rigs kyi bu mo gang shes rab kyi pha rol tu phyin pa gzhan dag la rgya cher ston
25b3(khri brgyad): cing 'chad la/ rab tu 'byed pa dang / 'grel cing gsal bar byed pa dang / don kyang ston par byed pa de ni gzhi de las bsod nams mang du skyed kyi/ gang bdag 'ba' zhig 'dzin pa dang / 'chang ba dang / klog pa dang / kun chub par byed pa dang / tshul bzhin du yid la
25b4(khri brgyad): byed pa ni de lta ma yin no/ /kau shi ka gzhan yang rigs kyi bu 'am rigs kyi bu mo gang bdag nyid shes rab kyi pha rol tu phyin pa 'dzin pa dang / 'chang ba dang / klog pa dang / kun chub par byed pa dang / tshul bzhin du yid la byed pa bas gang zhig gzhan dag la rgya cher ston cing
25b5(khri brgyad): 'doms par byed pa dang / de la 'god par byed pa dang / rnam par 'byed cing gsal bar byed la don kyang ston par byed na/ de ni de bas ches bsod nams mang du skyed do/ /brgya byin gyis gsol ba/ bcom ldan 'das de de ltar lags te/ de de ltar lags so/ /bcom
25b6(khri brgyad): ldan 'das kyis bka' stsal pa/ kau shi ka rigs kyi bu'am rigs kyi bu mos de ltar shes rab kyi pha rol tu phyin pa don dang bcas tshig 'bru dang bcas par bstan par bya'o/ /rigs kyi bu'am rigs kyi bu mos de ltar bstan na/ bsod nams kyi phung po dpag tu
25b7(khri brgyad): med/ grangs med tshad med pa dag dang ldan par 'gyur ro/ /gal te rigs kyi bu'am rigs kyi bu mo la las phyogs bcu'i phyogs re rer/ de bzhin gshegs pa dgra bcom pa yang dag par rdzogs pa'i sangs rgyas grangs med/ dpag tu med pa dag la ji srid
26a1(khri brgyad): 'tsho'i bar du me tog dang / bdug pa dang / spos dang / me tog phreng dang / byug pa dang / phye ma dang / gos dang / gdugs dang / rgyal mtshan dang / ba dan dang / bde ba'i yo byad thams cad kyis bsti stang du byed/ bla mar byed/ ri mor byed/ mchod
26a2(khri brgyad): par byed pa bas/ kau shi ka rigs kyi bu'am rigs kyi bu mo gang zhig shes rab kyi pha rol tu phyin pa 'di rnam grangs du mar gzhan dag la rgya cher ston cing / don go bar byed la rnam par 'byed cing 'grel te gsal bar byed na/ rigs kyi bu 'am rigs kyi bu mo de ni de bas ches
26a3(khri brgyad): bsod nams mang du skyed do/ /de ci'i phyir zhe na/ 'das pa dang / ma byon pa dang / da ltar byung ba'i de bzhin gshegs pa dgra bcom pa yang dag par rdzogs pa'i sangs rgyas de dag gis kyang shes rab kyi pha rol tu phyin pa 'di la bslabs pas bla na med pa yang dag
26a4(khri brgyad): par rdzogs pa'i byang chub mngon par rdzogs par sangs rgyas pa dang / mngon par rdzogs par 'tshang rgya ba dang / mngon par rdzogs par 'tshang rgya bar 'gyur ba'i phyir ro/ /kau shi ka gzhan yang rigs kyi bu'am rigs kyi bu mo gang gis bskal pa grangs med pa/ dpag tu
26a5(khri brgyad): med par dmigs pa'i tshul gyis/ sbyin pa'i pha rol tu phyin pa spyad pa bas/ gang zhig shes rab kyi pha rol tu phyin pa gzhan dag la rgya cher ston cing rjod pa dang / mchod pa'i bar du byed la/ de yang mi dmigs pa'i tshul gyis byed na/ de ni de bas ches bsod nams mang du
26a6(khri brgyad): skyed do/ /kau shi ka de la dmigs pa gang zhe na/ byang chub sems dpa' dmigs pa'i tshul gyis sbyin pa sbyin pa gang yin pa ste/ 'di snyam du bdag gis sbyin pa sbyin no/ /'di ni sbyin pa yin te/ gzhan la sbyin no snyam du sems na/ de ni sbyin pa nyid la gnas pa yin gyi/
26a7(khri brgyad): sbyin pa'i pha rol tu phyin pa ni ma yin no/ /'di ni tshul khrims so/ /bdag ni tshul khrims can yin gyis/ sems can 'di dag gi don du srung ngo snyam du sems na/ de ni tshul khrims kyi pha rol tu phyin pa ma yin no/ /bdag ni bzod pa can no/ /'di ni bzod pa'o/ /
26b1(khri brgyad): 'di la bzod par bya ste/ bzod pa 'di la gnas par bya'o snyam du sems na/ de ni bzod pa'i pha rol tu phyin pa ma yin no/ /bdag gis brtson 'grus rtsom mo/ /'di ni brtson 'grus so/ /'di dag gi don du brtson 'grus 'di la gnas par bya'o snyam du sems na/
26b2(khri brgyad): de ni brtson 'grus kyi pha rol tu phyin pa ma yin no/ /bdag bsam gtan la snyoms par 'jug go/ /'di ni bsam gtan no/ /'di dag gi don du snyoms par zhugs te/ bsam gtan 'di la gnas par bya'o snyam du sems na/ de ni bsam gtan gyi pha rol tu phyin pa
26b3(khri brgyad): ma yin no/ /bdag gis shes rab sgom mo/ /'di ni shes rab bo/ /'di dag gi don du shes rab 'di la gnas par bya'o snyam du sems na/ 'di ni shes rab kyi pha rol tu phyin pa ma yin no/ /kau shi ka rigs kyi bu'am rigs kyi bu mo de ltar dmigs pa la spyod pa'i sbyin
26b4(khri brgyad): pa'i pha rol tu phyin pa yongs su rdzogs pa ma yin no/ /tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa yongs su
26b5(khri brgyad): rdzogs pa ma yin no/ / //shes rab kyi pha rol tu phyin pa khri brgyad stong pa bam po nyi shu lnga pa/ brgya byin gyis gsol pa/ bcom ldan 'das ji ltar spyad na/ byang chub sems dpa' sems dpa' chen po'i sbyin pa'i pha rol tu phyin pa yongs su rdzogs
26b6(khri brgyad): par 'gyur ba lags/ tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa yongs su rdzogs par 'gyur ba lags/ bcom
26b7(khri brgyad): ldan 'das kyis bka' stsal pa/ kau shi ka 'di la byang chub sems dpa' sems dpa' chen po sbyin pa sbyin pa na/ sbyin pa po dang / sbyin pa dang / len pa po mi dmigs na/ de ni de'i sbyin pa'i pha rol tu phyin pa yin no/ /tshul khrims dang / tshul khrims can dang /
27a1(khri brgyad): sems can mi dmigs na/ de ni de'i tshul khrims kyi pha rol tu phyin pa yin no/ /bzod pa dang bzod par bya ba dang / bzod pa can mi dmigs na/ de ni de'i bzod pa'i pha rol tu phyin pa yin no/ /brtson 'grus dang / bya ba'i dngos po dang /
27a2(khri brgyad): sems can mi dmigs na/ de ni de'i brtson 'grus kyi pha rol tu phyin pa yin no/ /bsam gtan dang / bsam gtan pa dang / bsam gtan du bya ba mi dmigs na/ de ni de'i bsam gtan gyi pha rol tu phyin pa yin no/ /shes rab dang / shes rab can dang /
27a3(khri brgyad): shes par bya ba'i don mi dmigs na/ de ni de'i shes rab kyi pha rol tu phyin pa yin te/ kau shi ka byang chub sems dpa' sems dpa' chen po de ltar spyod pa'i sbyin pa'i pha rol tu phyin pa yongs su rdzogs par 'gyur ro/ /tshul khrims kyi pha rol tu phyin pa dang / bzod pa'i pha
27a4(khri brgyad): rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa yongs su rdzogs par 'gyur ro/ /kau shi ka rigs kyi bu'am rigs kyi bu mo des de ltar mi dmigs pa'i tshul gyis/ shes rab kyi pha
27a5(khri brgyad): rol tu phyin pa 'di don dang bcas/ tshig 'bru dang bcas par bstan par bya'o/ /de bzhin du bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin
27a6(khri brgyad): pa'i pha rol tu phyin pa yang bstan par bya'o/ /de ci'i phyir zhe na/ kau shi ka ma 'ongs pa'i dus na/ rigs kyi bu'am rigs kyi bu mo shes rab kyi pha rol tu phyin pa ltar bcos pa ston pa dag 'byung bar 'gyur te/ der rigs kyi bu'am rigs kyi bu mo bla na med
27a7(khri brgyad): par yang dag par rdzogs pa'i byang chub la yang dag par zhugs pa dag shes rab kyi pha rol tu phyin pa ltar bcos pa thos par byas pas/ phung bar byed de/ de dag ni shes rab kyi pha rol tu phyin pa 'di don dang bcas/ tshig 'bru dang bcas par ston par mi byed
27b1(khri brgyad): pa'i phyir ro/ /brgya byin gyis gsol pa/ bcom ldan 'das shes rab kyi pha rol tu phyin pa ltar bcos pa de gang lags/ bcom ldan 'das kyis bka' stsal pa/ kau shi ka 'di la rigs kyi bu'am rigs kyi bu mo shes rab kyi pha rol tu phyin pa ltar bcos pa ni 'di lta bur ston to/ /
27b2(khri brgyad): de la shes rab kyi pha rol tu phyin pa ltar bcos pa ni 'di yin te/ gzugs mi rtag go zhes gang de ltar spyod pa de ni shes rab kyi pha rol tu phyin pa la spyod pa yin no zhes ston to/ /rigs kyi bu'am rigs kyi bu mo gang dag la bstan pa de dag kyang gzugs mi rtag go zhes dpyod
27b3(khri brgyad): cing / tshor ba dang / 'du shes dang / 'du byed rnams dang / rnam par shes pa mi rtag go zhes dpyod par byed do/ /gang dag shes rab kyi pha rol tu phyin pa ltar bcos pa ston pa de dag kyang / shes rab kyi pha rol tu phyin pa ltar bcos pa la spyod par 'gyur te/
27b4(khri brgyad): de dag mig mi rtag go zhes ston par byed do/ /rna ba dang / sna dang / lce dang / lus dang / yid mi rtag go zhes ston par byed do/ /gzugs mi rtag go zhes ston par byed do/ /sgra dang / dri dang / ro dang / reg bya dang / chos rnams mi rtag go zhes ston par byed do/ /
27b5(khri brgyad): sa'i khams mi rtag go zhes ston par byed do/ /chu'i khams dang / me'i khams dang / rlung gi khams dang / nam mkha'i khams dang / rnam par shes pa'i khams mi rtag go zhes ston par byed do/ /mig gi khams mi rtag go zhes ston par byed do/ /rna ba'i khams dang /
27b6(khri brgyad): sna'i khams dang / lce'i khams dang / lus kyi khams dang / yid kyi khams mi rtag go zhes ston par byed do/ /gzugs kyi khams dang / sgra'i khams dang / dri'i khams dang / ro'i khams dang / reg bya'i khams dang / chos kyi khams mi rtag go zhes ston par byed do/ /
27b7(khri brgyad): mig gi rnam par shes pa'i khams mi rtag go zhes ston par byed do/ /rna ba dang / sna dang / lce dang / lus dang / yid kyi rnam par shes pa'i khams mi rtag go zhes ston par byed do/ /mig gi 'dus te reg pa mi rtag go zhes ston par byed do/ /rna ba dang / sna dang / lce dang / lus
28a1(khri brgyad): dang / yid kyi 'dus te reg pa mi rtag go zhes ston par byed do/ /gzugs sdug bsngal lo zhes bya ba dang / bdag med do zhes bya ba dang / mi sdug pa'o zhes ston par byed do/ /tshor ba dang / 'du shes dang / 'du byed rnams dang / rnam par shes pa sdug
28a2(khri brgyad): bsngal ba dang / bdag med pa dang / mi sdug pa'o zhes ston par byed do/ /de bzhin du mig dang / gzugs dang / mig gi rnam par shes pa'i khams sdug bsngal ba dang / bdag med pa dang / mi sdug pa'o zhes ston par byed do/ /rna ba dang / sna dang / lce dang / lus dang / yid
28a3(khri brgyad): dang / chos dang / yid kyi rnam par shes pa'i khams sdug bsngal ba dang / bdag med pa dang / mi sdug pa'o zhes ston par byed do/ /de bzhin du sbyar te/ de bzhin du bsam gtan gyi pha rol tu phyin pa ltar bcos pa dang / brtson 'grus kyi pha rol tu phyin pa dang / bzod pa'i
28a4(khri brgyad): pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa ltar bcos pa ston par byed do/ /gzugs mi rtag pa dang / sdug bsngal ba dang / bdag med pa dang / mi sdug pa'o zhes ston par byed do/ /tshor ba dang / 'du shes dang /
28a5(khri brgyad): 'du byed rnams dang / rnam par shes pa mi rtag pa dang / sdug bsngal ba dang / bdag med pa dang / mi sdug pa'o zhes ston par byed do/ /de bzhin du mig dang / gzugs dang / mig gi rnam par shes pa'i bar du mi rtag pa dang / sdug bsngal ba dang / bdag med pa
28a6(khri brgyad): dang / mi sdug pa'o zhes ston par byed do/ /de bzhin du rna ba dang / sna dang / lce dang / lus dang / yid kyi rnam par shes pa'i khams mi rtag pa dang / sdug bsngal ba dang / bdag med pa dang / mi sdug pa'o zhes ston par byed do/ /de bzhin du sbyin pa'i pha rol tu phyin pa
28a7(khri brgyad): dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa mi rtag pa dang / sdug bsngal ba dang / bdag med pa dang / mi sdug pa'o zhes
28b1(khri brgyad): ston par byed do/ /de bzhin du tshad med pa rnams dang / gzugs med pa'i snyoms par 'jug pa rnams mi rtag pa dang / sdug bsngal ba dang / bdag med pa dang / mi sdug pa'o zhes ston par byed do/ /dran pa nye bar gzhag pa mi rtag pa dang / sdug bsngal ba
28b2(khri brgyad): dang / bdag med pa dang / mi sdug pa'o zhes ston par byed do/ /yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam mi rtag pa dang / sdug bsngal ba dang / bdag med pa dang / mi sdug pa'o
28b3(khri brgyad): zhes ston par byed do/ /rnam pa thams cad mkhyen pa nyid kyi bar du mi rtag pa dang / sdug bsngal ba dang / bdag med pa dang / mi sdug pa'o zhes ston par byed de/ 'di skad du de ltar spyod pa gang yin pa de ni shes rab kyi pha rol tu phyin pa la spyod pa yin no zhes kyang zer te/
28b4(khri brgyad): kau shi ka 'di ni shes rab kyi pha rol tu phyin pa ltar bcos pa yin no/ /kau shi ka gzhan yang rigs kyi bu'am rigs kyi bu mo de dag shes rab kyi pha rol tu phyin pa ston pa ni/ 'di skad du ston te rigs kyi bu shes rab kyi pha rol tu phyin pa sgoms shig /khyod shes rab kyi pha rol
28b5(khri brgyad): tu phyin pa bsgoms na/ sa dang po dang sa bcu pa'i bar la gnas par 'gyur ro/ /de bzhin du bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol
28b6(khri brgyad): tu phyin pa bsgoms na/ sa dang po la gnas par 'gyur zhing / sa bcu pa'i bar la gnas par 'gyur ro zhes ston te/ de yang mtshan ma'i tshul dang / dmigs pa'i tshul dang / dus kyi 'du shes kyis de shes rab kyi pha rol tu phyin pa sgom par byed do/ /kau shi ka
28b7(khri brgyad): 'di ni shes rab kyi pha rol tu phyin pa ltar bcos pa yin no/ /kau shi ka gzhan yang rigs kyi bu'am rigs kyi bu mo de dag 'di skad du/ rigs kyi bu khyod tshur shog /shes rab kyi pha rol tu phyin pa sgoms shig /khyod shes rab kyi pha rol tu phyin pa bsgoms na/ nyan
29a1(khri brgyad): thos kyi sa las yang dag par 'da' bar 'gyur zhing / rang sangs rgyas kyi sa las yang dag par 'da' bar 'gyur ro/ /zhes ston par byed de/ 'di ni shes rab kyi pha rol tu phyin pa ltar bcos pa yin no/ /kau shi ka gzhan yang rigs kyi bu
29a2(khri brgyad): 'am rigs kyi bu mo de dag theg pa chen po pa'i rigs kyi bu'am rigs kyi bu mo de dag la ston pa na/ 'di skad du rigs kyi bu khyod tshur shog /shes rab kyi pha rol tu phyin pa sgoms shig /de ltar bsgoms na/ byang chub sems dpa'i skyon med pa la 'jug par 'gyur
29a3(khri brgyad): ro/ /zhes ston par byed de/ 'di ni shes rab kyi pha rol tu phyin pa ltar bcos pa yin no/ /kau shi ka gzhan yang rigs kyi bu'am rigs kyi bu mo de dag rigs kyi bu 'am rigs kyi bu mo de dag la/ shes rab kyi pha rol tu phyin pa ston pa na/ 'di skad du rigs kyi
29a4(khri brgyad): bu khyod tshur shog / shes rab kyi pha rol tu phyin pa sgoms shig /khyod shes rab kyi pha rol tu phyin pa bsgoms na/ mi skye ba'i chos la bzod pa thob par 'gyur ro/ /khyod mi skye ba'i chos la bzod pa thob pa na/ byang chub sems dpa'i mngon par shes pa la gnas
29a5(khri brgyad): par 'gyur ro/ /byang chub sems dpa'i mngon par shes pa la gnas na/ sangs rgyas bcom ldan 'das rnams la bsti stang du bya ba dang / bla mar bya ba dang / ri mor bya ba dang / mchod par bya ba dang / rjed par bya ba'i phyir/ sangs rgyas kyi zhing nas sangs rgyas
29a6(khri brgyad): kyi zhing du 'gro bar 'gyur ro zhes ston te/ kau shi ka rigs kyi bu'am rigs kyi bu mo de dag de ltar shes rab kyi pha rol tu phyin pa ltar bcos pa ston par byed do/ /kau shi ka gzhan yang rigs kyi bu'am rigs kyi bu mo de dag byang chub sems dpa'i theg pa pa'i rigs kyi bu'am rigs
29a7(khri brgyad): kyi bu mo de dag la 'di skad du/ rigs kyi bu dag gang shes rab kyi pha rol tu phyin pa 'di 'dzin pa dang / 'chang ba dang / klog pa dang / kun chub par byed pa dang / tshul bzhin du yid la byed pa de ni bsod nams kyi phung po grangs med dpag tu med/ tshad med pa dang ldan par
29b1(khri brgyad): 'gyur ro zhes ston na/ kau shi ka rigs kyi bu'am rigs kyi bu mo de dag shes rab kyi pha rol tu phyin pa ltar bcos pa ston pa yin no/ /kau shi ka gzhan yang rigs kyi bu'am rigs kyi bu mo de dag ni rigs kyi bu'am rigs kyi bu mo byang chub sems dpa'i theg pa pa de dag
29b2(khri brgyad): la 'di skad du/ rigs kyi bu khyod tshur shog/ /'das pa dang / ma byon pa dang / da ltar byung ba'i de bzhin gshegs pa dgra bcom pa yang dag par rdzogs pa'i sangs rgyas rnams kyi thugs dang po bskyed pa nas/ bla na med pa yang dag par rdzogs pa'i byang chub mngon
29b3(khri brgyad): par rdzogs par sangs rgyas kyi bar du/ dge ba'i rtsa ba ci mnga' ba de dag thams cad la rjes su yi rang bar byas nas/ gcig tu bsdus la bla na med pa yang dag par rdzogs pa'i byang chub tu yongs su sngos shig ces ston na/ kau shi ka rigs kyi bu'am rigs
29b4(khri brgyad): kyi bu mo de dag ni shes rab kyi pha rol tu phyin pa ltar bcos pa ston pa yin no/ /brgya byin gyis gsol pa/ bcom ldan 'das rigs kyi bu'am rigs kyi bu mo de dag gis ji skad du bstan na/ rigs kyi bu 'am rigs kyi bu mo theg pa chen po la yang dag par
29b5(khri brgyad): zhugs pa de dag la shes rab kyi pha rol tu phyin pa ltar bcos pa mi ston pa lags/ bcom ldan 'das kyis bka' stsal pa/ kau shi ka 'di la rigs kyi bu'am rigs kyi bu mo de dag 'di ltar ston na/ rigs kyi bu'am rigs kyi bu mo theg pa chen po la yang dag par
29b6(khri brgyad): zhugs pa rnams la/ shes rab kyi pha rol tu phyin pa ltar bcos pa ston pa ma yin te/ rigs kyi bu khyod tshur shog /shes rab kyi pha rol tu phyin pa bsgoms la gzugs mi rtag par yang ma lta shig /de ci'i phyir zhe na/ gzugs ni gzugs kyi ngo bo nyid
29b7(khri brgyad): kyis stong ste/ gzugs kyi ngo bo nyid gang yin pa de yang dngos po med la/ dngos po med pa gang yin pa de ni shes rab kyi pha rol tu phyin pa yin te/ shes rab kyi pha rol tu phyin pa gang yin pa de la ni gzugs rtag ces bya ba'am/ mi rtag ces bya bar brjod du med pa'i
30a1(khri brgyad): phyir ro/ /de ci'i phyir zhe na/ de la ni gzugs nyid kyang med na/ rtag pa'am mi rtag par lta ga la 'gyur zhes de skad du ston na/ kau shi ka rigs kyi bu'am rigs kyi bu mo de dag ni shes rab kyi pha rol tu phyin pa ltar bcos pa ston pa ma yin no/ /de
30a2(khri brgyad): bzhin du tshor ba dang / 'du shes dang / 'du byed rnams dang / rnam par shes pa mi rtag par yang ma lta shig /de ci'i phyir zhe na/ rnam par shes pa ni rnam par shes pa'i ngo bo nyid kyis stong ste/ rnam par shes pa'i ngo bo nyid gang yin pa de yang dngos po med la/
30a3(khri brgyad): dngos po med pa gang yin pa de ni shes rab kyi pha rol tu phyin pa yin te/ shes rab kyi pha rol tu phyin pa gang yin pa de la ni/ rnam par shes pa rtag ces bya ba'am/ mi rtag ces bya bar brjod du med pa'i phyir ro/ /de ci'i phyir zhe na/ de la ni rnam par shes pa nyid kyang
30a4(khri brgyad): med na rtag pa'am mi rtag par lta ga la 'gyur zhes de skad du ston na/ kau shi ka rigs kyi bu'am rigs kyi bu mo de dag ni shes rab kyi pha rol tu phyin pa ltar bcos pa ston pa ma yin no/ /kau shi ka gzhan yang rigs kyi bu'am rigs kyi bu mo shes rab kyi pha rol tu phyin pa
30a5(khri brgyad): sgom pa 'di skad du ston te/ rigs kyi bu khyod tshur shog /shes rab kyi pha rol tu phyin pa bsgoms la/ rigs kyi bu khyod chos ci la yang ma lta shig /chos gang la yang gnas par ma byed cig /de ci'i phyir zhe na/ shes rab kyi pha rol tu phyin pa la ni chos
30a6(khri brgyad): gang las 'da' bar bya ba'am/ gang la gnas par bya ba'i chos de med pa'i phyir ro/ /de ci'i phyir zhe na/ kau shi ka 'di ltar chos thams cad ni rang bzhin gyis stong ste/ chos gang rang bzhin gyis stong pa de ni dngos po med la/ dngos po med pa gang yin pa de ni
30a7(khri brgyad): shes rab kyi pha rol tu phyin pa yin te/ shes rab kyi pha rol tu phyin pa gang yin pa de la ni chos gang blang ba'am/ dor ba'am/ skye ba'am 'gag pa med pa'i phyir ro zhes de ltar ston na/ kau shi ka rigs kyi bu'am rigs kyi bu mo de dag ni shes rab kyi pha rol tu
30b1(khri brgyad): phyin pa ltar bcos pa ston pa ma yin no/ /phung po dang / khams dang / skye mched rnams dang / rten cing 'brel bar 'byung ba dang / pha rol tu phyin pa thams cad dang / byang chub kyi phyogs kyi chos sum cu rtsa bdun dang / stong pa nyid thams cad dang / stobs
30b2(khri brgyad): rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa bco brgyad la yang de bzhin du sbyar bar bya'o/ /rigs kyi bu de ltar rnam pa thams cad mkhyen pa nyid la mi rtag par yang ma lta shig /de ci'i
30b3(khri brgyad): phyir zhe na/ 'di ltar rnam pa thams cad mkhyen pa nyid ni rnam pa thams cad mkhyen pa nyid kyi ngo bo nyid kyis stong ste/ rnam pa thams cad mkhyen pa nyid kyi ngo bo nyid gang yin pa de yang dngos po med la/ dngos po med pa gang yin pa de ni shes rab kyi pha rol tu phyin
30b4(khri brgyad): pa yin te/ shes rab kyi pha rol tu phyin pa gang yin pa de la ni rnam pa thams cad mkhyen pa nyid rtag ces bya ba'am/ mi rtag ces bya bar brjod du med pa'i phyir ro/ /de ci'i phyir zhe na/ de la ni rnam pa thams cad mkhyen pa nyid kyang med na rtag pa'am/ mi rtag
30b5(khri brgyad): par lta ga la 'gyur zhes de skad du ston na/ kau shi ka rigs kyi bu'am rigs kyi bu mo de dag ni shes rab kyi pha rol tu phyin pa ltar bcos pa ston pa ma yin no/ /kau shi ka de bas na/ rigs kyi bu 'am rigs kyi bu mos shes rab kyi pha rol tu phyin pa'i don de ltar bstan
30b6(khri brgyad): par bya'o/ /kau shi ka rigs kyi bu'am rigs kyi bu mo de ltar ston na/ bsod nams ches mang du skyed do/ /kau shi ka gzhan yang 'dzam bu'i gling gi sems can ji snyed yod pa de dag /rigs kyi bu'am rigs kyi bu mo gang la la zhig gi rgyun du zhugs pa'i 'bras bu la
30b7(khri brgyad): bkod na/ kau shi ka 'di ji snyam du sems/ rigs kyi bu'am rigs kyi bu mo de gzhi de las bsod nams mang du skyed snyama'am/ brgya byin gyis gsol pa/ bcom ldan 'das mang lags so/ /bde bar gshegs pa mang lags so/ /bcom ldan 'das kyis bka'
31a1(khri brgyad): stsal pa/ kau shi ka de bas na/ rigs kyi bu'am rigs kyi bu mo gang gis shes rab kyi pha rol tu phyin pa don dang bcas/ tshig 'bru dang bcas par gzhan dag la rnam grangs du mar rjod cing 'chad la/ rnam par 'byed de gsal bar byed cing
31a2(khri brgyad): yang dag par ston la/ 'di skad du rigs kyi bu khyod tshur shog /shes rab kyi pha rol tu phyin pa zung shig /chongs shig /lhogs shig /kun chub par gyis shig /tshul bzhin du yid la gyis shig /ji skad bstan pa'i shes rab kyi pha rol tu phyin pa la nan
31a3(khri brgyad): tan gyis shig ces kyang zer na/ de ches bsod nams mang du skyed do/ /de ci'i phyir zhe na/ kau shi ka rgyun du zhugs pa dang / rgyun du zhugs pa'i 'bras bu ni/ shes rab kyi pha rol tu phyin pa 'di las 'byung ba'i phyir ro/ /kau shi ka 'dzam bu'i gling gi sems can rnams
31a4(khri brgyad): rgyun du zhugs pa'i 'bras bu la btul ba lta yang zhog / stong gi 'jig rten gyi khams kyi sems can thams cad rgyun du zhugs pa'i 'bras bu la btul ba lta yang zhog /stong gnyis kyi 'jig rten gyi khams kyi sems can thams cad rgyun du zhugs pa'i 'bras bu la btul ba lta yang zhog /
31a5(khri brgyad): kau shi ka stong gsum gyi stong chen po'i 'jig rten gyi khams kyi sems can thams cad rgyun du zhugs pa'i 'bras bu la btul ba lta yang zhog gi/ /kau shi ka shar phyogs su 'jig rten gyi khams gang gA'i klung gi bye ma rnyed dag na/ sems can ji snyed 'khod pa de dag rigs kyi bu'am
31a6(khri brgyad): rigs kyi bu mo la las rgyun du zhugs pa'i 'bras bu la bkod la/ de bzhin du lho phyogs dang / nub phyogs dang / byang phyogs dang / phyogs mtshams rnams dang / steng dang / 'og tu 'jig rten gyi khams gang gA'i klung gi bye ma snyed dag na/ sems can ji snyed 'khod pa de
31a7(khri brgyad): dag thams cad rigs kyi bu'am rigs kyi bu mo gang la la zhig gis rgyun du zhugs pa'i 'bras bu la bkod na/ kau shi ka 'di ji snyam du sems/ rigs kyi bu'am rigs kyi bu mo de gzhi de las bsod nams ches mang du skyed snyama'am/ brgya byin gyis gsol pa/ bcom ldan 'das
31b1(khri brgyad): mang lags so/ /bde bar gshegs pa mang lags so/ /bcom ldan 'das kyis bka' stsal pa/ kau shi ka de bas na rigs kyi bu'am rigs kyi bu mo gang gis shes rab kyi pha rol tu phyin pa 'di don dang bcas/ tshig 'bru dang bcas par gzhan dag la rgya cher 'chad cing yang
31b2(khri brgyad): dag par ston la/ rnam par 'byed cing 'grel te/ gsal bar byed la 'di skad du/ rigs kyi bu khyod tshur shog /shes rab kyi pha rol tu phyin pa zung shig /chongs shig /lhogs shig /kun chub par gyis shig /tshul bzhin du yid la gyis shig /ji
31b3(khri brgyad): skad bstan pa'i shes rab kyi pha rol tu phyin pa la nan tan gyis shig ces kyang zer na/ de ches bsod nams mang du skyed do/ /de ci'i phyir zhe na/ kau shi ka rgyun du zhugs pa ni shes rab kyi pha rol tu phyin pa las byung ba'i phyir ro/ /kau shi ka gzhan yang rigs kyi bu'am rigs
31b4(khri brgyad): kyi bu mo gang la las 'dzam bu'i gling gi sems can ji snyed pa de dag thams cad lan cig phyir 'ong ba'i 'bras bu la bkod phyir mi 'ong ba'i 'bras bu la bkod dgra bcom pa nyid kyi bar du bkod na/ kau shi ka 'di ji snyam du sems/ rigs kyi bu'am rigs kyi bu mo de gzhi de
31b5(khri brgyad): las bsod nams ches mang du skyed snyam 'am/ brgya byin gyis gsol pa/ bcom ldan 'das mang lags so/ /bde bar gshegs pa mang lags so/ /bcom ldan 'das kyis bka' stsal pa/ kau shi ka de bas na rigs kyi bu'am rigs kyi bu mo gang gis shes
31b6(khri brgyad): rab kyi pha rol tu phyin pa 'di don dang bcas/ tshig 'bru dang bcas par sems can gzhan dag la rgya cher 'chad pa nas/ yang dag par rab tu ston pa'i bar du byed la/ 'di skad du rigs kyi bu khyod tshur shog /shes rab kyi pha rol tu phyin pa zung shig /chongs shig /lhogs
31b7(khri brgyad): shig / kun chub par gyis shig /tshul bzhin du yid la gyis shig /ji skad bstan pa'i shes rab kyi pha rol tu phyin pa la nan tan gyis shig ces kyang zer na/ de ches bsod nams mang du skyed do/ /de ci'i phyir zhe na/ kau shi ka dgra bcom pa nyid kyi bar du shes rab kyi pha
32a1(khri brgyad): rol tu phyin pa 'di las 'byung ba'i phyir ro/ /kau shi ka 'dzam bu'i gling gi sems can thams cad dgra bcom pa'i bar du btul ba lta zhog gi /rigs kyi bu'am rigs kyi bu mo gang la las gling bzhi pa'i sems can thams cad dgra bcom pa nyid kyi bar du
32a2(khri brgyad): bkod la stong gi 'jig rten gyi khams kyi sems can rnams dang / stong gnyis kyi 'jig rten gyi khams kyi sems can rnams dang / stong gsum gyi stong chen po'i 'jig rten gyi khams kyi sems can rnams dgra bcom pa nyid kyi bar du bkod de/ kau shi ka shar phyogs
32a3(khri brgyad): su 'jig rten gyi khams gang gA'i klung gi bye ma snyed da dag na/ sems can 'khod pa de dag thams cad dgra bcom pa nyid kyi bar du bkod na/ kau shi ka 'di ji snyam du sems/ rigs kyi bu'am rigs kyi bu mo de gzhi de las bsod nams mang du skyed snyama'am/ brgya byin
32a4(khri brgyad): gyis gsol pa/ bcom ldan 'das mang lags so/ /bde bar gshegs pa mang lags so/ /bcom ldan 'das kyis bka' stsal pa/ kau shi ka de bas na rigs kyi bu'am rigs kyi bu mo gang gis shes rab kyi pha rol tu phyin pa 'di gzhan dag la yang dag par ston
32a5(khri brgyad): cing 'chad la/ 'di skad du rigs kyi bu khyod tshur shog /shes rab kyi pha rol tu phyin pa zung shig /kun chub par bya ba'i bar du gyis shig /ji skad bstan pa'i shes rab kyi pha rol tu phyin pa la nan tan gyis shig ces kyang zer na/ de ches bsod nams mang du skyed do/ /de ci'i
32a6(khri brgyad): phyir zhe na/ kau shi ka lan cig phyir 'ong ba dang / phyir mi 'ong ba dang / dgra bcom pa ni shes rab kyi pha rol tu phyin pa 'di las 'byung ba'i phyir ro/ /kau shi ka gzhan yang phyogs bcu'i phyogs re rer yang 'jig rten gyi khams gang gA'i klung gi bye ma snyed dag na/ sems can ji
32a7(khri brgyad): snyed 'khod pa de dag thams cad rigs kyi bu'am rigs kyi bu mo la la zhig gis/ rang sangs rgyas nyid la bkod na/ kau shi ka 'di ji snyam du sems/ rigs kyi bu'am rigs kyi bu mo de gzhi de las bsod nams mang du skyed snyama'am/ brgya byin gyis gsol pa/ bcom
32b1(khri brgyad): ldan 'das mang lags so/ /bde bar gshegs pa mang lags so/ /bcom ldan 'das kyis bka' stsal pa/ kau shi ka de bas na/ rigs kyi bu'am rigs kyi bu mo gang gis shes rab kyi pha rol tu phyin pa 'di 'dod pa dag la don dang bcas/ tshig 'bru dang bcas par ston
32b2(khri brgyad): cing yang dag par ston pa'i bar du byed la/ 'di skad du rigs kyi bu khyod tshur shog /shes rab kyi pha rol tu phyin pa zung shig /kun chub par gyis shig /ji skad bstan pa'i shes rab kyi pha rol tu phyin pa la nan tan gyis shig ces kyang zer na/ de ches bsod nams mang
32b3(khri brgyad): du skyed do/ /de ci'i phyir zhe na/ kau shi ka rang sangs rgyas ni shes rab kyi pha rol tu phyin pa 'di las 'byung ba'i phyir ro/ /kau shi ka gzhan yang 'dzam bu'i gling gi sems can gang yin pa de dag rigs kyi bu'am rigs kyi bu mo gang la la zhig gis/ bla na med pa yang dag par
32b4(khri brgyad): rdzogs pa'i byang chub la bkod pa bas gang zhig shes rab kyi pha rol tu phyin pa 'di don dang bcas/ tshig 'bru dang bcas par gzhan dag la rgya cher 'chad cing yang dag par ston pa'i bar du byed la/ 'di skad du rigs kyi bu khyod ji lta ji ltar shes rab kyi pha rol tu phyin pa 'di la slob pa de
32b5(khri brgyad): lta de ltar khyod kyis rnam pa thams cad mkhyen pa nyid kyi chos rnams thob par 'gyur ro/ /ji lta ji ltar khyod kyis rnam pa thams cad mkhyen pa nyid kyi chos rnams thob par 'gyur ba de lta de ltar khyod kyi shes rab kyi pha rol tu phyin pa rgya cher sgom pa yongs su rdzogs par 'gyur ro/ /
32b6(khri brgyad): ji lta ji ltar khyod kyis shes rab kyi pha rol tu phyin pa rgya cher bsgom pa yongs su rdzogs par 'gyur ba de lta de ltar khyod bla na med pa yang dag par rdzogs pa'i byang chub dang nye bar 'gyur ro zhes kyang zer na/ de ches bsod nams mang du skyed do/ /de ci'i phyir zhe na/ kau shi ka byang chub sems
32b7(khri brgyad): dpa' sems dpa' chen po sems dang po bskyed pa rnams ni de las byung la phyogs bcu'i phyogs re rer yang 'jig rten gyi khams gang gA'i klung gi bye ma snyed dag na/ byang chub sems dpa' gang su dag 'khod pa de dag thams cad kyang / shes rab kyi pha rol tu phyin pa las byung ste/
33a1(khri brgyad): bla na med pa yang dag par rdzogs pa'i byang chub mngon par rdzogs par sangs rgyas pa'i phyir ro/ /kau shi ka gzhan yang rigs kyi bu'am rigs kyi bu mo la la zhig gis phyogs bcu'i phyogs re rer yang 'jig rten gyi khams gang gA'i klung gi bye ma
33a2(khri brgyad): snyed dag na/ sems can ji snyed 'khod pa de dag thams cad phyir mi ldog pa nyid la bkod na/ kau shi ka 'di ji snyam du sems/ rigs kyi bu'am rigs kyi bu mo de gzhi de las bsod nams mang du skyed snyama'am/ brgya byin gyis gsol pa/ bcom ldan
33a3(khri brgyad): 'das mang lags so/ /bde bar gshegs pa mang lags so/ /bcom ldan 'das kyis bka' stsal pa/ kau shi ka de bas na/ rigs kyi bu'am rigs kyi bu mo gang gis shes rab kyi pha rol tu phyin pa 'di don dang bcas/ tshig 'bru dang bcas par gzhan dag
33a4(khri brgyad): la 'chad cing yang dag par ston pa'i bar du byed la/ 'di skad du rigs kyi bu khyod tshur shog /shes rab kyi pha rol tu phyin pa zung shig /ji skad bstan pa'i shes rab kyi pha rol tu phyin pa la nan tan bya ba'i bar du gyis shig dang / rigs kyi bu khyod ji lta ji ltar ji skad
33a5(khri brgyad): bstan pa'i shes rab kyi pha rol tu phyin pa la nan tan byed pa de lta de ltar rigs kyi bu khyod kyis rnam pa thams cad mkhyen pa'i chos rnams thob par 'gyur ro/ /de bzhin du sbyor te/ bla na med pa yang dag par rdzogs pa'i byang chub kyi bar du mngon par rdzogs par 'tshang
33a6(khri brgyad): rgya bar 'gyur ro zhes de skad kyang zer na/ kau shi ka de ches bsod nams mang du skyed do/ /de ci'i phyir zhe na/ kau shi ka phyir mi ldog pa'i byang chub sems dpa' rnams shes rab kyi pha rol tu phyin pa 'di las byung ba'i phyir ro/ /kau shi ka gzhan yang 'dzam bu'i
33a7(khri brgyad): gling gi sems can ji snyed pa de dag thams cad bla na med pa yang dag par rdzogs pa'i byang chub la yang dag par zhugs pa bas ni/ de dag la rigs kyi bu'am rigs kyi bu mo gang la la zhig gis shes rab kyi pha rol tu phyin pa 'di don dang bcas/ tshig 'bru dang bcas par 'chad cing yang dag
33b1(khri brgyad): par ston pa'i bar du byed la/ 'di skad du rigs kyi bu khyod tshur shog /shes rab kyi pha rol tu phyin pa 'di zung shig /ji skad bstan pa'i shes rab kyi pha rol tu phyin pa 'di la nan tan bya ba'i bar du gyis shig dang / rigs kyi bu khyod ji skad bstan pa'i shes rab kyi pha rol
33b2(khri brgyad): tu phyin pa la ji lta ji ltar nan tan byed pa de lta de ltar khyod shes rab kyi pha rol tu phyin pa la bslabs pas/ phyir mi ldog pa nyid la gnas par 'gyur te/ rim gyis bla na med pa yang dag par rdzogs pa'i byang chub mngon par rdzogs par 'tshang rgya bar yang 'gyur ro zhes kyang
33b3(khri brgyad): zer na/ kau shi ka rigs kyi bu'am rigs kyi bu mo de ches bsod nams mang du skyed do/ /kau shi ka gzhan yang gling bzhi pa'i 'jig rten gyi khams na sems can 'khod pa rnams dang / stong gi 'jig rten gyi khams dang / stong gnyis kyi 'jig rten gyi khams dang / stong
33b4(khri brgyad): gsum gyi stong chen po'i 'jig rten gyi khams na sems can 'khod pa rnams dang / phyogs bcu'i phyogs re rer yang 'jig rten gyi khams gang gA'i klung gi bye ma snyed dag na/ sems can ji snyed 'khod pa de dag rigs kyi bu'am rigs kyi bu mo la la zhig gis bla na med pa yang
33b5(khri brgyad): dag par rdzogs pa'i byang chub la bkod pa bas/ rigs kyi bu'am rigs kyi bu mo gang gis shes rab kyi pha rol tu phyin pa 'di don dang bcas/ tshig 'bru dang bcas par sems can de dag la bshad cing yang dag par bstan la/ 'di skad du rigs kyi bu khyod tshur shog /
33b6(khri brgyad): shes rab kyi pha rol tu phyin pa 'di zung shig /ji skad bstan pa'i shes rab kyi pha rol tu phyin pa 'di la nan tan bya ba'i bar du gyis shig dang / khyod 'di la nan tan byas pas/ phyir mi ldog pa'i sa la gnas par 'gyur te/ rim gyis bla na med pa yang dag par rdzogs
33b7(khri brgyad): pa'i byang chub mngon par rdzogs par 'tshang rgya bar yang 'gyur ro zhes kyang zer na/ de ches bsod nams mang du skyed do/ /kau shi ka gzhan yang rigs kyi bu'am rigs kyi bu mo gang la la zhig /'dzam bu'i gling gi sems can ji snyed yod pa de dag thams cad bla na med pa yang dag par
34a1(khri brgyad): rdzogs pa'i byang chub las phyir mi ldog pa nyid la bkod de/ de dag la shes rab kyi pha rol tu phyin pa yang don dang bcas/ tshig 'bru dang bcas par bshad pa nas/ yang dag par bstan pa'i bar du byed pa bas/ de dag gi nang nas gcig cig 'di skad du/
34a2(khri brgyad): bdag ni myur du bla na med pa yang dag par rdzogs pa'i byang chub mngon par rdzogs par 'tshang rgya bar 'dod do zhes zer ba de la/ rigs kyi bu'am rigs kyi bu mo la la zhig shes rab kyi pha rol tu phyin pa 'di don dang bcas/ tshig 'bru dang bcas par ston na/ de ches bsod nams mang
34a3(khri brgyad): du skyed do/ /phyogs bcu'i phyogs re rer yang 'jig rten gyi khams gang gA'i klung gi bye ma snyed dag na/ sems can ji snyed 'khod pa de dag la la zhig gis phyir mi ldog pa'i sa la bkod pa dang / la la zhig gis de dag la shes rab kyi pha rol tu phyin pa 'di bshad pa bas ni/
34a4(khri brgyad): de dag gi nang nas 'ga' zhig 'di skad du bdag ni myur du bla na med pa yang dag par rdzogs pa'i byang chub mngon par rdzogs par 'tshang rgya bar bya'o zhes zer ba de la gang zhig shes rab kyi pha rol tu phyin pa 'di don dang bcas/ tshig 'bru dang bcas par ston na/ de ches
34a5(khri brgyad): bsod nams mang du skyed do/ /brgya byin gyis gsol pa/ bcom ldan 'das byang chub sems dpa' sems dpa' chen po ni ji lta ji ltar bla na med pa yang dag par rdzogs pa'i byang chub dang nye bar gyur pa de lta de ltar byang chub sems dpa' sems dpa' chen po shes rab kyi pha rol
34a6(khri brgyad): tu phyin pa la gdams shing rjes su bstan 'tshal lags te/ bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa la gdams shing rjes su
34a7(khri brgyad): bstan 'tshal lags so/ /stong pa nyid thams cad la gdams shing rjes su bstan 'tshal lags so/ /dran pa nye bar gzhag pa rnams dang / yang dag pa'i spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams
34b1(khri brgyad): la gdams shing rjes su bstan 'tshal lags so/ /de bzhin gshegs pa'i stobs bcu dang / mi 'jigs pa dang / so sor yang dag pa'i rig pa dang / sangs rgyas kyi chos ma 'dres pa bco brgyad la gdams shing rjes su bstan 'tshal lags so/ /gos dang / zas dang /
34b2(khri brgyad): mal cha dang / stan dang / na ba'i gsos sman dang / yo byad rnams kyis sman gdags 'tshal lags so/ /byang chub sems dpa' sems dpa' chen po de ni chos dang / zang zing gi bsdu ba gnyis kyis sman gdags 'tshal te/ chos dang / zang zing gis sman 'dogs
34b3(khri brgyad): pa de ni snga ma gnyis bas ches bsod nams mang du skyed lags so/ /de ci'i slad du zhe na/ de ni 'di ltar byang chub sems dpa' sems dpa' chen po pha rol tu phyin pa rnams kyis 'doms shing rjes su ston pa dang / stong pa nyid thams cad dang / byang chub kyi phyogs
34b4(khri brgyad): kyi chos sum cu rtsa bdun dang / stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa bco brgyad kyis 'doms shing rjes su ston pa'i slad du'o/ /de nas tshe dang ldan pa rab 'byor gyis/ lha'i dbang po brgya byin
34b5(khri brgyad): la 'di skad ces smras so/ /kau shi ka gang khyod kyis rigs kyi bu 'am rigs kyi bu mo byang chub sems dpa'i theg pa pa rnams kyi spro ba bskyed pa ni legs so legs so/ /khyod kyi las ni de yin no/ /'phags pa nyan thos gang sems can rnams la phan gdags par 'dod pa des ni
34b6(khri brgyad): byang chub sems dpa' sems dpa' chen po rnams bla na med pa yang dag par rdzogs pa'i byang chub la spro ba bskyed par bya'o/ /chos dang / zang zing gi bsdu bas/ byang chub sems dpa' rnams la phan gdags par bya zhing yongs su bskyang bar bya'o/ /de ci'i phyir zhe na/ bcom ldan
34b7(khri brgyad): 'das kyi nyan thos kyi dge 'dun ni de las byung ste/ rang sangs rgyas kyi theg pa yang de las byung la/ theg pa chen po yang de las byung ba'i phyir ro/ /gal te byang chub sems dpa' sems dpa' chen pos bla na med pa yang dag par rdzogs pa'i byang chub tu sems bskyed par ma gyur la/
35a1(khri brgyad): gal te byang chub sems dpa' sems dpa' chen pos pha rol tu phyin pa drug la ma bslabs te/ byang chub kyi phyogs kyi chos sum cu rtsa bdun dang / stobs rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos
35a2(khri brgyad): ma 'dres pa bco brgyad la ma bslabs na/ chos de dag la ma bslabs pas/ bla na med pa yang dag par rdzogs pa'i byang chub mngon par rdzogs par 'tshang rgya bar mi 'gyur ro/ /mngon par rdzogs par sangs ma rgyas na bla na med pa yang dag par rdzogs pa'i byang chub dang / rang sangs
35a3(khri brgyad): rgyas kyi byang chub dang / nyan thos kyi byang chub yod par mi 'gyur ba zhig na/ kau shi ka gang gi phyir byang chub sems dpa' pha rol tu phyin pa drug dang / sangs rgyas kyi chos thams cad kyi bar dag la slob pa de'i phyir byang chub sems dpa' sems dpa' chen po bla na med pa yang dag
35a4(khri brgyad): par rdzogs pa'i byang chub mngon par rdzogs par 'tshang rgya bar 'gyur te/ bla na med pa yang dag par rdzogs pa'i byang chub mngon par rdzogs par sangs rgyas nas/ 'jig rten gyi khams thams cad kyi sems can dmyal ba rnams rgyun gcod par 'gyur zhing / dud 'gro'i skye gnas
35a5(khri brgyad): dang / kyi yul thams cad rgyun gcod par 'gyur ro/ /rgyal rigs shing sA la chen po lta bu 'byung bar 'gyur ro/ /bram ze'i rigs shing sA la chen po lta bu 'byung bar 'gyur ro/ /khyim bdag gi rigs shing sA la chen po lta bu 'byung bar 'gyur ro/ /rgyal chen bzhi'i
35a6(khri brgyad): ris kyi lha rnams 'byung bar 'gyur ro/ /sum cu rtsa gsum pa dang / 'thab bral dang / dga' ldan dang / 'phrul dga' dang / gzhan 'phrul dbang byed dang / tshangs ris dang / tshangs pa'i mdun na 'don dang / tshangs 'khor dang / 'od chung dang / tshad med 'od dang /
35a7(khri brgyad): 'od gsal dang / dge chung dang / tshad med dge dang / dge rgyas dang / 'bras bu che ba dang / gnas gtsang ma mi che ba dang / gya nom snang dang / shin tu mthong dang / mi gdung ba dang / 'og min dang / nam mkha' mtha' yas skye mched du nye bar 'gro ba dang / rnam shes
35b1(khri brgyad): mtha' yas skye mched du nye bar 'gro ba dang / ci yang med pa'i skye mched du nye bar 'gro ba dang / 'du shes med 'du shes med min skye mched du nye bar 'gro ba'i lha rnams yod par 'gyur ro/ /sbyin pa'i pha rol tu phyin pa 'jig rten du 'byung ngo / /tshul khrims kyi pha rol tu phyin pa
35b2(khri brgyad): dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa 'jig rten du 'byung ngo / /nang stong pa nyid dang / dngos po med pa'i ngo bo nyid stong pa nyid kyi bar dag 'jig rten du 'byung
35b3(khri brgyad): ngo / /byang chub kyi phyogs kyi chos sum cu rtsa bdun 'jig rten du 'byung ngo / /sangs rgyas kyi chos ma 'dres pa bco brgyad kyi bar dag 'jig rten du 'byung ngo / /nyan thos kyi theg pa dang / rang sangs rgyas kyi theg pa dang / theg pa chen po 'jig rten du 'byung ngo / /shes rab kyi
35b4(khri brgyad): pha rol tu phyin pa khri brgyad stong pa las bsod nams kyi khyad par gyi le'u zhes bya ste sum cu rtsa gnyis pa'o/ / //de nas byang chub sems dpa' sems dpa' chen po byams pas/ gnas brtan rab 'byor la 'di skad ces smras so/ /btsun pa rab
35b5(khri brgyad): 'byor byang chub sems dpa' sems dpa' chen po'i rjes su yi rang ba'i mod las skyes pa'i bsod nams bya ba'i dngos po gang sems can thams cad dang thun mong du byas nas/ bla na med pa yang dag par rdzogs pa'i byang chub tu yongs su bsngos te/ de yang mi dmigs pa'i
35b6(khri brgyad): tshul gyis yongs su bsngos na/ sems can thams cad kyi rjes su yi rang ba'i mod las skyes pa'i bsod nams bya ba'i dngos po gang yin pa dang / nyan thos kyi theg pa la yang dag par zhugs pa rnams dang / rang sangs rgyas kyi theg pa la yang dag par zhugs pa
35b7(khri brgyad): rnams kyi sbyin pa las byung ba'i bsod nams bya ba'i dngos po dang / tshul khrims las byung ba'i bsod nams bya ba'i dngos po dang / bsgom pa las byung ba'i bsod nams bya ba'i dngos po gang yin pa de bas ni/ byang chub sems dpa'i rjes su yi rang ba'i mod las skyes pa'i
36a1(khri brgyad): bsod nams bya ba'i dngos po sems can thams cad dang thun mong du byas te/ bla na med pa yang dag par rdzogs pa'i byang chub tu yongs su bsngos pa de mchog ces bya/ phul du byung ba zhes bya/ gtso bo zhes bya/ rab ces bya/ rab mchog ces bya/ gya nom
36a2(khri brgyad): pa zhes bya/ bla na med pa zhes bya/ gong na med pa zhes bya'o/ /de ci'i phyir zhe na/ 'di ltar nyan thos dang / rang sangs rgyas kyi theg pa pa rnams kyi sbyin pa las byung ba dang / tshul khrims las byung ba dang / bsgom pa las byung ba'i bsod nams bya ba'i dngos po de dag
36a3(khri brgyad): thams cad ni bdag nyid dul bar bya ba dang / bdag nyid zhi bar bya ba dang / bdag nyid yongs su mya ngan las 'da' bar bya ba'i phyir byed cing / byang chub kyi phyogs kyi chos sum cu rtsa bdun dang / stong pa nyid dang / mtshan ma med pa dang / smon pa med pa'i bar du yang bdag nyid
36a4(khri brgyad): dul bar bya ba dang / bdag nyid zhi bar bya ba dang / bdag nyid yongs su mya ngan las 'da' bar bya ba'i phyir yin gyi/ byang chub sems dpa'i rjes su yi rang ba'i mod las skyes pa'i bsod nams bya ba'i dngos po de ni sems can thams cad dul bar bya ba dang / sems can thams
36a5(khri brgyad): cad zhi bar bya ba dang / sems can thams cad yongs su mya ngan las 'da' bar bya ba'i phyir/ bla na med pa yang dag par rdzogs pa'i byang chub tu yongs su bsngos pa yin pa'i phyir ro/ /de nas tshe dang ldan pa rab 'byor gyis/ byang chub sems dpa' sems dpa' chen po byams pa
36a6(khri brgyad): la 'di skad ces smras so/ /byams pa byang chub sems dpa' sems dpa' chen pos shar phyogs kyi 'jig rten gyi khams grangs med tshad med pa dag gi 'jig rten gyi khams re rer yang sangs rgyas bcom ldan 'das grangs med dpag tu med pa yongs su mya ngan las 'das pa gang yin
36a7(khri brgyad): pa de dag gi thugs dang po bskyed pa nas bzung ste/ bla na med pa yang dag par rdzogs pa'i byang chub mngon par rdzogs par sangs rgyas pa'i bar dag dang / phung po'i lhag ma med pa'i mya ngan las 'das pa'i dbyings su yongs su mya ngan las 'das pa'i bar dag dang / ji srid du dam
36b1(khri brgyad): pa'i chos nub par ma gyur pa'i bar de'i pha rol tu phyin pa drug dang ldan pa'i dge ba'i rtsa ba gang yin pa dang / de dag gi nyan thos kyi theg pa pa dag gi sbyin pa las byung ba'i bsod nams bya ba'i dngos po dang / tshul khrims las byung ba dang / bsgom pa las byung ba'i
36b2(khri brgyad): bsod nams bya ba'i dngos po gang yin pa dang / slob pa dang / mi slob pa rnams kyi zag pa med pa'i dge ba'i rtsa ba gang yin pa dag dang / de bzhin gshegs pa de dag gi tshul khrims kyi phung po dang / ting nge 'dzin gyi phung po dang / shes rab kyi phung po dang / rnam par
36b3(khri brgyad): grol ba'i phung po dang / rnam par grol ba'i ye shes gzigs pa'i phung po gang yin pa dag dang / phan par bzhed pa gang yin pa dag dang / thugs rje chen po dang / sangs rgyas kyi chos dpag tu med pa/ grangs med pa gang yin pa dag dang / sangs rgyas
36b4(khri brgyad): bcom ldan 'das de dag gis chos bstan pa gang yin pa dag dang / chos bstan pa de dag gi rgyun du zhugs pa'i 'bras bu thob pa dang / dgra bcom pa nyid kyi bar dang / rang byang chub thob pa'i bar dang / byang chub sems dpa'i skyon med pa la zhugs pa gang
36b5(khri brgyad): yin pa de dag gi dge ba'i rtsa ba gang yin pa dag dang / de bzhin gshegs pa bzhugs pa'am/ yongs su mya ngan las 'das pa de dag la gang dag gis dge ba'i rtsa ba bskyed pa de dag thams cad mngon par bsdus te/ rjes su yi rang ba'i mchog gis rjes su yi rang
36b6(khri brgyad): zhing / rjes su yi rang ba'i gtso bo dang / khyad par du 'phags pa dang / rab dang / rab mchog dang / gya nom pa dang / bla ma dang / bla na med pa dang / gong na med pa dang / mnyam pa med pa dang / mi mnyam pa dang / mnyam pa'i rjes su yi rang bas rjes su
36b7(khri brgyad): yi rang nas/ rjes su yi rang ba'i mod las skyes pa'i dge ba'i rtsa ba sems can thams cad dang thun mong du byas te/ bla na med pa yang dag par rdzogs pa'i byang chub bsgrub par gyur cig ces/ bla na med pa yang dag par rdzogs pa'i byang chub tu yongs su bsngos la/
37a1(khri brgyad): theg pa chen po pa gang yin pa des de skad du smras te/ sems kyis de ltar yongs su sngo bar byed na/ dmigs pa gang dang / dngos po gang dag gis sems de bskyed pa'i dngos po de dag dang / dmigs pa de dag rigs kyi bu de dag gis ji ltar
37a2(khri brgyad): mtshan mar bzung ba de bzhin du yod cing dmigs pa zhig yin nam/ byams pas smras pa/ btsun pa rab 'byor gyis dngos po de dag dang / dmigs pa de dag ni theg pa chen po pa'i rigs kyi bu de dag gis ji ltar mtshan mar bzung nas/ bla na med pa yang dag par rdzogs
37a3(khri brgyad): pa'i byang chub tu yongs su bsngos pa bzhin du yod pa ma yin zhing dmigs su med do/ /rab 'byor gyis smras pa/ gal te dngos po med pa la dmigs pa med pa dag gis phyogs bcu'i 'jig rten gyi khams rab 'byam thams cad na/ sangs rgyas bcom ldan 'das gang dag
37a4(khri brgyad): bzhugs pa de dag mtshan mar bzung nas/ de dag gis thugs dang po bskyed pa nas bzung ste/ dam pa'i chos gnas pa'i bar gyi dge ba'i rtsa ba gang yin pa dag dang / nyan thos kyi theg pa pa slob pa dang / mi slob pa de dag gi dge ba'i rtsa ba gang yin pa de dag thams cad
37a5(khri brgyad): mngon par bsdus te/ bla na med pa yang dag par rdzogs pa'i byang chub tu yongs su bsngos na/ mi rtag pa la rtag par 'du shes phyin ci log pa dang / sems phyin ci log pa dang / lta ba phyin ci log pa dang / sdug bsngal ba la bde zhes bya ba dang / bdag med pa la bdag ces bya
37a6(khri brgyad): ba dang / mi sdug pa la sdug ces bya bar 'du shes phyin ci log pa dang / sems phyin ci log pa dang / lta ba phyin ci log pa dang / ji lta ba bzhin du de yang phyin ci log par mi 'gyur grang / yang na dngos po ji lta ba bzhin du dmigs pa yang de kho na lta bu yin zhing / byang chub
37a7(khri brgyad): kyang de kho na bzhin la sems kyang de kho na bzhin/ sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa yang de kho
37b1(khri brgyad): na bzhin/ byang chub kyi phyogs kyi chos sum cu rtsa bdun yang de bzhin/ de bzhin gshegs pa'i stobs rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa brgyad kyang de kho na bzhin pa zhig yin la/
37b2(khri brgyad): de ltar gal te dngos po ji lta ba bzhin du dmigs pa yang de kho na bzhin te/ byang chub kyang de lta bu yin la/ sems kyang de bzhin/ gzugs kyang de bzhin/ tshor ba dang / 'du shes dang / 'du byed rnams dang / rnam par shes pa yang de bzhin/ mig kyang de bzhin/ rna ba
37b3(khri brgyad): dang / sna dang / lce dang / lus dang / yid kyang de bzhin/ nang stong pa nyid dang / dngos po med pa'i ngo bo nyid stong pa nyid kyi bar du yang de bzhin/ dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub
37b4(khri brgyad): kyi yan lag dang / lam yang de bzhin/ stobs bcu yang de bzhin/ mi 'jigs pa rnams kyang de bzhin/ so so yang dag par rig pa rnams kyang de bzhin/ sangs rgyas kyi chos ma 'dres pa brgyad kyang de bzhin pa zhig yin na/ de la dngos po ni gang yin/ dmigs
37b5(khri brgyad): pa ni gang yin/ ting nge 'dzin ni gang yin/ sems ni gang yin/ dge ba'i rtsa ba de dag ni gang yin/ rjes su yi rang ba'i mod las skyes pa'i sems gang bla na med pa yang dag par rdzogs pa'i byang chub tu yongs su bsngo ba ni gang yin/ byams pas smras pa/ btsun pa rab 'byor
37b6(khri brgyad): gal te byang chub sems dpa' sems dpa' chen po de dag pha rol tu phyin pa drug la spyod spyod pa yang yin la/ sangs rgyas mang po la bsnyen bkur byed byed pa yang yin/ dge ba'i rtsa ba skyed skyed pa yang yin/ dge ba'i bshes gnyen gyis yongs su zin pa yang yin/ rang gi
37b7(khri brgyad): mtshan nyid kyis stong pa'i chos rnams la slob slob pa yang yin ni/ de dag gis dngos po de dag dang / dmigs pa de dag dang / sangs rgyas bcom ldan 'das de dag dang / dge ba'i rtsa ba de dag dang / rjes su yi rang ba'i mod las skyes pa'i bsod nams bya ba'i dngos po de dag
38a1(khri brgyad): mtshan mar bzung ste/ bla na med pa yang dag par rdzogs pa'i byang chub tu yongs su sngo bar mi byed kyi gnyis su med pa'i tshul dang / mtshan ma med pa'i tshul ji lta ba de bzhin du yongs su sngo bar byed de/ dmigs pa'i tshul dang / dmigs pa
38a2(khri brgyad): med pa'i tshul dang / kun nas nyon mongs pa'i tshul dang / rnam par byang ba'i tshul dang / skye ba'i tshul dang / 'gag pa'i tshul gyis ni ma yin no/ /gal te byang chub sems dpa' de dag gis pha rol tu phyin pa drug la yang ma bslabs/ sangs rgyas mang po la yang bsnyen
38a3(khri brgyad): bkur ma byas/ dge ba'i rtsa ba rnams kyang ma bskyed/ dge ba'i bshes gnyen gyis kyang yongs su ma zin/ rang gi mtshan nyid kyis stong pa'i chos rnams la yang ma bslabs na/ de dag gis ni dngos po de dag dang / dmigs pa de dag dang / dge ba'i rtsa ba de dag
38a4(khri brgyad): dang / rjes su yi rang ba'i mod las skyes pa'i sems bskyed pa de dag mtshan mar bzung nas/ bla na med pa yang dag par rdzogs pa'i byang chub tu yongs su bsngo bar 'gyur ro/ /btsun pa rab 'byor shes rab kyi pha rol tu phyin pa de ltar bstan pa 'di ni theg pa la gsar du
38a5(khri brgyad): yang dag par zhugs pa'i byang chub sems dpa'i mdun du brjod par mi bya'o/ /de bzhin du bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha
38a6(khri brgyad): rol tu phyin pa dang / nang stong pa nyid dang / dngos po med pa'i ngo bo nyid stong pa nyid kyi bar du bstan par mi bya'o/ /de ci'i phyir zhe na/ de'i dad pa tsam dang / dang ba tsam dang / dga' ba tsam dang / gus pa tsam yod pa gang yin pa de yang med par 'gyur ba'i phyir ro/ /
38a7(khri brgyad): phyir mi ldog pa'i byang chub sems dpa' sems dpa' chen po'i mdun du ni brjod par bya/ bstan par bya ste/ rang gi mtshan nyid kyis stong pa'i chos rnams kyi bar du yang bstan par bya'o/ /de ni de lta bu thos na mi skrag mi dngang zhing dngang bar mi 'gyur ro/ /gal te de dge ba'i
38b1(khri brgyad): bshes gnyen gyis zin la sngon gyi rgyal ba dag la lhag par bya ba byas shing dge ba'i rtsa ba bskyed pa dang / sangs rgyas mang po la bsnyen bkur byas pa zhig yin na ni/ btsun pa rab 'byor byang chub sems dpa' sems dpa' chen po des rjes su yi rang ba'i mod las skyes pa'i
38b2(khri brgyad): bsod nams bya ba'i dngos po bla na med pa yang dag par rdzogs pa'i byang chub tu de ltar yongs su bsngo bar bya'o/ / //shes rab kyi pha rol tu phyin pa khri brgyad stong pa/ bam po nyi shu drug pa/ rab 'byor gyis smras pa/ byams pa sems gang gis rjes su
38b3(khri brgyad): yi rang nas yongs su sngo bar byed pa'i sems de ni zad cing 'gag la med de/ rnam par gyur pa yin la/ dngos po de dag dang / dmigs pa de dag dang / dge ba'i rtsa ba de dag dang / rjes su yi rang ba'i mod las skyes pa'i bsod nams bya ba'i dngos po de yang zad cing 'gag la
38b4(khri brgyad): med do/ /rnam par gyur pa yin na/ rjes su yi rang ba'i mod las skyes pa'i sems de ni gang yin/ dngos po de dag ni gang yin/ dmigs pa de dag ni gang yin/ dge ba'i rtsa ba gang dag bla na med pa yang dag par rdzogs pa'i byang chub tu yongs su bsngo ba ni gang yin/
38b5(khri brgyad): ci sems kyis sems yongs su bsngo'am/ gal te sems kyis sems yongs su bsngo na ni sems gnyis phrad par 'gyur ba med de/ sems kyi rang bzhin gang yin pa de ni yongs su bsngo bar mi nus so/ /byams pas smras pa/ gal te byang chub sems dpa' sems
38b6(khri brgyad): dpa' chen po shes rab kyi pha rol tu phyin pa la spyod pa 'di ltar shes rab kyi pha rol tu phyin pa dngos po med pa dang / bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin
38b7(khri brgyad): pa'i pha rol tu phyin pa dngos po med pa dang / gzugs dngos po med pa dang / tshor ba dang / 'du shes dang / 'du byed rnams dang / rnam par shes pa dngos po med pa dang / byang chub kyi phyogs kyi chos sum cu rtsa bdun dngos po med pa dang / stobs rnams dang / mi 'jigs pa
39a1(khri brgyad): rnams dang / so so yang dag par rig pa rnams dang / sangs rgyas kyi chos ma 'dres pa bco brgyad dngos po med pa dang / byang chub dngos po med par 'du shes na/ 'di ltar byang chub sems dpa' sems dpa' chen pos rjes su yi rang ba'i mod las skyes
39a2(khri brgyad): pa'i bsod nams bya ba'i dngos po bla na med pa yang dag par rdzogs pa'i byang chub tu yongs su bsngo bar bya ste/ gal te de ltar bsngos na/ bla na med pa yang dag par rdzogs pa'i byang chub tu yongs su bsngos pa yin no/ /byang chub sems dpa' byams pas/ gnas brtan rab
39a3(khri brgyad): 'byor la 'di skad ces smras so/ /btsun pa rab 'byor theg pa la gsar du yang dag par zhugs pa'i byang chub sems dpa' sems dpa' chen pos bstan pa 'di thos na skrag ste/ dngang zhing dngang par mi 'gyur grang / btsun pa rab 'byor theg pa la gsar du yang dag par zhugs
39a4(khri brgyad): pa'i byang chub sems dpa' sems dpa' chen pos dge ba'i rtsa ba de dag kyang ji ltar bla na med pa yang dag par rdzogs pa'i byang chub tu yongs su bsngo bar bya/ rjes su yi rang ba'i mod las skyes pa'i bsod nams bya ba'i dngos po yongs su bzung ba yang / ji ltar bla na med pa yang dag
39a5(khri brgyad): par rdzogs pa'i byang chub tu yongs su bsngos par 'gyur/ rab 'byor gyis smras pa/ byams pa gal te theg pa la gsar du yang dag par zhugs pa'i byang chub sems dpa' sems dpa' chen po shes rab kyi pha rol tu phyin pa la spyod la/ shes rab kyi pha rol tu phyin pa de yang mi
39a6(khri brgyad): dmigs pa'i tshul gyis 'dzin gyi/ mtshan ma'i tshul gyis ma yin pa dang / de bzhin du bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa la
39a7(khri brgyad): spyod la/ sbyin pa'i pha rol tu phyin pa de yang mi dmigs pa'i tshul gyis 'dzin gyi/ mtshan ma'i tshul gyis ma yin pa dang / nang stong pa nyid la spyod la/ stong pa nyid de yang mi dmigs pa'i tshul gyis 'dzin gyi/ mtshan ma'i tshul gyis ma yin pa dang / dngos po med pa'i ngo bo nyid
39b1(khri brgyad): stong pa nyid kyi bar la spyod la/ dngos po med pa'i ngo bo nyid stong pa nyid de yang mi dmigs pa'i tshul gyis 'dzin gyi/ mtshan ma'i tshul gyis ma yin pa dang / byang chub kyi phyogs kyi chos sum cu rtsa bdun la spyod la/ byang chub kyi phyogs kyi chos sum cu rtsa bdun de dag kyang mi dmigs
39b2(khri brgyad): pa'i tshul gyis 'dzin gyi/ mtshan ma'i tshul gyis ma yin pa dang / stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad la spyod la/ de dag kyang mi dmigs pa'i tshul gyis 'dzin gyi/ mtshan ma'i tshul
39b3(khri brgyad): gyis ma yin no/ /de ltar na shes rab kyi pha rol tu phyin pa la mos pa mang bar 'gyur/ bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa la mos pa mang
39b4(khri brgyad): bar 'gyur/ nang stong pa nyid la mos pa mang bar 'gyur/ dngos po med pa'i ngo bo nyid stong pa nyid kyi bar la mos pa mang bar 'gyur/ byang chub kyi phyogs kyi chos sum cu rtsa bdun la mos pa mang bar 'gyur/ stobs bcu dang / mi 'jigs pa bzhi dang / so so yang dag par rig pa
39b5(khri brgyad): bzhi dang / sangs rgyas kyi chos ma 'dres pa bco brgyad la mos pa mang bar 'gyur zhing / dge ba'i bshes gnyen gyis kyang yongs su zin par 'gyur te/ dge ba'i bshes gnyen de dag kyang de la shes rab kyi pha rol tu phyin pa 'di nyid dang / sbyin pa'i pha rol tu phyin pa'i bar du don dang
39b6(khri brgyad): bcas/ tshig 'bru dang bcas pa ston te/ ci nas kyang byang chub sems dpa'i skyon med par zhugs kyi bar du shes rab kyi pha rol tu phyin pa dang 'bral bar mi 'gyur ba dang / de bzhin du byang chub sems dpa'i skyon med par zhugs kyi bar du pha rol tu phyin pa thams cad kyi bar dang 'bral bar mi
39b7(khri brgyad): 'gyur ba dang / stong pa nyid thams cad dang / byang chub kyi phyogs kyi chos sum cu rtsa bdun dang / stobs dang / mi 'jigs pa dang / so so yang dag par rig pa dang / sangs rgyas kyi chos ma 'dres pa bco brgyad kyi bar dag dang yang 'bral bar mi 'gyur ba de lta bur yang ston to/ /
40a1(khri brgyad): bdud kyi las rnams kyang ston te/ des bdud kyi las de dag thos na 'grib par yang mi 'gyur 'phel bar yang mi 'gyur ro/ /de ci'i phyir zhe na/ 'di ltar bdud kyi las de dag rang bzhin gyis mi dmigs pa'i phyir ro/ /de ni byang chub sems dpa'i skyon med par
40a2(khri brgyad): zhugs kyi bar du sangs rgyas bcom ldan 'das rnams dang yang 'bral bar mi 'gyur zhing de dag la yang dge ba'i rtsa skyed par 'gyur te/ dge ba'i rtsa ba de dag gis kyang byang chub sems dpa'i rigs yongs su 'dzin par 'gyur ro/ /bla na med pa yang dag par rdzogs pa'i byang chub mngon
40a3(khri brgyad): par rdzogs par sangs rgyas kyi bar du/ byang chub sems dpa'i rigs de dang yang 'bral bar mi 'gyur ro/ /byams pa gzhan yang theg pa la gsar du yang dag par zhugs pa'i byang chub sems dpa' sems dpa' chen pos sangs rgyas bcom ldan 'das lam gyi rgyun bcad pa/ spros
40a4(khri brgyad): pa dang srid par khrid pa'i rgyun bcad pa/ tshig gi lam chad pa/ khur bor ba tsher ma bsal ba/ srid par kun tu sbyor ba bcad pa/ mnyam pa nyid kyi ye shes kyis rnam par grol ba'i de bzhin gshegs pa dgra bcom pa yang dag par rdzogs pa'i sangs rgyas phyogs bcu'i 'jig rten gyi
40a5(khri brgyad): khams dpag tu med/ grangs med pa dag na bzhugs te/ 'tsho zhing gzhes pa gang yin pa de dag dang / sangs rgyas bcom ldan 'das de dag gi nyan thos rnams kyi bsod nams mngon par 'du byed pa gang yin pa dang / de dag la gang dag gis dge ba'i rtsa ba bskyed pa dag dang /
40a6(khri brgyad): rgyal rigs shing sA la chen po lta bu rnams dang / bram ze'i rigs shing sA la chen po lta bu rnams dang / khyim bdag gi rigs shing sA la chen po lta bu rnams dang / rgyal chen bzhi'i ris kyi lha rnams dang / gnas gtsang ma'i ris kyi lha rnams kyi bar dag gi phyir dge ba'i rtsa ba
40a7(khri brgyad): bskyed pa gang yin pa de dag thams cad mngon par bsdus nas/ gcig tu brtul cing gzhal te/ rjes su yi rang ba'i mchog gis rjes su yi rang bar bya'o/ /rjes su yi rang ba phul du byung ba dang / gtso bo dang / rab dang / rab mchog dang / gya nom pas rjes su yi rang
40b1(khri brgyad): nas/ rjes su yi rang ba'i mod las skyes pa'i dge ba'i rtsa ba bla na med pa yang dag par rdzogs pa'i byang chub tu yongs su bsngo bar bya'o/ /byams pas smras pa/ btsun pa rab 'byor gal te theg pa la gsar du yang dag par zhugs pa'i byang chub sems dpa' sems dpa' chen
40b2(khri brgyad): pos sangs rgyas bcom ldan 'das nyan thos kyi dge 'dun dang bcas pa de dag gi dge ba'i rtsa ba thams cad la bsams te/ rjes su yi rang ba'i mchog gis rjes su yi rang la/ rjes su yi rang ba gong na med pa'i bar gyis rjes su yi rang zhing / rjes su yi rang nas kyang bla na med pa
40b3(khri brgyad): yang dag par rdzogs pa'i byang chub tu yongs su sngo bar byed na/ byang chub sems dpa' sems dpa' chen po de 'du shes phyin ci log pa dang / sems phyin ci log pa dang / lta ba phyin ci log par ji ltar mi 'gyur/ rab 'byor gyis smras pa/ byams pa gal te byang chub sems dpa'
40b4(khri brgyad): sems dpa' chen pos sangs rgyas bcom ldan 'das nyan thos kyi dge 'dun dang bcas pa de dag la bsams te/ de la yang sangs rgyas su 'du shes par mi 'gyur zhing / dge ba'i rtsa bar 'du shes par mi 'gyur la/ sems gang gis yongs su bsngos pa'i sems de la yang sems
40b5(khri brgyad): su 'du shes par mi 'gyur te/ de ltar bsngos na/ byang chub sems dpa'i 'du shes phyin ci log par mi 'gyur/ sems phyin ci log par mi 'gyur/ lta ba phyin ci log par mi 'gyur ro/ /gal te byang chub sems dpas sangs rgyas bcom ldan 'das de dag dang / dge ba'i
40b6(khri brgyad): rtsa ba de dag la bsams shing mtshan mar 'dzin te/ mtshan mar bzung nas rjes su yi rang zhing / bla na med pa yang dag par rdzogs pa'i byang chub tu sngo bar byed na/ de ltar sngon ni 'du shes dang / sems dang / lta ba phyin ci log par 'gyur ro/ /gal te byang chub sems dpas sangs
40b7(khri brgyad): rgyas bcom ldan 'das de dag dang / dge ba'i rtsa ba de dag dang / sems gang gis bsams pa de dag de bzhin du zad pa la zad do zhes bya ba dang / zad pa gang yin pa de yang yongs su sngo bar mi nus pa dang / sems gang gis yongs su bsngos pa'i sems de yang de'i chos nyid yin
41a1(khri brgyad): pa dang / gang du yongs su bsngos pa de yang de'i chos nyid yin par de ltar shes te/ gal te de ltar bsngos na/ 'thun par yongs su sngo ba yin te/ yang dag par yongs su sngo ba yin zhing mi 'thun par yongs su sngo ba ma yin la/ log par yongs su sngo ba ma
41a2(khri brgyad): yin te/ byang chub sems dpa' sems dpa' chen pos de ltar yongs su bsngo bar bya'o/ /gal te byang chub sems dpa' sems dpa' chen pos 'das pa dang / ma byon pa dang / da ltar byung ba'i sangs rgyas bcom ldan 'das rnams las so so'i skye bo gang dag gis dge ba'i rtsa ba bskyed
41a3(khri brgyad): pa dag dang chos bstan pa thos pa gang yin pa dag dang / de dag la lha dang / klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang / lto 'phye chen po gang dag gis dge ba'i rtsa ba bskyed pa dag dang / rgyal rigs shing sA la chen po lta bu
41a4(khri brgyad): rnams dang / bram ze'i rigs shing sA la chen po lta bu rnams dang / khyim bdag gi rigs shing sA la chen po lta bu rnams dang / rgyal chen bzhi'i ris kyi lha rnams kyis chos thos shing / dge ba'i rtsa ba yang bskyed pa dag dang / bla na med pa yang dag par rdzogs pa'i byang chub tu
41a5(khri brgyad): yang sems bskyed pa de dag thams cad yongs su bsdus nas/ gcig tu brtul cing gzhal te/ rjes su yi rang ba'i mchog gis rjes su yi rang ba dang / rjes su yi rang ba phul du byung ba dang / gtso bo dang / rab dang / rab mchog dang / gya nom pas rjes su yi rang ba dang /
41a6(khri brgyad): rjes su yi rang ba mnyam pa med pa dang / mi mnyam pa dang mnyam pas rjes su yi rang ste/ rjes su yi rang nas kyang de dag thams cad bla na med pa yang dag par rdzogs pa'i byang chub tu yongs su bsngo bar byed de/ gal te chos de dag ni zad pa dang / 'gag pa dang / med pa dang /
41a7(khri brgyad): rnam par gyur pa yin la/ gang du yongs su bsngo ba'i chos de yang rang bzhin gyis stong ngo zhes de ltar yang dag par shes te/ gal te de ltar yongs su bsngo na/ bla na med pa yang dag par rdzogs pa'i byang chub tu yongs su bsngo pa yin no/ /gal te chos rnams kyis chos rnams
41b1(khri brgyad): yongs su sngo bar mi byed de/ de ci'i phyir zhe na/ 'di ltar chos thams cad ni rang bzhin gyis stong pa'i phyir ro zhes bya bar de ltar yang dag par shes la gal te de ltar yongs su sngo na/ bla na med pa yang dag par rdzogs pa'i byang chub tu yongs su bsngos pa yin no/ /byang chub
41b2(khri brgyad): sems dpa' shes rab kyi pha rol tu phyin pa la de ltar spyod pa dang / bsam gtan dang / brtson 'grus dang / bzod pa dang / tshul khrims dang / sbyin pa'i pha rol tu phyin pa la spyod pa'i 'du shes phyin ci log pa dang / sems phyin ci log pa dang / lta ba phyin ci log par mi 'gyur ro/ /
41b3(khri brgyad): de ci'i phyir zhe na/ 'di ltar yongs su bsngo ba de dag dang / dge ba'i rtsa ba de dag dang / byang chub de dang / sems de la mngon par zhen pa med cing / gang du mngon par zhen pa de yang yang dag par rjes su mi mthong ba'i phyir te/ de ni byang chub sems dpa' sems dpa' chen po'i bla na
41b4(khri brgyad): med pa yang dag par rdzogs pa'i byang chub tu yongs su bsngo ba yin no/ /gal te byang chub sems dpa' sems dpa' chen pos bsod nams bya ba'i dngos po mngon par 'du byed pa de/ phung po dang / khams dang / skye mched rnams kyis dben par yang dag par shes shing / shes
41b5(khri brgyad): rab kyi pha rol tu phyin pas dben par yang dag par shes/ bsam gtan dang / brtson 'grus dang / bzod pa dang / tshul khrims dang / sbyin pa'i pha rol tu phyin pas dben par yang dag par shes/ nang stong pa nyid dang / dngos po med pa'i ngo bo nyid stong pa nyid kyi bar gyis
41b6(khri brgyad): dben par yang dag par shes/ byang chub kyi phyogs kyi chos sum cu rtsa bdun po dag gis dben par yang dag par shes/ stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad po dag gis dben par yang
41b7(khri brgyad): dag par shes na/ de ltar na byang chub sems dpa' sems dpa' chen pos bsod nams bya ba'i dngos po bla na med pa yang dag par rdzogs pa'i byang chub tu yongs su bsngos pa yin no/ /gal te byang chub sems dpa' rjes su yi rang ba'i mod las skyes pa'i bsod nams bya ba'i dngos po ni/
42a1(khri brgyad): rjes su yi rang ba'i mod las skyes pa'i bsod nams bya ba'i dngos po'i rang bzhin gyis dben par yang dag par shes shing / sangs rgyas bcom ldan 'das de dag kyang / sangs rgyas kyi rang bzhin gyis dben pa dang / dge ba'i rtsa ba rnams kyang dge ba'i rtsa ba'i
42a2(khri brgyad): rang bzhin gyis dben pa dang / mngon par 'du byed pa yang mngon par 'du byed pa'i rang bzhin gyis dben pa dang / byang chub kyi sems kyang byang chub kyi sems kyi rang bzhin gyis dben pa dang / yongs su sngo ba'i sems kyang yongs su sngo ba'i sems kyi rang bzhin gyis dben pa dang /
42a3(khri brgyad): byang chub kyang byang chub kyi rang bzhin gyis dben pa dang / shes rab kyi pha rol tu phyin pa yang shes rab kyi pha rol tu phyin pa'i rang bzhin gyis dben pa dang / de bzhin du bsam gtan dang / brtson 'grus dang / bzod pa dang / tshul khrims dang / sbyin pa'i pha rol tu phyin pa yang sbyin
42a4(khri brgyad): pa'i pha rol tu phyin pa'i rang bzhin gyis dben pa dang / nang stong pa nyid dang / dngos po med pa'i ngo bo nyid stong pa nyid kyi bar yang nang stong pa nyid dang / dngos po med pa'i ngo bo nyid stong pa nyid kyi bar gyi rang bzhin gyis dben pa dang / byang chub kyi phyogs kyi chos sum cu rtsa bdun dang /
42a5(khri brgyad): stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa bco brgyad po dag kyang sangs rgyas kyi chos kyi rang bzhin gyis dben par yang dag par shes na/ byang chub sems dpa' sems dpa' chen pos shes rab kyi pha
42a6(khri brgyad): rol tu phyin pa dben pa la de ltar spyod par bya ste/ de ni byang chub sems dpa' sems dpa' chen po'i shes rab kyi pha rol tu phyin pa yin no/ /gzhan yang byang chub sems dpa' sems dpa' chen po sangs rgyas bcom ldan 'das yongs su mya ngan las 'das pa de dag gi dge ba'i rtsa ba de
42a7(khri brgyad): dag yang dag par rjes su dran pas/ 'di ltar yongs su bsngo bar bya ste/ gang gis yongs su bsngo ba'i sems de ni yongs su sngo ba de ji lta ba de kho na bzhin te/ de'i rang bzhin can dang / de'i ngo bo nyid yin par gal te de ltar yang dag par shes nas/ bla na med pa yang dag
42b1(khri brgyad): par rdzogs pa'i byang chub tu yongs su bsngos pa yin te/ de ltar yongs su sngo ba ni 'du shes phyin ci log pa ma yin/ sems phyin ci log pa ma yin/ lta ba phyin ci log pa ma yin no/ /gal te byang chub sems dpa' sems dpa' chen po shes rab kyi pha rol tu phyin pa la spyod
42b2(khri brgyad): pas/ sangs rgyas bcom ldan 'das de dag gi dge ba'i rtsa ba de dag mtshan ma'i tshul gyis shes na/ bla na med pa yang dag par rdzogs pa'i byang chub tu yongs su sngo ba ma yin no/ /gal te 'das pa'i sangs rgyas bcom ldan 'das yongs su mya ngan las 'das pa/ mtshan ma med pa
42b3(khri brgyad): yul ma yin pa gang yin pa de dag 'di ltar dran par byas shing / mtshan mar 'dzin par byed na/ dge ba'i rtsa ba de dag bla na med pa yang dag par rdzogs pa'i byang chub tu yongs su bsngos pa ma yin te/ de ltar na de ni 'du shes phyin ci log pa dang / sems phyin ci log pa dang / lta ba phyin
42b4(khri brgyad): ci log pa yin no/ /gal te sangs rgyas bcom ldan 'das de dag dang / dge ba'i rtsa ba de dag dang / mngon par 'du byed pa de dag dang / sems bskyed pa de dag shes par mi byed cing / mtshan mar mi 'dzin na/ dge ba'i rtsa ba de dag bla na med pa yang dag par rdzogs pa'i byang chub
42b5(khri brgyad): tu yongs su bsngos pa yin te/ de ltar na byang chub sems dpa' sems dpa' chen po de 'du shes phyin ci log pa ma yin/ sems phyin ci log pa ma yin/ lta ba phyin ci log pa ma yin no/ /byams pas smras pa/ btsun pa rab 'byor byang chub sems dpa' sems dpa' chen
42b6(khri brgyad): po mtshan mar yang mi 'dzin la/ yongs su sngo bar yang byed pa ji lta bu yin/ rab 'byor gyis smras pa/ byang chub sems dpa' sems dpa' chen pos shes rab kyi pha rol tu phyin pa 'di la thabs la mkhas pa de dag bslabs pas/ de'i phyir byang chub sems dpa' sems dpa'
42b7(khri brgyad): chen po ni shes rab kyi pha rol tu phyin pa la thabs la mkhas par rig par bya ste/ shes rab kyi pha rol tu phyin pa la ma brten par ni bsod nams bya ba'i dngos po yongs su bsngo bar yang mi nus so/ /byams pas smras pa/ btsun pa rab 'byor shes rab kyi pha rol tu phyin pa la ni sangs
43a1(khri brgyad): rgyas bcom ldan 'das de dag dang / dge ba'i rtsa ba de dag dang / mngon par 'du byed pa de dag dang / bla na med pa yang dag par rdzogs pa'i byang chub tu yongs su sngo ba gang yin pa'i sems bskyed pa de dag kyang med pa yin na/ 'di skyon du mi 'gyur ram/
43a2(khri brgyad): de la byang chub sems dpa' sems dpa' chen po shes rab kyi pha rol tu phyin pa la spyod pa des ni 'di ltar rnam par brtag par bya ste/ sku de dag dang / dge ba'i rtsa ba de dag dang / mngon par 'du mdzad pa de dag ni 'gags pa yin na/ 'on kyang mtshan mar bzung nas rnam par rtog par
43a3(khri brgyad): byed de/ sangs rgyas bcom ldan 'das de dag dang / dge ba'i rtsa ba de dag dang / mngon par 'du mdzad pa de dag dang / sems bskyed pa de dag mtshan mar bzung nas/ rnam par rtog par byed do/ /de bzhin gshegs pa dgra bcom pa yang dag par rdzogs pa'i sangs
43a4(khri brgyad): rgyas rnams kyis ni/ de ltar mtshan ma'i tshul gyis yongs su sngo ba la rjes su yi rang bar gnang bar mi mdzad do/ /de ci'i phyir zhe na/ sangs rgyas bcom ldan 'das yongs su mya ngan las 'das pa dag mtshan mar 'dzin cing rnam par brtags nas/ dmigs pa gang yin pa de
43a5(khri brgyad): nyid de'i dmigs pa chen po yin pa'i phyir ro/ /de bas na byang chub sems dpa' sems dpa' chen po dge ba'i rtsa ba de dag yongs su sngo bar 'dod pas ni dmigs nas mtshan mar bzung ste/ yongs su bsngo bar mi bya'o/ /dmigs pa'i 'du shes dang / mtshan ma'i 'du shes
43a6(khri brgyad): kyis yongs su sngo ba ni/ de bzhin gshegs pa dgra bcom pa yang dag par rdzogs pa'i sangs rgyas rnams kyis don che bar ma gsungs so/ /de ci'i phyir zhe na/ bsngo ba de ni dug dang bcas pa/ zug rngu dang bcas pa yin pa'i phyir ro/ /'di lta ste dper na/ kha zas
43a7(khri brgyad): bsod pa/ dug dang sbyar ba/ kha dog dang / dri dang ldan pa de la byis pa'i rang bzhin can gyi mis bza' bar bsams nas/ des de za ba na kha dog dang dris kyang dga' bar byed la/ zhu ba'i tshe ni sdug bsngal ba'i rnam par smin par 'gyur ro/ /de bzhin du 'di la kha cig log par
43b1(khri brgyad): zin pa dang / log par shes pa dang / log par bslabs pas/ don ma rtogs te/ khong du ma chud par 'di skad du/ rigs kyi bu khyod tshur shog /'das pa dang / ma byon pa dang / da ltar byung ba'i sangs rgyas bcom ldan 'das rnams kyi thugs dang po bskyed pa nas bzung ste/
43b2(khri brgyad): bla na med pa yang dag par rdzogs pa'i byang chub tu mngon par rdzogs par sangs rgyas pa'i bar dang / phung po'i lhag ma med pa'i mya ngan las 'das pa'i dbyings su yongs su mya ngan las 'das pa'i bar dang / ji srid du dam pa'i chos nub par ma gyur pa'i bar der shes rab kyi pha rol tu phyin
43b3(khri brgyad): pa la spyad pas/ dge ba'i rtsa ba mngon par 'du mdzad pa gang yin pa rnams dang / de bzhin du bsam gtan dang / brtson 'grus dang / bzod pa dang / tshul khrims dang / sbyin pa'i pha rol tu phyin pa la spyad pas/ dge ba'i rtsa ba mngon par 'du mdzad pa gang yin pa rnams
43b4(khri brgyad): dang / bsam gtan bzhi dang ldan pa dang / tshad med pa bzhi dang / gzugs med pa'i snyoms par 'jug pa bzhi dang / byang chub kyi phyogs kyi chos sum cu rtsa bdun dang / de bzhin gshegs pa'i stobs bcu dang / mi 'jigs pa dang / so so yang dag par rig pa dang
43b5(khri brgyad): ldan pa'i dge ba'i rtsa ba mngon par 'du mdzad pa rnams dang / sangs rgyas kyi chos ma 'dres pa bco brgyad dang ldan pa'i dge ba'i rtsa ba mngon par 'du mdzad pa rnams dang / dge ba'i rtsa ba mngon par 'du mdzad pa gang dag gis/ sangs rgyas kyi zhing rnams yongs su dag par
43b6(khri brgyad): mdzad cing / sems can rnams yongs su smin par mdzad pa dag dang / sangs rgyas bcom ldan 'das de dag gi tshul khrims kyi phung po dang / ting nge 'dzin gyi phung po dang / shes rab kyi phung po dang / rnam par grol ba'i phung po dang / rnam par grol ba'i ye shes gzigs
43b7(khri brgyad): pa'i phung po gang yin pa dag dang / rnam pa thams cad mkhyen pa nyid kyi ye shes kyi bar dang / bsnyel ba mi mnga' ba'i chos nyid dang / rtag tu btang snyoms la gnas pa dang / de dag gi nyan thos kyi theg pa pa dag gis de dag la dge ba'i rtsa ba bskyed pa gang yin pa dag dang /
44a1(khri brgyad): rang sangs rgyas rnams lung bstan pa gang yin pa dag dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po gang dag gi de dag la dge ba'i rtsa ba mngon par 'dus byas pa de dag thams cad
44a2(khri brgyad): yongs su bsdus nas gcig tu brtul cing gzhal te/ bla na med pa yang dag par rdzogs pa'i byang chub tu yongs su sngos shig ces ston par byed de/ de ltar des yongs su bsngo ba mtshan ma'i tshul dang / dmigs pa'i tshul gyis yongs su bsngos pa ni 'di lta ste/ kha zas dug can
44a3(khri brgyad): bzhin du dug nyid du 'gyur ro/ /dmigs par lta ba'i sngo ba ni sngo bar yang mi 'gyur ro/ /de ci'i phyir zhe na/ dmigs pa de ni dug dang bcas pa/ mtshan ma dang bcas pa/ rgyu dang bcas pa/ rkyen dang bcas pa yin pa'i phyir ro/ /de ltar bsngos pas ni de bzhin gshegs pa
44a4(khri brgyad): la skur pa btab pa yin te/ de bzhin gshegs pas gsungs pa bzhin du smra ba yang ma yin la chos smra ba yang ma yin no zhes brtag par bya'o/ /de la rigs kyi bu'am rigs kyi bu mo byang chub sems dpa'i theg pa pa dag gis ni 'di ltar bslab par bya ste/ 'das pa dang /
44a5(khri brgyad): ma byon pa dang / da ltar byung ba'i sangs rgyas bcom ldan 'das rnams kyi dge ba'i rtsa ba dag la ji ltar rjes su yi rang nas/ yongs su bsngo bar bya/ thugs dang po bskyed pa nas bzung ste/ nyan thos kyi dge 'dun dang bcas pa rnams phung po'i lhag ma med pa'i mya ngan las
44a6(khri brgyad): 'das pa'i dbyings su yongs su mya ngan las 'das pa'i bar dang / ji srid du dam pa'i chos gnas pa'i bar der shes rab kyi pha rol tu phyin pa la spyod pa'i dge ba'i rtsa ba mngon par 'du mdzad pa gang yin pa rnams dang / rnam pa thams cad mkhyen pa nyid brnyes pa'i bar dang /
44a7(khri brgyad): lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po dag gis dge ba'i rtsa ba skyed pa'i bar dag la ji ltar rjes su yi rang nas/ yongs su bsngo bar bya/ dge ba'i rtsa ba de dag ji ltar yongs su bsngos na/
44b1(khri brgyad): bla na med pa yang dag par rdzogs pa'i byang chub tu yongs su bsngos par 'gyur zhe na/ rigs kyi bu'am rigs kyi bu mo theg pa chen po pa shes rab kyi pha rol tu phyin pa 'di la spyod cing / de bzhin gshegs pa la skur pa gdab par mi 'dod pas ni/ 'di skad du yongs su
44b2(khri brgyad): bsngo bar bya ste/ de bzhin gshegs pa dgra bcom pa yang dag par rdzogs pa'i sangs rgyas rnams kyis sangs rgyas kyi ye shes bla na med pas dge ba'i rtsa ba de dag ji ltar thugs su chud pa dang / rang bzhin gang yin pa dang / ngo bo nyid gang yin pa dang / mtshan nyid
44b3(khri brgyad): gang yin pa dang / chos nyid gang gis yod pa de bzhin du bdag kyang rjes su yi rang ngo / /sangs rgyas bcom ldan 'das de dag gis ji ltar thugs su chud pa de bzhin du bdag gis kyang bla na med pa yang dag par rdzogs pa'i byang chub tu yongs su bsngo'o zhes rigs kyi bu'am
44b4(khri brgyad): rigs kyi bu mo theg pa chen po pas dge ba'i rtsa ba rnams bla na med pa yang dag par rdzogs pa'i byang chub tu de ltar yongs su bsngo bar bya'o/ /de ltar yongs su bsngos na/ de bzhin gshegs pa la yang skur pa btab par mi 'gyur la/ de bzhin gshegs pas gsungs pa bzhin du
44b5(khri brgyad): smra ba dang / chos smra bar yang 'gyur ro/ /de ltar na byang chub sems dpa' sems dpa' chen po de'i yongs su bsngo ba dug med pa yin no zhes bslab par bya'o/ /gzhan yang rigs kyi bu'am rigs kyi bu mo theg pa chen po la yang dag par zhugs pa shes rab kyi pha
44b6(khri brgyad): rol tu phyin pa la spyod pas/ dge ba'i rtsa ba de dag 'di ltar yongs su bsngo bar bya ste/ 'di ltar gzugs ni 'dod pa'i khams dang / gzugs kyi khams dang / gzugs med pa'i khams su gtogs pa ma yin no/ /tshor ba dang / 'du shes dang / 'du byed rnams
44b7(khri brgyad): dang / rnam par shes pa ni 'dod pa'i khams dang / gzugs kyi khams dang / gzugs med pa'i khams su gtogs pa ma yin no/ /de bzhin du khams rnams dang / skye mched rnams dang / shes rab kyi pha rol tu phyin pa yang 'dod pa'i khams dang / gzugs kyi
45a1(khri brgyad): khams dang / gzugs med pa'i khams su gtogs pa ma yin no/ /de bzhin du bsam gtan dang / brtson 'grus dang / bzod pa dang / tshul khrims dang / sbyin pa'i pha rol tu phyin pa yang 'dod pa dang / gzugs dang / gzugs med pa'i
45a2(khri brgyad): khams su gtogs pa ma yin te/ ma gtogs pa gang yin pa de ni 'das pa yang ma yin/ ma 'ongs pa yang ma yin/ da ltar byung ba yang ma yin no/ /de bzhin du nang stong pa nyid dang / dngos po med pa'i ngo bo nyid stong pa nyid kyi bar du 'dod pa dang / gzugs dang /
45a3(khri brgyad): gzugs med pa'i khams su gtogs pa ma yin no/ /byang chub kyi phyogs kyi chos sum cu rtsa bdun 'dod pa dang / gzugs dang / gzugs med pa'i khams su gtogs pa ma yin no/ /stobs bcu dang / mi 'jigs pa rnams dang / so so yang dag par rig pa rnams
45a4(khri brgyad): dang / sangs rgyas kyi chos ma 'dres pa bco brgyad 'dod pa dang / gzugs dang / gzugs med pa'i khams su gtogs pa ma yin no/ /de bzhin du de bzhin nyid dang / ma nor ba de bzhin nyid dang / gzhan ma yin pa de bzhin nyid dang / chos nyid dang / chos gnas pa
45a5(khri brgyad): nyid dang / chos mi 'gyur ba nyid dang / yang dag pa'i mtha' dang / bsam gyis mi khyab pa'i dbyings dang / tshul khrims dang / ting nge 'dzin dang / shes rab dang / rnam par grol ba dang / rnam par grol ba'i ye shes gzigs pa rnams dang / rnam pa thams cad mkhyen
45a6(khri brgyad): pa nyid dang / bsnyel ba mi mnga' ba'i chos nyid dang / rtag tu btang snyoms la gnas pa/ 'dod pa dang / gzugs dang / gzugs med pa'i khams su gtogs pa ma yin te/ ma gtogs pa gang yin pa de ni 'das pa yang ma yin/ ma 'ongs pa yang ma yin/ da ltar
45a7(khri brgyad): byung ba yang ma yin no/ /de ci'i phyir zhe na/ de ni de ltar gtogs pa ma yin pa nyid kyi phyir ma gtogs so/ /de bzhin du yongs su bsngo ba yang gtogs pa ma yin no/ /chos gang la yongs su bsngo ba'i chos de dag kyang gtogs pa ma yin no/ /yongs su bsngo ba gang yin pa de
45b1(khri brgyad): yang gtogs pa ma yin no/ /sangs rgyas bcom ldan 'das de dag kyang gtogs pa ma yin no/ /dge ba'i rtsa ba de dag kyang gtogs pa ma yin no/ /nyan thos dang rang sangs rgyas de dag kyang gtogs pa ma yin no/ /de dag gi dge ba'i rtsa ba de dag kyang 'dod pa dang /
45b2(khri brgyad): gzugs dang / gzugs med pa'i khams su gtogs pa ma yin te/ ma gtogs pa gang yin pa de ni 'das pa yang ma yin/ ma 'ongs pa yang ma yin/ da ltar byung ba yang ma yin no zhes yongs su bsngo bar bya/ byang chub sems dpa' shes rab kyi pha rol tu phyin pa la
45b3(khri brgyad): spyod pas/ gal te 'di ltar shes te/ gzugs gang yin pa de ni 'dod pa'i khams dang / gzugs kyi khams dang / gzugs med pa'i khams su gtogs pa ma yin no/ /de bzhin du tshor ba dang / 'du shes dang / 'du byed rnams dang / rnam par shes pa 'dod pa'i
45b4(khri brgyad): khams dang / gzugs kyi khams dang / gzugs med pa'i khams su gtogs pa ma yin no/ /de bzhin du khams rnams dang / skye mched rnams 'dod pa'i khams dang / gzugs kyi khams dang / gzugs med pa'i khams su gtogs pa ma yin te/ ma gtogs
45b5(khri brgyad): pa gang yin pa de ni 'das pa yang ma yin/ ma 'ongs pa yang ma yin/ da ltar byung ba yang ma yin te/ de ni mtshan ma'i tshul lam/ dmigs pa'i tshul gyis yongs su bsngo bar mi nus so/ /de ci'i phyir zhe na/ de la ni rang bzhin med de/ gang la rang bzhin med pa de ni
45b6(khri brgyad): dngos po med pa ste/ dngos po med pa ni dngos po med pas yongs su bsngo bar mi nus so/ /tshor ba dang / 'du shes dang / 'du byed rnams dang / rnam par shes pa dang / khams rnams dang / skye mched rnams kyang de bzhin no/ /sbyin pa'i pha rol tu phyin pa dang / tshul
45b7(khri brgyad): khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa yang de bzhin no/ /nang stong pa nyid dang / dngos po med pa'i ngo bo nyid stong pa nyid kyi bar du
46a1(khri brgyad): yang de bzhin no/ /byang chub kyi phyogs kyi chos sum cu rtsa bdun dang / stobs rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa bco brgyad dang / rnam pa thams cad mkhyen pa nyid
46a2(khri brgyad): dang / bsnyel ba mi mnga' ba'i chos nyid dang / rtag tu btang snyoms la gnas pa yang de bzhin du 'dod pa'i khams su gtogs pa ma yin/ gzugs kyi khams su gtogs pa ma yin/ gzugs med pa'i khams su gtogs pa ma yin te/ ma gtogs pa gang
46a3(khri brgyad): yin pa de ni 'das pa yang ma yin/ ma 'ongs pa yang ma yin/ da ltar byung ba yang ma yin no/ /gang 'das pa yang ma yin/ ma 'ongs pa yang ma yin/ da ltar byung ba yang ma yin pa de ni mtshan ma'i tshul dang / dmigs pa'i tshul gyis yongs su bsngo bar mi nus so/ /
46a4(khri brgyad): de ci'i phyir zhe na/ 'di ltar de la ni rang bzhin med de/ gang la rang bzhin med pa de ni dngos po med pa yin la/ dngos po med pa ni dngos po med pas yongs su bsngo bar mi nus pa'i phyir ro/ /zhes bya bar shes na/ de ltar na byang chub sems dpa'i bsngo ba de dug med pa yin no/ /
46a5(khri brgyad): rigs kyi bu'am rigs kyi bu mo theg pa chen po la yang dag par zhugs pa gang mtshan ma'i tshul dang / dmigs pa'i tshul gyis dge ba'i rtsa ba de dag yongs su sngo bar byed pa de ni dge ba'i rtsa ba de dag log par yongs su sngo ba yin te/ yang dag par yongs su sngo ba ma yin no/ /
46a6(khri brgyad): log par yongs su sngo ba la ni sangs rgyas bcom ldan 'das rnams kyis bsngags pa mi mdzad do/ /gang sangs rgyas bcom ldan 'das rnams kyis bsngags pa ma mdzad pa'i yongs su bsngo bas yongs su sngo ba de ni sbyin pa'i pha rol tu phyin pa yongs su rdzogs par mi byed do/ /tshul
46a7(khri brgyad): khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa yongs su rdzogs par mi byed do/ /gang pha rol tu phyin pa drug po dag yongs su rdzogs par mi
46b1(khri brgyad): byed pa de ni/ byang chub kyi phyogs kyi chos sum cu rtsa bdun yongs su rdzogs par mi byed do/ /nang stong pa nyid dang / dngos po med pa'i ngo bo nyid stong pa nyid kyi bar dang / stobs rnams dang / mi 'jigs pa rnams dang / so so yang dag par rig pa rnams dang / sangs
46b2(khri brgyad): rgyas kyi chos ma 'dres pa bco brgyad yongs su rdzogs par mi byed do/ /de ni sangs rgyas kyi zhing yongs su dag par mi byed do/ /sems can rnams yongs su smin par mi byed do/ /gang sangs rgyas kyi zhing yongs su dag par mi byed pa dang / sems can rnams yongs su smin
46b3(khri brgyad): par mi byed pa de ni/ bla na med pa yang dag par rdzogs pa'i byang chub tu mngon par rdzogs par 'tshang rgya bar mi 'gyur ro/ /de ci'i phyir zhe na/ 'di ltar de'i sngo ba ni dug dang bcas pa yin pa'i phyir ro/ /gzhan yang byang chub sems dpa' sems dpa' chen po shes rab kyi pha
46b4(khri brgyad): rol tu phyin pa la spyod pas/ 'di ltar brtag par bya ste/ sangs rgyas bcom ldan 'das de dag gis chos nyid 'dis dge ba'i rtsa ba yongs su bsngo bar bya'o zhes thugs su chud pa de lta bur bdag gis kyang de ltar chos nyid des bla na med pa yang dag par rdzogs pa'i byang chub tu yongs su bsngo
46b5(khri brgyad): bar bya'o/ /snyam du brtag par bya'o/ /de nas bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor legs so legs so/ /rab 'byor khyod kyis 'di ltar byang chub sems dpa' sems dpa' chen po rnams kyis yongs su bsngo ba'i phung po
46b6(khri brgyad): mtshan ma med pa'i tshul dang / dmigs pa med pa'i tshul dang / skye ba med pa'i tshul dang / 'byung ba med pa'i tshul dang / kun nas nyon mongs pa med pa'i tshul dang / rnam par byang ba med pa'i tshul dang / dngos po med pa'i ngo bo nyid kyi tshul dang / rang gi mtshan nyid stong pa nyid kyi
46b7(khri brgyad): tshul dang / chos kyi dbyings kyi tshul dang / de bzhin nyid kyi tshul dang / ma nor ba de bzhin nyid kyi tshul dang / gzhan ma yin pa de bzhin nyid kyi tshul gyis bstan pa ni legs so/ /rab 'byor gal te stong gsum gyi stong chen po'i 'jig rten gyis khams na/ sems can 'khod pa
47a1(khri brgyad): de dag thams cad kyi dge ba bcu'i las kyi lam rnams thob par gyur cing / bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi dang / mngon par shes ba lnga thob par gyur na/ rab 'byor 'di ji
47a2(khri brgyad): snyam du sems/ sems can de dag gzhi de las bsod nams mang du skyed snyam 'am/ rab 'byor gyis gsol pa/ bcom ldan 'das mang lags so/ /bde bar gshegs pa mang lags so/ /bcom ldan 'das kyis bka' stsal pa/ rab 'byor de bas na rigs
47a3(khri brgyad): kyi bu'am rigs kyi bu mo gang gis dge ba'i rtsa ba rnams gos pa med pas yongs su bsngos na/ de ches bsod nams mang du skyed do/ /rab 'byor rigs kyi bu'am rigs kyi bu mo de'i dge ba'i rtsa ba yongs su bsngo ba de lta bu de ni mchog ces bya/ phul du byung ba zhes bya/ gtso
47a4(khri brgyad): bo zhes bya/ rab ces bya/ rab mchog ces bya/ gya nom pa zhes bya/ bla na med pa zhes bya/ gong na med pa zhes bya'o/ /rab 'byor gzhan yang stong gsum gyi stong chen po'i 'jig rten gyi khams na sems can ji snyed 'khod pa de dag thams cad rgyun tu zhugs par gyur
47a5(khri brgyad): tam/ lan cig phyir 'ong ba'am/ phyir mi 'ong ba'am/ dgra bcom par gyur nas dgra bcom pa de dag thams cad la/ rigs kyi bu'am rigs kyi bu mo la la zhig gis/ ji srid 'tsho'i bar du gos dang / zas dang / mal cha dang / stan dang / na ba'i gsos sman
47a6(khri brgyad): dang / yo byad rnams kyis bsti stang du byed/ bla mar byed/ ri mor byed/ mchod pa byed na/ rab 'byor 'di ji snyam du sems/ rigs kyi bu'am rigs kyi bu mo de gzhi de las ches bsod nams mang du skyed snyam 'am/ rab 'byor gyis gsol pa/ bcom ldan 'das
47a7(khri brgyad): mang lags so/ /bde bar gshegs pa mang lags so/ /bcom ldan 'das kyis bka' stsal pa/ rab 'byor de bas na rigs kyi bu'am rigs kyi bu mo gang gis 'di ltar dge ba'i rtsa ba gos pa med pa'i yongs su bsngo bas yongs su bsngos na/ de ches bsod nams mang
47b1(khri brgyad): du skyed do/ /rab 'byor gzhan yang stong gsum gyi stong chen po'i 'jig rten gyi khams na sems can 'khod pa de dag thams cad rang sangs rgyas su gyur nas/ de dag thams cad la rigs kyi bu'am rigs kyi bu mo la la zhig gis ji srid 'tsho'i bar du gos dang / zas dang / mal cha
47b2(khri brgyad): dang / stan dang / na ba'i gsos sman dang / yo byad rnams kyis bsti stang du byed/ bla mar byed/ ri mor byed/ mchod pa byed na/ rab 'byor 'di ji snyam du sems/ rigs kyi bu'am rigs kyi bu mo de gzhi de las bsod nams ches mang du skyed snyam 'am/ rab 'byor
47b3(khri brgyad): gyis gsol pa/ bcom ldan 'das mang lags so/ /bde bar gshegs pa mang lags so/ /bcom ldan 'das kyis bka' stsal pa/ rab 'byor de bas ni/ rigs kyi bu'am rigs kyi bu mo gang gis 'di ltar dge ba'i rtsa ba rnams gos pa med pa'i yongs su
47b4(khri brgyad): bsngo bas yongs su bsngos na/ de ches bsod nams mang du skyed do/ /rab 'byor gzhan yang stong gsum gyi stong chen po'i 'jig rten gyi khams na/ sems can gang dag 'khod pa de dag thams cad bla na med pa yang dag par rdzogs pa'i byang chub la yang dag par zhugs
47b5(khri brgyad): par gyur la/ der byang chub sems dpa' de dag re re la yang shar phyogs kyi 'jig rten gyi khams gang gA'i klung gi bye ma snyed dag na/ sems can gang dag 'khod pa de dag thams cad kyis bskal pa gang gA'i klung gi bye ma snyed du/ gos dang / zas dang / mal cha
47b6(khri brgyad): dang / stan dang / na ba'i gsos sman dang / yo byad rnams kyis bsti stang du byed/ bla mar byed/ ri mor byed/ mchod pa byed cing bde ba'i yo byad thams cad kyis bkur stir byed de/ de bzhin du lho dang / nub dang / byang dang / phyogs mtshams rnams dang / steng
47b7(khri brgyad): dang / 'og gi phyogs kyi 'jig rten gyi khams gang gA'i klung gi bye ma snyed dag na/ sems can gang dag 'khod pa de dag thams cad kyis byang chub sems dpa' de dag las/ byang chub sems dpa' re re la yang bskal pa gang gA'i klung gi bye ma snyed du gos dang / zas dang / mal
48a1(khri brgyad): cha dang / stan dang / na ba'i gsos sman dang / yo byad rnams kyis bsti stang du byed/ bla mar byed/ ri mor byed/ mchod par byed cing bde ba'i yo byad thams cad kyis bkur stir byed na/ rab 'byor 'di ji snyam du sems/ rigs kyi bu'am rigs kyi bu
48a2(khri brgyad): mo de dag ches bsod nams mang du skyed snyam 'am/ rab 'byor gyis gsol pa/ bcom ldan 'das mang lags so/ /bde bar gshegs pa mang lags te/ dpag tu ma mchis/ grangs ma mchis/ tshad ma mchis lags so/ /bcom ldan 'das bsod nams
48a3(khri brgyad): bgyi ba'i dngos po de la ni dpe bgyi bar yang sla ba ma lags so/ /bcom ldan 'das gal te bsod nams bgyi ba'i dngos po de la gzugs mchis su lags na ni/ 'jig rten gyi khams gang gA'i klung gi bye ma snyed dag tu yang mi shong bar 'gyur lags so/ /de skad ces gsol
48a4(khri brgyad): pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor legs so legs so/ /rab 'byor gang khyod kyis de skad smras pa ni legs so/ /rab 'byor de bas na rigs kyi bu'am rigs kyi bu mo gang gis 'di ltar dge ba'i rtsa ba
48a5(khri brgyad): gos pa med pa'i yongs su bsngo bas/ bla na med pa yang dag par rdzogs pa'i byang chub tu yongs su sngo bar byed pa de/ ches bsod nams mang du skyed do/ /rab 'byor de ltar na rigs kyi bu'am rigs kyi bu mo de'i dge ba'i rtsa ba yongs su bsngo ba 'di ni mchog ces bya/ phul du
48a6(khri brgyad): byung ba zhes bya/ gtso bo zhes bya/ rab ces bya/ rab mchog ces bya/ gya nom pa zhes bya/ bla na med pa zhes bya/ gong na med pa zhes bya ste/ rab 'byor gos pa med pas bsngo ba'i bsod nams kyi phung po de la ni bsod nams kyi phung po snga ma des brgya'i char yang nye bar
48a7(khri brgyad): mi 'gro'o/ /stong gi cha dang / 'bum gyi cha dang / bye ba'i cha dang / bye ba brgya'i cha dang / bye ba phrag 'bum gyi cha dang / grangs dang / cha dang / bgrang ba dang / dpe dang / rgyur yang mi bzod do/ /de ci'i phyir zhe na/ 'di ltar rigs kyi bu'am rigs kyi bu mo de dag dmigs
48b1(khri brgyad): pa'i 'du shes dang ldan zhing dge ba bcu'i las kyi lam dang ldan pa dang / bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi dang / mngon par shes pa lnga dang ldan pa'i phyir ro/ /de ci'i phyir zhe na/ 'di ltar rigs kyi bu'am rigs
48b2(khri brgyad): kyi bu mo de dag ni dmigs pa'i 'du shes dang ldan zhing / gos dang / zas dang / mal cha dang / stan dang / na ba'i gsos sman dang / yo byad rnams kyis bsti stang du byed/ bla mar byed/ ri mor byed/ mchod pa byed cing / bde ba'i yo byad thams cad kyis bkur sti byed la/
48b3(khri brgyad): byang chub sems dpa' dmigs pa can gang yin pa de dag la bsti stang du byed/ bla mar byed/ ri mor byed/ mchod pa byed pa'i phyir ro/ /de nas rgyal chen bzhi'i ris kyi lha'i bu rnams kyi nang nas/ lha'i bu nyi khri thal mo sbyar te/ bcom ldan 'das la phyag 'tshal nas 'di skad ces gsol to/ /
48b4(khri brgyad): bcom ldan 'das kye ma byang chub sems dpa' sems dpa' chen po'i thabs la mkhas pas gos pa ma mchis pa'i tshul dang / dmigs pa ma mchis pa'i tshul dang / mtshan ma ma mchis pa'i tshul dang / bgyid pa ma mchis pa'i tshul gyis dge ba'i rtsa ba de dag bla na med pa yang dag par
48b5(khri brgyad): rdzogs pa'i byang chub tu yongs su sngo ba dang / ji ltar gnyis dang / gnyis su ma mchis par yang khas mi len pa de ltar yongs su sngo bar bgyid pa de ni yongs su bsngo ba chen po lags so/ /de nas lha'i dbang po brgya byin sum cu rtsa gsum pa'i lha'i bu rnams dang lhan cig tu/ lha'i
48b6(khri brgyad): me tog dang / bdug pa dang / spos dang / me tog phreng dang / byug pa dang / phye ma dang / na bza' dang / gdugs dang / rgyal mtshan dang / ba dan dag khyer te/ lha'i sil snyan dang / pheg rdob pa dang / rol mo'i sgra dag gis bcom ldan 'das la mchod pa byas nas tshig
48b7(khri brgyad): 'di skad ces gsol to/ /bcom ldan 'das byang chub sems dpa' sems dpa' chen po rnams kyi thabs la mkhas pa 'dis dmigs pa ma mchis pa'i tshul dang / gos pa ma mchis pa'i tshul dang / mtshan ma ma mchis pa'i tshul gyis dge ba'i rtsa ba de dag bla na med pa yang dag par
49a1(khri brgyad): rdzogs pa'i byang chub tu yongs su sngo ba dang / ji ltar gnyis dang / gnyis su ma mchis par yang khas mi len pa de ltar yongs su bsngo bar bgyis pa de ni yongs su bsngo ba chen po lags so/ /de nas tshangs rigs kyi lha'i bu bye ba khrag khrig phrag 'bum
49a2(khri brgyad): phrag du ma dag bcom ldan 'das ga la ba der dong ste lhags nas bcom ldan 'das kyi zhabs la mgo bos phyag 'tshal te/ bcom ldan 'das 'di ltar byang chub sems dpa' sems dpa' chen po shes rab kyi pha rol tu phyin pa dang thabs mkhas pas yongs su zin pa dag gong du smos pa'i
49a3(khri brgyad): byang chub sems dpa' sems dpa' chen po dang / rigs kyi bu'am rigs kyi bu mo dmigs pa can de dag gi dge ba'i rtsa ba de dag zil gyis gnon pa ni ngo mtshar lags so zhes sgra bsgrags shing dbyangs su brjod do/ /de bzhin du tshangs ris dang / tshangs pa'i mdun na 'don dang /
49a4(khri brgyad): tshangs 'khor dang / 'od chung dang / tshad med 'od dang / 'od gsal dang / dge chung dang / tshad med dge dang / dge rgyas dang / sprin med dang / bsod nams skyes dang / 'bras bu che ba dang / mi che ba dang / shin tu mthong dang / gya nom snang dang / mi gdung ba dang /
49a5(khri brgyad): 'og min gyi lha rnams kyang lha'i bu bye ba khrag khrig phrag 'bum phrag du ma dag dang lhan cig tu/ bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal nas bcom ldan 'das 'di ltar byang chub sems dpa' sems dpa' chen po
49a6(khri brgyad): shes rab kyi pha rol tu phyin pa dang / thabs la mkhas pas yongs su zin pa dag gong du smos pa'i byang chub sems dpa' sems dpa' chen po dang / rigs kyi bu'am rigs kyi bu mo dmigs pa la spyod pa de dag gi dge ba'i rtsa ba de dag zil gyis gnon pa ni ngo mtshar lags so
49a7(khri brgyad): zhes sgra brjod pa byas so/ /de nas bcom ldan 'das kyis/ rgyal chen bzhi'i ris kyi lha'i bu rnams dang / 'og min gyi lha'i bu'i bar dag la bka' stsal pa/ lha'i bu dag gal te stong gsum gyi stong chen po'i 'jig rten gyi khams na sems can gang dag 'khod pa de dag
49b1(khri brgyad): thams cad bla na med pa yang dag par rdzogs pa'i byang chub la yang dag par zhugs par gyur la/ de dag thams cad kyis 'das pa dang / ma byon pa dang / da ltar byung ba'i de bzhin gshegs pa dgra bcom pa yang dag par rdzogs pa'i sangs rgyas nyan thos kyi dge 'dun dang bcas pa
49b2(khri brgyad): rnams kyi dge ba'i rtsa ba gang yin pa thugs dang po bskyed pa nas bzung ste/ dam pa'i chos ji srid gnas pa'i bar der sangs rgyas bcom ldan 'das de dag dang / nyan thos de dag dang / rang sangs rgyas de dag dang / de dag las gzhan pa sems can thams cad kyi dge ba'i rtsa ba
49b3(khri brgyad): sbyin pa'i pha rol tu phyin pa las byung ba dang / tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa las byung ba dang / tshul khrims dang / ting nge 'dzin dang / shes rab dang / rnam par grol ba dang / rnam par grol ba'i
49b4(khri brgyad): ye shes mthong ba'i phung po dang / sangs rgyas kyi chos tshad med pa gzhan dag dang / de dag thams cad mngon par bsdus nas dmigs pa'i tshul gyis rjes su yi rang ste/ rjes su yi rang nas bla na med pa yang dag par rdzogs pa'i byang chub tu yongs su bsngos la/ rigs kyi
49b5(khri brgyad): bu'am rigs kyi bu mo gang zhig bla na med pa yang dag par rdzogs pa'i byang chub la yang dag par zhugs te/ des 'das pa dang / ma byon pa dang / da ltar byung ba'i sangs rgyas bcom ldan 'das nyan thos kyi dge 'dun dang / rang sangs rgyas dang bcas pa rnams kyi thugs dang po
49b6(khri brgyad): bskyed pa nas bzung ste/ dam pa'i chos ji srid gnas pa'i bar der/ sbyin pa'i pha rol tu phyin pa dang / shes rab kyi pha rol tu phyin pa'i bar dang / sangs rgyas kyi chos tshad med pa'i bar de dag thams cad mngon par bsdus nas/ mi dmigs pa'i tshul dang / gnyis su med
49b7(khri brgyad): pa'i tshul dang / mtshan ma med pa'i tshul dang / gos pa med pa'i tshul dang / byed pa med pa'i tshul gyis rjes su yi rang ba mchog gis rjes su yi rang ste/ rjes su yi rang nas bla na med pa yang dag par rdzogs pa'i byang chub tu yongs su sngo bar byed nas 'di ltar byang chub sems dpa'
50a1(khri brgyad): sems dpa' chen po rigs kyi bu'am rigs kyi bu mo de ni/ snga ma'i rigs kyi bu'am rigs kyi bu mo de dag pas ches bsod nams mang du skyed de/ snga ma'i dge ba'i rtsa ba de yang dge ba'i rtsa ba 'di'i brgya'i char yang nye bar mi 'gro ba nas rgyu'i bar du yang mi bzod do/ /byang
50a2(khri brgyad): chub sems dpa' sems dpa' chen pos mi dmigs pa'i tshul gyis bsngos pa gang yin pa de ni mchog ces bya ba nas/ gong na med pa zhes bya ba'i bar du 'gyur ro/ /rab 'byor gyis gsol pa/ bcom ldan 'das kyis 'di skad du/ 'di ltar rigs kyi bu'am rigs kyi bu mo de'i
50a3(khri brgyad): dge ba'i rtsa ba thams cad kyi rjes su yi rang ba dang / yongs su bsngo ba'i bar gyi bsod nams kyi phung po gcig tu brtul nas rjes su yi rang ba mchog gis rjes su yi rang ste/ rjes su yi rang ba gong na med pa'i bar dag gis rjes su yi rang bar byed pa zhes bka' stsal pa de la/
50a4(khri brgyad): bcom ldan 'das rjes su yi rang ba'i mchog dang / rjes su yi rang ba gong na ma mchis pa'i bar du ni ji lta bu lags/ bcom ldan 'das kyis bka' stsal pa/ rigs kyi bu'am rigs kyi bu mo de gang gi tshe/ 'das pa dang / ma byon pa dang / da ltar byung ba'i de bzhin
50a5(khri brgyad): gshegs pa dgra bcom pa yang dag par rdzogs pa'i sangs rgyas nyan thos dang bcas pa rnams dang / de dag gi rang sangs rgyas rnams dang / sems can thams cad kyi dge ba'i rtsa ba de dag mi 'dzin mi 'dor la/ rlom sems su mi byed cing brnyas par yang mi byed la/ mi dmigs
50a6(khri brgyad): shing de 'di snyam du 'di la chos 'ga' yang skye ba med/ 'gag pa med/ kun nas nyon mongs pa med/ rnam par byang ba med la/ chos de dag ni 'grib pa yang med/ 'phel ba yang med/ 'ong ba yang med/ 'gro ba yang med/ phung por gyur pa yang med do snyam du
50a7(khri brgyad): sems shing / rnam grangs des 'das pa dang / ma 'ongs pa dang / da ltar byung ba'i chos de dag gi de bzhin nyid dang / ma nor ba de bzhin nyid dang / gzhan ma yin pa de bzhin nyid dang / chos nyid dang / chos gnas pa nyid dang / chos skyon med pa nyid ji lta ba de bzhin du bdag rjes su
50b1(khri brgyad): yi rang ste/ rjes su yi rang nas/ bla na med pa yang dag par rdzogs pa'i byang chub tu yongs su sngo bar byed de/ de ltar yongs su sngo ba'i byang chub sems dpa' sems dpa' chen po'i rjes su yi rang ba mchog tu 'gyur ba nas/ rjes su yi rang ba gong na med pa'i bar du 'gyur ro/ /
50b2(khri brgyad): rab 'byor rjes su yi rang ba gzhan thams cad ni rjes su yi rang ba de'i brgya'i char yang nye bar mi 'gro ba nas/ rgyu'i bar du yang mi bzod do/ /rjes su yi rang ba 'di ni rjes su yi rang ba gzhan dag pas rjes su yi rang ba'i mchog ces bya ba nas/ gong na med pa zhes bya ba'i
50b3(khri brgyad): bar du 'gyur ro/ /rab 'byor gzhan yang rigs kyi bu'am rigs kyi bu mo theg pa la gsar du yang dag par zhugs pa dang / 'das pa dang / ma byon pa dang / da ltar byung ba'i de bzhin gshegs pa dgra bcom pa yang dag par rdzogs pa'i sangs rgyas nyan thos kyi dge 'dun dang
50b4(khri brgyad): bcas pa/ rang sangs rgyas dang bcas pa de dag gi thugs dang po bskyed pa nas bzung ste/ dam pa'i chos ji srid gnas pa'i bar der dge ba'i rtsa ba sbyin pa'i pha rol tu phyin pa dang ldan pa gang yin pa dang / tshul khrims dang / bzod pa dang / brtson 'grus dang /
50b5(khri brgyad): bsam gtan dang / shes rab kyi pha rol tu phyin pa dang ldan pa dang / sangs rgyas kyi chos tshad med pa dang ldan pa'i bar dang / de ma yin pa gzhan sems can thams cad kyi dge ba'i rtsa ba gang yin pa de dag thams cad la rjes su yi rang bar 'dod pa des ni/ 'di ltar rjes
50b6(khri brgyad): su yi rang bar bya ste/ rnam par grol ba ji lta ba bzhin du/ sbyin pa yang de bzhin no/ /rnam par grol ba ji lta ba bzhin du/ tshul khrims dang / bzod pa dang / brtson 'grus dang / bsam gtan yang de bzhin no/ /rnam par grol ba ji lta ba bzhin
50b7(khri brgyad): du shes rab kyi pha rol tu phyin pa yang de bzhin no/ /rnam par grol ba ji lta ba bzhin du gzugs dang / tshor ba dang / 'du shes dang / 'du byed rnams kyang de bzhin no/ /rnam par shes pa yang de bzhin no/ /rnam par grol ba ji lta ba bzhin du nang stong pa nyid dang / dngos po med
51a1(khri brgyad): pa'i ngo bo nyid stong pa nyid kyi bar yang de bzhin no/ /rnam par grol ba ji lta ba bzhin du byang chub kyi phyogs kyi chos sum cu rtsa bdun yang de bzhin no/ /rnam par grol ba ji lta ba bzhin du stobs rnams dang / mi 'jigs pa rnams dang / so so yang dag par rig
51a2(khri brgyad): pa rnams dang / sangs rgyas kyi chos ma 'dres pa bco brgyad kyang de bzhin no/ /rnam par grol ba ji lta ba bzhin du rnam par grol ba'i ye shes mthong ba yang de bzhin no/ /rnam par grol ba ji lta ba bzhin du mos pa yang de bzhin no/ /rjes su yi rang ba yang de bzhin no/ /rnam
51a3(khri brgyad): par grol ba ji lta ba bzhin du 'das pa dang / ma byon pa dang / da ltar byung ba'i sangs rgyas kyi chos de dag kyang de bzhin no/ /rnam par grol ba ji lta ba bzhin du sangs rgyas bcom ldan 'das de dag kyang de bzhin no/ /rnam par grol ba ji lta ba bzhin du sangs rgyas bcom ldan 'das
51a4(khri brgyad): de dag gi mngon par rdzogs par byang chub pa yang de bzhin no/ /rnam par grol ba ji lta ba bzhin du sangs rgyas bcom ldan 'das de dag gi yongs su mya ngan las 'das pa yang de bzhin no/ /rnam par grol ba ji lta ba bzhin du sangs rgyas bcom ldan 'das de dag gi nyan thos rnams kyang
51a5(khri brgyad): de bzhin no/ /rang sangs rgyas rnams kyang de bzhin no/ /nyan thos dang / rang sangs rgyas rnams kyi yongs su mya ngan las 'das pa yang de bzhin no/ /rnam par grol ba ji lta ba bzhin du sangs rgyas bcom ldan 'das de dag gi chos nyid kyang de bzhin no/ /rnam par grol ba ji lta ba
51a6(khri brgyad): bzhin du nyan thos dang / rang sangs rgyas thams cad kyi chos nyid kyang de bzhin no/ /rnam par grol ba ji lta ba bzhin du chos thams cad kyi de bzhin nyid kyang de bzhin no zhes rjes su yi rang bar bya'o/ /de bzhin du bcings pa med pa dang / grol ba med pa dang / kun nas nyon mongs pa
51a7(khri brgyad): med pa dang / rnam par byang ba med pa'i chos de dag gi chos rnams kyi chos nyid gang yin pa dang / skye ba med pa gang yin pa dang / 'byung ba med pa dang / 'gag pa med pa'i chos rnams kyi chos nyid kyang de bzhin te/ 'pho ba med pa dang / rnam par 'jig pa med pa'i phyir de ltar
51b1(khri brgyad): bla na med pa yang dag par rdzogs pa'i byang chub tu yongs su sngo bar byed na/ rab 'byor de ni byang chub sems dpa' sems dpa' chen po rnams kyi rjes su yi rang ba mchog yin te/ rab 'byor byang chub sems dpa' sems dpa' chen po rjes su yi rang ba de dang ldan pa ni myur du bla
51b2(khri brgyad): na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/ /rab 'byor gzhan yang phyogs bcu'i phyogs re rer yang 'jig rten gyi khams gang gA'i klung gi bye ma snyed dag na/ sangs rgyas bcom ldan 'das nyan thos kyi dge 'dun dang bcas pa
51b3(khri brgyad): bzhugs te/ 'tsho zhing gzhes pa gang yin pa'i de bzhin gshegs pa dgra bcom pa yang dag par rdzogs pa'i sangs rgyas nyan thos kyi dge 'dun dang bcas pa de dag la/ rigs kyi bu'am rigs kyi bu mo theg pa chen po la zhugs pa la la zhig gis ji srid 'tsho'i bar
51b4(khri brgyad): du bde ba'i yo byad thams cad dang / gos dang / zas dang / mal cha dang / stan dang / na ba'i gsos sman dang / yo byad rnams kyis bsti stang du byed/ bla mar byed/ ri mor byed/ mchod pa byed cing sangs rgyas bcom ldan 'das yongs su mya ngan las 'das pa de dag la nyin
51b5(khri brgyad): mtshan du me tog dang / bdug pa dang / spos dang / me tog phreng dang / byug pa dang / phye ma dang / gos dang / gdugs dang / rgyal mtshan dang / ba dan dag gis bsti stang du bya ba dang / bla mar bya ba dang / ri mor bya ba dang / mchod pa bya bar spro ba skyed pa dang / tshul khrims
51b6(khri brgyad): la gnas te/ de yang dmigs pa'i tshul gyis gnas pa dang / bzod pa sgom pa dang / brtson 'grus rtsom pa dang / bsam gtan la snyoms par 'jug pa dang / shes rab sgom ste/ de yang dmigs pa'i tshul gyis sgom la/ rigs kyi bu'am rigs kyi bu mo bla na
51b7(khri brgyad): med pa yang dag par rdzogs pa'i byang chub la yang dag par zhugs pa/ sbyin pa'i pha rol tu phyin pa la spyod cing / tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa la spyod pa gang zhig dge ba'i rtsa ba de dag mi
52a1(khri brgyad): dmigs pa'i tshul gyis bla na med pa yang dag par rdzogs pa'i byang chub tu yongs su sngo bar byed na/ bsod nams mngon par 'du byed pa de la ni/ snga ma'i bsod nams mngon par 'du byed pas/ brgya'i char yang nye bar mi 'gro ba nas/ rgyu'i bar du yang mi
52a2(khri brgyad): bzod do/ /yongs su bsngo ba de ni mchog ces bya ba nas/ gong na med pa zhes bya ba'i bar du 'gyur ro/ /rab 'byor byang chub sems dpa' sems dpa' chen po sbyin pa'i pha rol tu phyin pa la spyod pa dang / tshul khrims dang / bzod pa dang / brtson 'grus dang / bsam gtan dang /
52a3(khri brgyad): shes rab kyi pha rol tu phyin pa la spyod pa thabs la mkhas pas ni mi dmigs pa'i tshul gyis dge ba'i rtsa ba de dag de ltar yongs su bsngo bar bya'o/ /shes rab kyi pha rol tu phyin pa khri brgyad stong pa las rjes su yi rang ba dang / yongs su bsngo ba'i le'u zhes bya ste/ sum cu rtsa gsum
52a4(khri brgyad): pa'o/ / //'phags pa shes rab kyi pha rol tu phyin pa khri brgyad stong pa/ bam po nyi shu rtsa bdun pa/ de nas bcom ldan 'das la tshe dang ldan pa shA ri'i bus 'di skad ces gsol to/ /bcom ldan 'das shes rab kyi pha rol tu phyin pa ni shin tu rnam par
52a5(khri brgyad): dag pa'i slad du snang bar bgyid lags/ bcom ldan 'das shes rab kyi pha rol tu phyin pa ni/ phyag bgyi bar 'os pa lags/ bcom ldan 'das shes rab kyi pha rol tu phyin pa la bdag phyag 'tshal la lags/ bcom ldan 'das shes rab kyi pha rol tu phyin pa ni khams gsum thams
52a6(khri brgyad): cad kyis ma gos pa lags/ bcom ldan 'das shes rab kyi pha rol tu phyin pa ni nyon mongs pa dang lta ba'i mun pa thams cad bsal ba'i slad du/ rab rib ma mchis par bgyid pa lags/ bcom ldan 'das shes rab kyi pha rol tu phyin pa ni byang chub kyi phyogs kyi chos
52a7(khri brgyad): rnams kyi mchog tu bgyid pa lags/ bcom ldan 'das shes rab kyi pha rol tu phyin pa ni 'jigs pa dang / khon dang / gnod pa thams cad spangs pa'i slad du bde bar bgyid pa lags/ bcom ldan 'das shes rab kyi pha rol tu phyin pa ni sems can rnams kyi mig lnga yongs
52b1(khri brgyad): su 'dzin pa'i slad du gsal bar bgyid pa lags/ bcom ldan 'das shes rab kyi pha rol tu phyin pa ni sems can shul ngan par zhugs pa rnams kyi mtha' rnam par spong ba'i slad du shul ston par bgyid pa lags/ bcom ldan 'das shes rab kyi pha rol tu phyin pa ni bag chags dang /
52b2(khri brgyad): mtshams sbyor ba dang / nyon mongs pa thams cad spong ba'i slad du rnam pa thams cad mkhyen pa nyid du bgyid pa lags/ bcom ldan 'das shes rab kyi pha rol tu phyin pa ni sangs rgyas kyi chos thams cad skyed par bgyid pa'i slad du byang chub sems dpa' sems dpa' chen po rnams kyi ma
52b3(khri brgyad): lags/ bcom ldan 'das shes rab kyi pha rol tu phyin pa ni rang gi mtshan nyid stong pa nyid kyi slad du ma skyes pa dang / ma 'gags pa lags/ bcom ldan 'das shes rab kyi pha rol tu phyin pa ni ther zug tu gnas pa ma mchis pa dang / 'jig pa ma mchis pa'i slad du 'khor ba'i
52b4(khri brgyad): gnyen po lags/ bcom ldan 'das shes rab kyi pha rol tu phyin pa ni chos rin po che thams cad stsal ba'i slad du sems can mgon ma mchis pa rnams kyi mgon bgyid pa lags/ bcom ldan 'das shes rab kyi pha rol tu phyin pa ni mi thul ba'i slad du stobs bcu bgyid pa lags/ bcom
52b5(khri brgyad): ldan 'das shes rab kyi pha rol tu phyin pa ni skor ba ma mchis pa dang / ldog pa ma mchis pa'i slad du lan gsum du bzlas te/ chos kyi 'khor lo rnam pa bcu gnyis su skor bar bgyid pa lags/ bcom ldan 'das shes rab kyi pha rol tu phyin pa ni dngos po ma mchis pa'i ngo bo nyid stong pa nyid
52b6(khri brgyad): kyi slad du chos thams cad kyi ngo bo nyid ston par bgyid pa lags na/ bcom ldan 'das shes rab kyi pha rol tu phyin pa la ji ltar gnas par bgyi/ bcom ldan 'das kyis bka' stsal pa/ shA ri'i bu ji ltar ston pa la gnas par bya ba de ltar shes rab kyi pha rol tu phyin pa la gnas par bya'o/ /
52b7(khri brgyad): ji ltar ston pa la phyag bya ba de ltar shes rab kyi pha rol tu phyin pa la phyag bya'o/ /de ci'i phyir zhe na/ shes rab kyi pha rol tu phyin pa 'di nyid kyang ston pa las gzhan ma yin la/ ston pa yang shes rab kyi pha rol tu phyin pa las gzhan ma yin te/ shes rab kyi pha rol tu phyin pa nyid kyang ston pa yin la/
53a1(khri brgyad): ston pa nyid kyang shes rab kyi pha rol tu phyin pa yin te/ de bzhin gshegs pa dgra bcom pa yang dag par rdzogs pa'i sangs rgyas rnams kyang shes rab kyi pha rol tu phyin pa 'dis rab tu phye ba yin te/ byang chub sems dpa' rnams dang / rang sangs rgyas rnams dang /
53a2(khri brgyad): dgra bcom pa rnams dang / phyir mi 'ong ba rnams dang / lan cig phyir 'ong ba rnams dang / rgyun du zhugs pa rnams kyang 'dis rab tu phye ba yin/ dge ba bcu'i las kyi lam rnams kyang 'dis rab tu phye ba yin/ bsam gtan bzhi dang / tshad med pa bzhi dang / gzugs med
53a3(khri brgyad): pa'i snyoms par 'jug pa bzhi yang 'dis rab tu phye ba yin/ mngon par shes pa lnga dang / pha rol tu phyin pa lnga dang / nang stong pa nyid dang / dngos po med pa'i ngo bo nyid stong pa nyid kyi bar dang / byang chub kyi phyogs kyi chos sum cu rtsa bdun dang / de bzhin gshegs pa'i stobs bcu
53a4(khri brgyad): dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad kyang 'dis rab tu phye ba yin/ rnam pa thams cad mkhyen pa nyid kyi bar yang 'dis rab tu phye ba yin pa'i phyir ro/ /de nas lha'i dbang po brgya byin 'di snyam du sems
53a5(khri brgyad): te/ btsun pa shA ri'i bu'i zhu ba 'di ni ci las byung gleng gzhi ni gang yin snyam mo/ /de nas tshe dang ldan pa shA ri'i bus lha'i dbang po brgya byin gyi sems kyi yongs su rtog pa sems kyis shes nas/ lha'i dbang po brgya byin la 'di skad ces smras so/ /kau shi ka gang khyod 'di snyam
53a6(khri brgyad): du/ btsun pa shA ri'i bu'i zhu ba 'di ni ci las byung / gleng gzhi ni gang yin du rnam par rtog pa ni/ kau shi ka shes rab kyi pha rol tu phyin pas yongs su zin pa'i byang chub sems dpa' sems dpa' chen po rnams ni thabs la mkhas pas 'das pa dang / ma byon pa dang / da ltar
53a7(khri brgyad): byung ba'i sangs rgyas bcom ldan 'das de dag gi thugs dang po bskyed pa nas/ dam pa'i chos ji srid gnas pa'i bar der dge ba'i rtsa ba gang ji snyed pa de dag thams cad rnam pa thams cad mkhyen pa nyid du yongs su sngo bar byed do snyam nas/ bdag gi zhu ba byung ngo / /kau shi ka byang chub
53b1(khri brgyad): sems dpa' sems dpa' chen po rnams kyi shes rab kyi pha rol tu phyin pa 'di ni sbyin pa'i pha rol tu phyin pa zil gyis gnon par byed pa yin no/ /de bzhin du tshul khrims dang / bzod pa dang / brtson 'grus dang / bsam gtan gyi pha rol tu phyin pa zil gyis gnon par byed pa
53b2(khri brgyad): yin no/ /kau shi ka 'di lta ste dper na/ dmus long rnams ni brgya'am/ stong ngam/ 'bum yang rung ste/ dmigs bu med na lam du 'jug par yang mi nus na/ grong khyer du phyin par lta ga la nus/ kau shi ka de bzhin du pha rol tu phyin pa lnga po dmus long lta bur gyur pa 'di
53b3(khri brgyad): dag kyang / shes rab kyi pha rol tu phyin pa'i dmigs bu med na/ byang chub kyi lam du 'jug par yang mi nus na/ rnam pa thams cad mkhyen pa nyid kyi grong khyer chen por phyin par lta ga la nus/ kau shi ka gang gi tshe pha rol tu phyin pa lnga po dag kyang / shes rab kyi pha rol tu
53b4(khri brgyad): phyin pas yongs su bzung na/ de'i tshe mig dang ldan pas/ pha rol tu phyin pa zhes bya ba'i ming 'thob bo/ /brgya byin gyis smras pa/ btsun pa shA ri'i bu gang khyod 'di skad du/ pha rol tu phyin pa lnga po dag kyang shes rab kyi pha rol tu phyin pas yongs su bzung na/ pha rol
53b5(khri brgyad): tu phyin pa'i ming 'thob bo zhes zer na/ btsun pa shA ri'i bu 'o na/ pha rol tu phyin pa lnga po dag sbyin pa'i pha rol tu phyin pas yongs su bzung na/ pha rol tu phyin pa'i ming mi 'thob ba bam/ de bzhin du tshul khrims dang / bzod pa dang / brtson 'grus dang / bsam gtan gyi pha rol
53b6(khri brgyad): tu phyin pas yongs su bzung na yang pha rol tu phyin pa lnga po dag gis pha rol tu phyin pa'i ming mi 'thob bam/ shA ri'i bus smras pa/ kau shi ka de ni de lta ma yin no/ /de ni de lta ma yin te/ kau shi ka pha rol tu phyin pa lnga po dag sbyin pa'i pha rol tu phyin pas yongs su bzung bas ni/ pha rol
53b7(khri brgyad): tu phyin pa'i ming mi 'thob bo/ /de bzhin du tshul khrims dang / bzod pa dang / brtson 'grus dang / bsam gtan gyi pha rol tu phyin pas yongs su bzung bas kyang / pha rol tu phyin pa lnga po dag gis pha rol tu phyin pa'i ming mi 'thob bo/ /kau shi ka de lta bas na/ shes rab kyi pha rol tu
54a1(khri brgyad): phyin pa ni pha rol tu phyin pa lnga po dag gi mchog ces bya'o/ /phul dang / rab dang / rab mchog dang / gya nom pa dang / bla na med pa dang / gong na med pa zhes bya'o/ /de nas bcom ldan 'das la tshe dang ldan pa shA ri'i bus 'di skad ces gsol to/ /bcom ldan
54a2(khri brgyad): 'das shes rab kyi pha rol tu phyin pa 'di ji ltar mngon par bsgrub par bgyi/ bcom ldan 'das kyis bka' stsal pa/ shA ri'i bu gzugs mngon par bsgrub tu med pa'i phyir/ shes rab kyi pha rol tu phyin pa mngon par bsgrub par bya'o/ /tshor ba dang / 'du shes dang / 'du
54a3(khri brgyad): byed rnams dang / rnam par shes pa mngon par bsgrub tu med pa'i phyir shes rab kyi pha rol tu phyin pa mngon par bsgrub par bya'o/ /de bzhin du khams rnams dang / skye mched rnams dang / rten cing 'brel bar 'byung ba dang / sbyin pa'i pha rol tu phyin pa mngon par bsgrub tu med pa'i phyir/ shes rab
54a4(khri brgyad): kyi pha rol tu phyin pa mngon par bsgrub par bya'o/ /tshul khrims dang / bzod pa dang / brtson 'grus dang / bsam gtan gyi pha rol tu phyin pa mngon par bsgrub tu med pa'i phyir/ shes rab kyi pha rol tu phyin pa mngon par bsgrub par bya'o/ /nang stong pa nyid mngon par bsgrub tu med pa'i phyir/ shes rab kyi pha
54a5(khri brgyad): rol tu phyin pa mngon par bsgrub par bya'o/ /dngos po med pa'i ngo bo nyid stong pa nyid kyi bar dag mngon par bsgrub tu med pa'i phyir/ shes rab kyi pha rol tu phyin pa mngon par bsgrub par bya'o/ /byang chub kyi phyogs kyi chos sum cu rtsa bdun mngon par bsgrub tu med pa'i phyir/ shes
54a6(khri brgyad): rab kyi pha rol tu phyin pa mngon par bsgrub par bya'o/ /stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams mngon par bsgrub tu med pa'i phyir/ shes rab kyi pha rol tu phyin pa mngon par bsgrub par bya'o/ /
54a7(khri brgyad): rnam pa thams cad mkhyen pa nyid mngon par bsgrub tu med pa'i phyir/ shes rab kyi pha rol tu phyin pa mngon par bsgrub par bya ste/ de ltar chos de dag thams cad mngon par bsgrub tu med pa'i phyir/ shes rab kyi pha rol tu phyin pa mngon par bsgrub par bya'o/ /shA ri'i bus gsol ba/
54b1(khri brgyad): bcom ldan 'das ji ltar gzugs mngon par bsgrub tu ma mchis pa'i slad du/ shes rab kyi pha rol tu phyin pa mngon par bsgrub par bgyi/ bcom ldan 'das ji ltar chos thams cad kyi bar dag mngon par bsgrub tu ma mchis pa'i slad du/ shes rab kyi pha rol tu phyin pa mngon par bsgrub
54b2(khri brgyad): par bgyi/ bcom ldan 'das kyis bka' stsal pa/ shA ri'i bu gzugs mngon par 'du byed pa med pa dang / skye ba med pa dang / 'gag pa med pa dang / 'byung ba med pa dang / 'jig pa med pa dang / dmigs su med pas shes rab kyi pha rol tu phyin pa mngon par bsgrub par bya'o/ /
54b3(khri brgyad): chos thams cad kyi bar dag mngon par 'du byed pa med pa dang / skye ba med pa dang / 'gag pa med pa dang / 'byung ba med pa dang / 'jig pa med pa dang / dmigs su med pas shes rab kyi pha rol tu phyin pa mngon par bsgrub bar bya'o/ shA ri'i bus gsol ba/ bcom
54b4(khri brgyad): ldan 'das de ltar shes rab kyi pha rol tu phyin pa mngon par bsgrub na/ chos gang zhig thob par bgyid pa lags/ bcom ldan 'das kyis bka' stsal pa/ shA ri'i bu de ltar shes rab kyi pha rol tu phyin pa mngon par bsgrub na/ chos gang yang thob par mi byed de/
54b5(khri brgyad): gang gi phyir chos gang yang thob par mi byed pa de'i phyir/ shes rab kyi pha rol tu phyin pa zhes bya ba'i grangs su 'gro'o/ /shA ri'i bus gsol pa/ bcom ldan 'das chos gang dag thob par mi bgyid pa lags/ bcom ldan 'das kyis bka' stsal pa/ shA ri'i bus dge ba'i chos
54b6(khri brgyad): rnams thob par mi byed do/ /mi dge ba'i chos rnams thob par mi byed do/ /de bzhin du kha na ma tho ba dang bcas pa dang kha na ma tho ba med pa dang / zag pa dang bcas pa dang / zag pa med pa dang / 'dus byas dang / 'dus ma byas dang / nyon mongs pa dang bcas pa dang / nyon mongs pa med pa
54b7(khri brgyad): dang / /'jig rten pa dang / 'jig rten las 'das pa dang / kun nas nyon mongs pa dang / rnam par byang ba'i chos rnams thob par mi byed do/ /'khor ba'i chos rnams thob par mi byed do/ /mya ngan las 'das pa'i chos rnams thob par mi byed do/ /de ci'i phyir zhe na/ shes
55a1(khri brgyad): rab kyi pha rol tu phyin pa ni chos gang la yang dmigs pa'i tshul gyis nye bar gnas pa ma yin pa'i phyir te/ des na chos gang yang thob par mi byed do/ /de nas bcom ldan 'das la lha'i dbang po brgya byin gyis 'di skad ces gsol to/ /bcom ldan 'das ci shes rab kyi pha
55a2(khri brgyad): rol tu phyin pa 'di rnam pa thams cad mkhyen pa nyid kyang thob par mi bgyid lags sam/ bcom ldan 'das kyis bka' stsal pa/ kau shi ka gang yang khyod 'di skad du/ bcom ldan 'das ci shes rab kyi pha rol tu phyin pa 'di rnam pa thams cad mkhyen pa nyid kyang thob par mi bgyid pa
55a3(khri brgyad): lags sam zhes zer ba ni/ kau shi ka de de bzhin no/ /de de bzhin te/ kau shi ka shes rab kyi pha rol tu phyin pa ni chos gang yang thob par mi byed/ dmigs par mi byed pas/ rnam pa thams cad mkhyen pa nyid kyang thob par mi byed do/ /dmigs par mi byed do/ /brgya byin gyis
55a4(khri brgyad): gsol pa/ bcom ldan 'das ji ltar shes rab kyi pha rol tu phyin pa 'di rnam pa thams cad mkhyen pa nyid kyang thob par mi bgyid cing dmigs par mi bgyid pa lags/ bcom ldan 'das kyis bka' stsal pa/ kau shi ka shes rab kyi pha rol tu phyin pa ni ming ji lta ba dang / mtshan ma ji lta ba
55a5(khri brgyad): dang / mngon par 'du bya ba ji lta ba de ltar thob par mi byed pa yin no/ /brgya byin gyis gsol pa/ bcom ldan 'das 'o na ji ltar thob par bgyid pa lags/ bcom ldan 'das kyis bka' stsal pa/ kau shi ka ci nas kyang mi dmigs pa dang / khas mi len pa dang / mi
55a6(khri brgyad): gnas pa dang / mi 'dor ba dang / mngon par zhen pa med pa dang / mi 'dzin pa dang / mi gtong ba de ltar shes rab kyi pha rol tu phyin pa rnam pa thams cad mkhyen pa nyid thob par byed de/ chos gang yang thob par byed pa med do/ /brgya byin gyis gsol pa/ bcom ldan 'das
55a7(khri brgyad): ji ltar shes rab kyi pha rol tu phyin pa 'di chos thams cad skye ba ma mchis pa dang / 'gag pa ma mchis pa dang / mngon par 'du bgyid pa ma mchis pa dang / dmigs pa ma mchis pa dang / rnam par byang ba ma mchis pa dang / rnam par 'jig pa ma mchis pa'i slad du nye bar gnas pa ni ngo
55b1(khri brgyad): mtshar lags so/ /de nas bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ gal te shes rab kyi pha rol tu phyin pa ni chos thams cad thob par bgyid pa'o/ /
55b2(khri brgyad): shes rab kyi pha rol tu phyin pa ni chos thams cad thob par mi bgyid pa'o zhes bgyi ba de lta bu'i 'du shes su 'gyur na/ bcom ldan 'das de ni shes rab kyi pha rol tu phyin pa spong bar bgyid pa lags so/ /de ni shes rab kyi pha rol tu phyin pa rgyang ring du bgyid pa lags so/ /bcom ldan
55b3(khri brgyad): 'das kyis bka' stsal pa/ rab 'byor rnam grangs gang gis byang chub sems dpa' sems dpa' chen po shes rab kyi pha rol tu phyin pa spong ba dang / shes rab kyi pha rol tu phyin pa rgyang ring du byed pa'i rnam grangs yod de/ gal te byang chub sems dpa' sems dpa' chen po shes rab
55b4(khri brgyad): kyi pha rol tu phyin pa la spyod pa'i tshe/ 'di snyam du shes rab kyi pha rol tu phyin pa 'di ni gsog go/ /shes rab kyi pha rol tu phyin pa 'di ni gsob dang / snying po med pa dang / ya ma brla'o/ /zhes bya bar de lta bu'i 'du shes su gyur na/ byang chub sems dpa' sems dpa'
55b5(khri brgyad): chen po de ni shes rab kyi pha rol tu phyin pa spong bar byed pa yin no/ /byang chub sems dpa' sems dpa' chen po de ni shes rab kyi pha rol tu phyin pa rgyang ring du byed pa yin no/ /rab 'byor gyis gsol pa/ bcom ldan 'das kyis shes rab kyi pha rol tu phyin pa la glo ba ches pas/
55b6(khri brgyad): chos gang dag la glo ba ches par mi 'gyur ba lags/ bcom ldan 'das kyis bka' stsal pa/ rab 'byor shes rab kyi pha rol tu phyin pa la yid ches pas/ gzugs la yid mi ches so/ /tshor ba dang / 'du shes dang / 'du byed rnams dang / rnam par shes pa la yid mi
55b7(khri brgyad): ches so/ /mig la yid mi ches so/ /rna ba dang / sna dang / lce dang / lus dang / yid la yid mi ches so/ /gzugs la yid mi ches so/ /sgra dang / dri dang / ro dang / reg bya dang / chos rnams la yid mi ches so/ /sbyin pa'i pha rol tu phyin pa la yid mi ches so/ /tshul
56a1(khri brgyad): khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa la yid mi ches so/ /nang stong pa nyid la yid mi ches so/ /dngos po med pa'i ngo bo nyid stong pa nyid kyi bar la yid mi ches so/ /byang chub kyi phyogs kyi chos
56a2(khri brgyad): sum cu rtsa bdun la yid mi ches so/ /stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad la yid mi ches so/ /rgyun du zhugs pa'i 'bras bu la yid mi ches so/ /lan cig phyir 'ong ba'i 'bras bu
56a3(khri brgyad): dang / phyir mi 'ong ba'i 'bras bu dang / dgra bcom pa nyid dang / rang sangs rgyas nyid la yid mi ches so/ /bla na med pa yang dag par rdzogs pa'i byang chub la yid mi ches so/ /shes rab kyi pha rol tu phyin pa la yid ches pas/ /rnam pa thams cad mkhyen pa nyid la
56a4(khri brgyad): yid mi ches so/ /rab 'byor gyis gsol pa/ bcom ldan 'das ji ltar na shes rab kyi pha rol tu phyin pa la glo ba ches pas/ gzugs la glo ba mi ches pa lags/ rnam pa thams cad mkhyen pa nyid kyi bar dag la yang glo ba mi ches pa lags/ bcom ldan 'das kyis bka'
56a5(khri brgyad): stsal pa/ rab 'byor gzugs mi dmigs pas shes rab kyi pha rol tu phyin pa la yid ches so/ /rnam pa thams cad mkhyen pa nyid kyi bar du mi dmigs pas shes rab kyi pha rol tu phyin pa la yid ches so/ /rab 'byor de ltar na/ shes rab kyi pha rol tu phyin pa la yid ches pas/
56a6(khri brgyad): gzugs la yid mi ches pa yin no/ /rnam pa thams cad mkhyen pa nyid kyi bar dag la yang yid mi ches pa yin no/ /rab 'byor gyis gsol pa/ bcom ldan 'das 'di lta ste shes rab kyi pha rol tu phyin pa pha rol tu phyin pa 'di ni che ba lags so/ /bcom ldan 'das kyis bka' stsal pa/
56a7(khri brgyad): rab 'byor 'di ji snyam du sems/ rnam grangs gang gis 'di lta ste/ shes rab kyi pha rol tu phyin pa pha rol tu phyin pa 'di che ba yin snyam 'am/ rab 'byor gyis gsol pa/ bcom ldan 'das shes rab kyi pha rol tu phyin pa ni gzugs che bar mi bgyid/ chung bar mi bgyid/ tshor ba
56b1(khri brgyad): dang / 'du shes dang / 'du byed rnams dang / rnam par shes pa che bar mi bgyid/ chung bar mi bgyid/ de bzhin du khams rnams dang / skye mched rnams dang / rten cing 'brel bar 'byung ba che bar mi bgyid/ chung bar mi bgyid/ sbyin pa'i pha rol tu phyin pa che bar mi bgyid/
56b2(khri brgyad): chung bar mi bgyid/ de bzhin du tshul khrims dang / bzod pa dang / brtson 'grus dang / bsam gtan gyi pha rol tu phyin pa che bar mi bgyid/ chung bar mi bgyid/ nang stong pa nyid che bar mi bgyid/ chung bar mi bgyid/ dngos po med pa'i ngo bo nyid stong pa nyid kyi bar dag
56b3(khri brgyad): che bar mi bgyid/ chung bar mi bgyid/ byang chub kyi phyogs kyi chos sum cu rtsa bdun che bar mi bgyid/ chung bar mi bgyid/ stobs rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams che bar mi
56b4(khri brgyad): bgyid/ chung bar mi bgyid/ byang chub che bar mi bgyid/ chung bar mi bgyid/ sangs rgyas che bar mi bgyid/ chung bar mi bgyid pa lags so/ /gzugs sdud par mi bgyid/ 'phro bar mi bgyid/ tshor ba dang / 'du shes dang / 'du byed rnams dang / rnam par
56b5(khri brgyad): shes pa sdud par mi bgyid/ 'phro bar mi bgyid/ byang chub dang sangs rgyas kyi bar du yang sdud par mi bgyid/ 'phro bar mi bgyid pa lags so/ /gzugs tshad mchis par mi bgyid/ tshad ma mchis par mi bgyid/ tshor ba dang / 'du shes dang / 'du byed rnams
56b6(khri brgyad): dang / rnam par shes pa tshad mchis par mi bgyid/ tshad ma mchis par mi bgyid/ byang chub dang sangs rgyas kyi bar du yang tshad mchis par mi bgyid/ tshad ma mchis par mi bgyid pa lags so/ /gzugs yangs par mi bgyid/ dog par mi bgyid/ tshor ba
56b7(khri brgyad): dang / 'du shes dang / 'du byed rnams dang / rnam par shes pa yangs par mi bgyid/ dog par mi bgyid/ byang chub dang / sangs rgyas kyi bar du yang yangs par mi bgyid/ dog par mi bgyid pa lags so/ /gzugs stobs dang ldan par mi bgyid/ stobs chung
57a1(khri brgyad): bar mi bgyid/ tshor ba dang / 'du shes dang / 'du byed rnams dang / rnam par shes pa stobs dang ldan par mi bgyid/ stobs chung bar mi bgyid/ byang chub dang sangs rgyas kyi bar du yang stobs dang ldan par mi bgyid/ stobs chung bar mi bgyid pa lags te/
57a2(khri brgyad): bcom ldan 'das rnam grangs des na/ 'di lta ste/ byang chub sems dpa' sems dpa' chen po rnams kyi shes rab kyi pha rol tu phyin pa pha rol tu phyin pa 'di ni che ba lags so/ /bcom ldan 'das gal te theg pa la gsar du yang dag par zhugs pa'i byang chub sems dpa'
57a3(khri brgyad): sems dpa' chen po shes rab kyi pha rol tu phyin pa la brten te/ bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa la brten nas 'di snyam du shes rab kyi
57a4(khri brgyad): pha rol tu phyin pa ni gzugs che bar mi bgyid/ chung bar mi bgyid pa'o/ /sangs rgyas kyi bar du che bar mi bgyid/ chung bar mi bgyid pa'o/ /gzugs stobs dang ldan par mi bgyid/ stobs chung bar mi bgyid pa'o zhes bgyi ba'i bar du 'du shes par gyur na/ bcom ldan 'das de ltar 'du
57a5(khri brgyad): shes su gyur pa'i byang chub sems dpa' sems dpa' chen po ni shes rab kyi pha rol tu phyin pa la spyod pa ma lags so/ /de ci'i slad du zhe na/ bcom ldan 'das 'di ltar gang gzugs che ba'am/ chung bar bgyid pa dang / sangs rgyas kyi bar du yang che ba'am/ chung bar bgyid pa de ni shes
57a6(khri brgyad): rab kyi pha rol tu phyin pa'i rgyu 'thun pa ma lags la gang gzugs stobs dang ldan par bgyid pa'am/ stobs chung bar bgyid pa dang / sangs rgyas kyi bar du stobs dang ldan par bgyid pa'am/ stobs chung bar bgyid pa de ni shes rab kyi pha rol tu phyin pa'i rgyu 'thun pa ma lags pa'i slad
57a7(khri brgyad): du'o/ /de ci'i slad du zhe na/ dmigs pa'i 'du shes can la byang chub ma mchis pa'i slad du'o/ /'di ltar sems can skye ba ma mchis pa'i slad du shes rab kyi pha rol tu phyin pa skye ba ma mchis par rig par bgyi'o/ /de bzhin du gzugs skye ba ma mchis pa'i slad du/ shes rab kyi pha rol tu
57b1(khri brgyad): phyin pa skye ba ma mchis par rig par bgyi'o/ /sangs rgyas kyi bar du skye ba ma mchis pa'i slad du shes rab kyi pha rol tu phyin pa skye ba ma mchis par rig par bgyi'o/ /sems can ngo bo nyid ma mchis pa'i slad du/ shes rab kyi pha rol tu phyin pa ngo bo nyid ma mchis par rig par bgyi'o/ /gzugs
57b2(khri brgyad): ngo bo nyid ma mchis pa'i slad du shes rab kyi pha rol tu phyin pa ngo bo nyid ma mchis par rig par bgyi'o/ /sangs rgyas kyi bar du ngo bo nyid ma mchis pa'i slad du/ shes rab kyi pha rol tu phyin pa ngo bo nyid ma mchis par rig par bgyi'o/ /sems can dngos po ma mchis pa'i slad du/ shes rab
57b3(khri brgyad): kyi pha rol tu phyin pa dngos po ma mchis par rig par bgyi'o/ /gzugs dngos po ma mchis pa'i slad du/ shes rab kyi pha rol tu phyin pa dngos po ma mchis par rig par bgyi'o/ /tshor ba dang / 'du shes dang / 'du byed rnams dang / rnam par shes pa dngos po ma mchis pa'i slad du/
57b4(khri brgyad): shes rab kyi pha rol tu phyin pa dngos po ma mchis par rig par bgyi'o/ /sangs rgyas kyi bar du dngos po ma mchis pa'i slad du/ shes rab kyi pha rol tu phyin pa dngos po ma mchis par rig par bgyi'o/ /sems can stong pa'i slad du/ shes rab kyi pha rol tu phyin pa stong par rig par
57b5(khri brgyad): bgyi'o/ /gzugs stong pa'i slad du/ shes rab kyi pha rol tu phyin pa stong par rig par bgyi'o/ /tshor ba dang / 'du shes dang / 'du byed rnams dang / rnam par shes pa stong pa'i slad du/ shes rab kyi pha rol tu phyin pa stong par rig par bgyi'o/ /sangs rgyas kyi bar du stong
57b6(khri brgyad): pa'i slad du/ shes rab kyi pha rol tu phyin pa stong par rig par bgyi'o/ /de bzhin du sems can mtshan ma ma mchis pa dang / smon pa ma mchis pa'i slad du/ shes rab kyi pha rol tu phyin pa mtshan ma ma mchis pa dang / smon pa ma mchis par rig par bgyi'o/ /gzugs
57b7(khri brgyad): mtshan ma ma mchis pa dang / smon pa ma mchis pa'i slad du/ shes rab kyi pha rol tu phyin pa mtshan ma ma mchis pa dang / smon pa ma mchis par rig par bgyi'o/ /tshor ba dang / 'du shes dang / 'du byed rnams dang / rnam par shes pa mtshan ma mchis pa dang / smon
58a1(khri brgyad): pa ma mchis pa'i slad du/ shes rab kyi pha rol tu phyin pa mtshan ma ma mchis pa dang / smon pa ma mchis par rig par bgyi'o/ /sangs rgyas kyi bar du mtshan ma ma mchis pa dang / smon pa ma mchis pa'i slad du/ shes rab kyi pha rol tu phyin pa mtshan ma
58a2(khri brgyad): ma mchis pa dang / smon pa ma mchis par rig par bgyi'o/ /de bzhin du sems can dben pa dang / sems can ma mchis pa'i slad du/ shes rab kyi pha rol tu phyin pa dben pa dang ma mchis par rig par bgyi'o/ /sems can bsam gyis mi khyab pa'i slad du/ shes rab kyi
58a3(khri brgyad): pha rol tu phyin pa bsam gyis mi khyab par rig par bgyi'o/ /sems can rnam par bshig pa ma mchis pa'i slad du/ shes rab kyi pha rol tu phyin pa rnam par bshig pa ma mchis par rig par bgyi'o/ /sems can mngon par rdzogs par byang chub pa ma mchis pa'i slad du/ shes
58a4(khri brgyad): rab kyi pha rol tu phyin pa mngon par rdzogs par byang chub pa ma mchis par rig par bgyi'o/ /gzugs mngon par rdzogs par byang chub pa ma mchis pa'i slad du/ shes rab kyi pha rol tu phyin pa mngon par rdzogs par byang chub pa ma mchis par rig par bgyi'o/ /de bzhin
58a5(khri brgyad): du tshor ba dang / 'du shes dang / 'du byed rnams dang / rnam par shes pa mngon par rdzogs par byang chub pa ma mchis pa'i slad du/ shes rab kyi pha rol tu phyin pa mngon par rdzogs par byang chub pa ma mchis par rig par bgyi'o/ /sangs rgyas kyi bar du mngon
58a6(khri brgyad): par rdzogs par byang chub pa ma mchis pa'i slad du/ shes rab kyi pha rol tu phyin pa mngon par rdzogs par byang chub pa ma mchis par rig par bgyi'o/ /sems can stobs dang mi ldan pa'i slad du/ shes rab kyi pha rol tu phyin pa stobs dang mi ldan par rig par bgyi'o/ /gzugs
58a7(khri brgyad): stobs dang mi ldan pa'i slad du/ shes rab kyi pha rol tu phyin pa stobs dang mi ldan par rig par bgyi'o/ /tshor ba dang / 'du shes dang / 'du byed rnams dang / rnam par shes pa stobs dang mi ldan pa'i slad du/ shes rab kyi pha rol tu phyin pa stobs dang mi ldan par rig par bgyi'o/ /
58b1(khri brgyad): sangs rgyas kyi bar du stobs dang mi ldan pa'i slad du/ shes rab kyi pha rol tu phyin pa stobs dang mi ldan par rig par bgyi ste/ bcom ldan 'das rnam grangs des kyang 'di lta ste/ byang chub sems dpa' sems dpa' chen po rnams kyi shes rab kyi pha rol tu phyin pa pha rol tu phyin pa 'di ni
58b2(khri brgyad): che ba lags so/ /shes rab kyi pha rol tu phyin pa khri brgyad stong pa las mngon par bsgrub pa'i yon tan yang dag par bsngags pa'i le'u zhes bya ste sum cu rtsa bzhi pa'o// //de nas bcom ldan 'das la tshe dang ldan pa shA ri'i bus 'di skad ces gsol to/ /
58b3(khri brgyad): bcom ldan 'das byang chub sems dpa' sems dpa' chen po gang shes rab kyi pha rol tu phyin pa 'di la mos pa de gang nas shi 'phos te 'dir mchis pa lags/ rigs kyi bu'am rigs kyi bu mo gang shes rab kyi pha rol tu phyin pa 'di la don dang / tshul las mos pa de bla na med pa yang dag par
58b4(khri brgyad): rdzogs pa'i byang chub las yang dag par zhugs nas ni ji srid cig lags/ des de bzhin gshegs pa dgra bcom pa yang dag par rdzogs pa'i sangs rgyas ji snyed cig la ni bsnyen bkur bgyis pa lags/ des sbyin pa'i pha rol tu phyin pa la spyad nas ni ji srid cig lags/ des tshul
58b5(khri brgyad): khrims dang / bzod pa dang / brtson 'grus dang / bsam gtan gyi pha rol tu phyin pa la spyad nas ni ji srid cig lags/ des shes rab kyi pha rol tu phyin pa la spyad nas ni ji srid cig lags/ de skad ces gsol pa dang / bcom ldan 'das kyis tshe dang ldan pa shA ri'i bu la 'di skad
58b6(khri brgyad): ces bka' stsal to/ /shA ri'i bu byang chub sems dpa' sems dpa' chen po de ni phyogs bcu'i de bzhin gshegs pa dgra bcom pa yang dag par rdzogs pa'i sangs rgyas rnams la bsnyen bkur byas nas/ 'dir 'ongs shing 'dir skyes pa yin no/ /shA ri'i bu byang chub sems
58b7(khri brgyad): dpa' sems dpa' chen po de ni bskal pa bye ba khrag khrig phrag 'bum phrag grangs med tshad med pa nas bla na med pa yang dag par rdzogs pa'i byang chub la yang dag par zhugs pa yin no/ /de ni sems dang po bskyed phyin chad nas/ sbyin pa'i pha rol tu phyin pa la spyad cing tshul khrims dang /
59a1(khri brgyad): bzod pa dang / brtson 'grus dang / bsam gtan dang / shes rab kyi pha rol tu phyin pa la spyad nas/ 'dir skyes pa yin no/ /de ni de tshun chad nas de bzhin gshegs pa dgra bcom pa yang dag par rdzogs pa'i sangs rgyas grangs med tshad med dpag tu med/
59a2(khri brgyad): bsam gyis mi khyab gzhal du med pa dag la bsnyen bkur byas shing 'dir 'ongs pa yin te/ shA ri'i bu byang chub sems dpa' sems dpa' chen po de ni shes rab kyi pha rol tu phyin pa mthong ngam/ thos na yang 'di snyam du bdag gis ston pa mthong ngo snyam pa'i sems skye bar 'gyur zhing /
59a3(khri brgyad): bdag gis ston pa thos so snyam pa'i sems skye bar 'gyur te/ shA ri'i bu byang chub sems dpa' sems dpa' chen po des ni mtshan ma med pa dang / gnyis su med pa dang dmigs su med pa'i tshul gyis shes rab kyi pha rol tu phyin pa 'di don dang tshul khong du chud par 'gyur ro/ /de nas
59a4(khri brgyad): bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das shes rab kyi pha rol tu phyin pa blta ba'am/ mnyan par nus lags sam/ bcom ldan 'das kyis bka' stsal pa/ rab 'byor de ni ma yin te/ rab 'byor chos bems po nyid kyi
59a5(khri brgyad): phyir/ shes rab kyi pha rol tu phyin pa la lta ba po dang / nyan pa po ni med pas na/ des shes rab kyi pha rol tu phyin pa mi mthong mi thos so/ /de bzhin du chos bem po nyid kyi phyir/ bsam gtan dang / brtson 'grus dang / bzod pa dang / tshul khrims dang / sbyin pa'i pha rol
59a6(khri brgyad): tu phyin pa mi mthong mi thos so/ /chos bems po nyid kyi phyir des nang stong pa nyid dang / dngos po med pa'i ngo bo nyid stong pa nyid kyi bar dag mi mthong mi thos so/ /de bzhin du chos bems po nyid kyi phyir/ dran pa nye bar gzhag pa rnams mi mthong mi thos so/ /chos bems po nyid
59a7(khri brgyad): kyi phyir/ yang dag pa'i spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / lam mi mthong mi thos so/ /chos bems po nyid kyi phyir/ de bzhin gshegs pa'i stobs bcu dang / mi 'jigs pa
59b1(khri brgyad): bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad mi mthong mi thos so/ /chos bems po nyid kyi phyir/ byang chub mi mthong mi thos so/ /sangs rgyas mi mthong mi thos so/ /de nas bcom ldan 'das la tshe dang ldan pa rab 'byor gyis
59b2(khri brgyad): 'di skad ces gsol to/ /bcom ldan 'das byang chub sems dpa' sems dpa' chen po gang shes rab kyi pha rol tu phyin pa zab mo 'di la rnal 'byor du bgyid pa des yun ji srid cig nas spyad pa lags/ bcom ldan 'das kyis bka' stsal pa/ rab 'byor de ni rnam par dbye zhing
59b3(khri brgyad): bshad dgos te/ rab 'byor byang chub sems dpa' sems dpa' chen po gang sems dang po bskyed phyin chad nas/ shes rab kyi pha rol tu phyin pa zab mo 'di la rnal 'byor du byed cing / de bzhin du bsam gtan gyi pha rol tu phyin pa dang / brtson 'grus kyi pha rol tu phyin pa dang /
59b4(khri brgyad): bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa la rnal 'byor du byed de/ de yang thabs la mkhas pas rnal 'byor du byed cing chos 'ga' yang spong bar mi byed la/ ji ltar 'phel ba dang 'grib pa mi mthong bas na nam du yang pha rol tu
59b5(khri brgyad): phyin pa drug dang bral bar mi 'gyur zhing / sangs rgyas bcom ldan 'das rnams dang yang 'bral bar mi 'gyur la mchod pa'i khyad par gang dag gis/ sangs rgyas bcom ldan 'das rnams la bsti stang du bya ba dang / bla mar bya ba dang / ri mor bya ba dang / mchod pa bya bar 'dod pa'i mchod
59b6(khri brgyad): pa'i khyad par de dag des sems bskyed ma thag tu 'grub par 'gyur zhing / sangs rgyas kyi zhing nas sangs rgyas kyi zhing du 'gro bar yang 'gyur ro/ /nam du yang ma'i mngal du skye bar mi 'gyur/ nam du yang mngon par shes pa rnams dang 'bral bar mi 'gyur/ nyon mongs pa gang dang
59b7(khri brgyad): yang 'grogs par mi 'gyur/ nyan thos kyi sems dang / rang sangs rgyas kyi sems dang yang 'grogs par mi 'gyur zhing / sems can rnams kyang yongs su smin par byed la/ sangs rgyas kyi zhing yang yongs su dag par byed cing / sangs rgyas kyi zhing nas sangs rgyas kyi zhing
60a1(khri brgyad): du 'gro ste/ rab 'byor byang chub sems dpa' sems dpa' chen po de dag ni shes rab kyi pha rol tu phyin pa zab mo 'di la rnal 'byor du byed do/ /rab 'byor byang chub sems dpa'i theg pa pa'i rigs kyi bu'am rigs kyi bu mo gang dag gis/ sangs rgyas brgya phrag
60a2(khri brgyad): mang po dang / sangs rgyas stong phrag mang po dang / sangs rgyas bye ba khrag khrig phrag 'bum phrag mang po dag mthong bar gyur la/ de dag gi drung na slob pa'i tshe/ dmigs pa'i tshul gyis sbyin pa byin pa dang / tshul khrims dang / bzod pa dang / brtson 'grus dang / bsam gtan
60a3(khri brgyad): dang / shes rab bsgoms pa dag yod de/ de dag ni shes rab kyi pha rol tu phyin pa zab mo 'di ston pa na 'khor de nas 'gro bar 'gyur te/ rigs kyi bu'am rigs kyi bu mo de dag ni shes rab kyi pha rol tu phyin pa zab mo 'di ston pa na gus pa med pas/ sangs rgyas bcom ldan
60a4(khri brgyad): 'das de dag gi drung nas 'gro bar 'gyur ro/ /rigs kyi bu'am rigs kyi bu mo theg pa chen po pa de dag ni 'di nyid du yang 'dus te/ gang dag shes rab kyi pha rol tu phyin pa zab mo 'di ston pa na 'gro bar byed pa dag yin no/ /de ci'i phyir zhe na/ 'di ltar byang chub sems dpa'
60a5(khri brgyad): sems dpa' chen po de dag ni sngon gyi mthar yang shes rab kyi pha rol tu phyin pa zab mo 'di bstan pa na phyir song bar gyur la/ da ltar shes rab kyi pha rol tu phyin pa zab mo 'di ston pa na yang de dag phyir 'gro bar byed cing / lus dang sems kyi tshogs par mi byed pas/ de dag shes rab
60a6(khri brgyad): 'chal par 'gyur ba'i las sogs par 'gyur te/ de dag gis shes rab 'chal bar 'gyur ba'i las byas shing bsags pa des/ shes rab kyi pha rol tu phyin pa zab mo 'di ston pa na spong bar 'gyur ro/ /de dag gis shes rab kyi pha rol tu phyin pa zab mo 'di spangs pas/ 'das
60a7(khri brgyad): pa dang / ma byon pa dang / da ltar byung ba'i sangs rgyas bcom ldan 'das rnams kyi rnam pa thams cad mkhyen pa nyid kyang spangs par 'gyur la/ de dag gis rnam pa thams cad mkhyen pa nyid spangs pa las byung ba'i las mngon par 'du bya ba byas shing bsags pa de dang / chos kyis phongs
60b1(khri brgyad): par 'gyur ba'i las byas shing bsags pa des lo mang po dang / lo brgya phrag mang po dang / lo stong phrag mang po dang / lo 'bum phrag mang po dang / lo bye ba khrag khrig phrag 'bum phrag mang po'i bar du sems can dmyal ba rnams su sreg par 'gyur ro/ /de dag sems can dmyal ba
60b2(khri brgyad): chen po rnams nas/ sems can dmyal ba chen po rnams su 'gro bar 'gyur zhing / de dag sems can dmyal ba chen po rnams nas/ sems can dmyal ba chen po rnams su 'gro ba na/ mes 'jig pa'am/ chus 'jig pa'am/ rlung gis 'jig pa dag kyang 'byung bar 'gyur
60b3(khri brgyad): te/ de dag der 'jig pa dag byung ba na/ 'jig rten gyi khams gzhan dag gi sems can dmyal ba chen po rnams gang yin pa de dag tu 'phen par 'gyur ro/ /de dag der skyes nas kyang / sems can dmyal ba chen po rnams nas/ sems can dmyal ba chen po rnams su 'gro
60b4(khri brgyad): bar 'gyur zhing / de dag sems can dmyal ba chen po rnams nas/ sems can dmyal ba chen po rnams su 'gro ste/ yang 'jig pa byung ba na de dag 'jig rten gyi khams de dag nas 'jig rten gyi khams gzhan dag tu 'phen par 'gyur ro/ /de dag tu yang gang gi tshe 'jig
60b5(khri brgyad): pa byung ba na de dag shar phyogs su 'phen par 'gyur/ lho dang / nub dang / byang dang / phyogs mtshams rnams dang / 'og dang / steng gi phyogs rnams kyi sems can dmyal ba chen po rnams su 'phen par 'gyur ro/ /'jig rten gyi khams de dag tu yang 'jig pa byung na/ de dag 'jig
60b6(khri brgyad): rten gyi khams gzhan dag gi sems can dmyal ba chen po rnams su 'phen par 'gyur ro/ /'jig rten gyi khams de dag tu yang 'jig pa byung ba na/ chos kyis phongs par 'gyur ba'i las ma zad pas/ 'jig rten gyi khams gzhan dag nas shi 'phos nas/ yang 'di nyid du skye
60b7(khri brgyad): bar 'gyur zhing / de dag yang sems can dmyal ba chen po rnams nas/ sems can dmyal ba chen po rnams su 'gro bar 'gyur ro/ /de dag sems can dmyal ba chen po de rnams su skyes pa na yang / sems can dmyal ba'i sdug bsngal rnams nyams su myong bar 'gyur zhing / ji srid
61a1(khri brgyad): du 'jig pa 'byung bar mi 'gyur ba de srid du/ sems can dmyal ba'i sdug bsngal rnams nyams su myong bar 'gyur ro/ /'jig pa byung ba na yang 'di nas shi 'phos nas/ 'jig rten gyi khams gzhan dag gi sems can dmyal ba chen po rnams su skye bar 'gyur ro/ /
61a2(khri brgyad): de bzhin du yang nas yang du phyogs bcu kun gyi dud 'gro'i skye gnas rnams su yang skye bar 'gyur ro/ /yang dang yang du phyogs bcu kun gyi gshin rje'i 'jig rten rnams su yang skye bar 'gyur te/ de dag tu skyes nas sdug bsngal gyi tshor ba dag myong bas/ las zad par byed par 'gyur ro/ /
61a3(khri brgyad): de dag gis sdug bsngal mang po de dag myong bas/ las zad par byas nas/ ji ste brgya la mir skye ba 'thob par 'gyur na yang chos kyis phongs bar 'gyur ba'i las byas shing bsags pa de nyid kyis de dag gang dang gang du skye bar 'gyur ba de dang der dmus long gi khyim rnams su skye bar 'gyur ro/ /
61a4(khri brgyad): gdol pa'i khyim rnams sam/ g.yung po'i khyim rnams sam/ ma rabs kyi khyim rnams su skye bar 'gyur ro/ /de dag tu skyes na yang long ba rnams su 'gyur ba'am/ zhar ba rnams sam/ lce med pa rnams sam/ lag pa med pa rnams sam/ rkang pa med pa rnams sam/
61a5(khri brgyad): rna ba med pa rnams sam/ sna med pa rnams sam/ gang na sangs rgyas kyi sgra thos par mi 'gyur ba dang / chos kyi sgra dang / dge 'dun gyi sgra thos par mi 'gyur ba dang / byang chub sems dpa'i sgra dang rang sangs rgyas kyi sgra thos par mi 'gyur ba de lta bur skye bar 'gyur ro/ /de nas
61a6(khri brgyad): bcom ldan 'das la tshe dang ldan pa shA ri'i bus 'di skad ces gsol to/ /bcom ldan 'das mtshams ma mchis pa lnga po dag ni/ chos kyis phongs par 'gyur ba'i sug las bgyis shing bsags pa de'i 'ol du yang mi mchis lags so/ /bcom ldan 'das kyis bka' stsal pa/
61a7(khri brgyad): shA ri'i bu gang dag shes rab kyi pha rol tu phyin pa ston pa na zlog par sems shing / de dag 'di skad du 'di ni chos ma yin/ 'di ni 'dul ba ma yin/ 'di ni ston pa'i bka' ma yin/ 'di ni sangs rgyas kyi bstan pa ma yin/ 'di ni de bzhin gshegs pa dgra bcom pa yang
61b1(khri brgyad): dag par rdzogs pa'i sangs rgyas rnams kyis ma gsungs/ mi gsung gsung bar mi 'gyur ba yin gyis/ 'di la bslab par mi bya'o zhes zer zhing / de bdag gis kyang bzlog par bya'o snyam du sems la/ sems can gzhan dag kyang 'bral bar 'gyur bar byed/ de rang
61b2(khri brgyad): gi sems kyi rgyud la yang gnod pa byas nas/ gzhan gyi sems kyi rgyud la yang gnod pa bya bar sems/ de rang gi sems kyi rgyud kyang dug dang bcas par byas nas/ gzhan gyi sems kyi rgyud kyang dug dang bcas par byed par 'gyur/ de bdag kyang chud gzon cing gzhan
61b3(khri brgyad): yang chud gzon par 'dod/ de bdag kyang shes rab kyi pha rol tu phyin pa zab mo ma rtogs shing mi shes pas zlog par sems la gzhan dag kyang de bzhin du 'dzin par 'gyur bar byed pas na/ chos kyis phongs par 'gyur ba'i las byas shing bsags pa de'i 'ol du yang mi 'ong ngo zhes
61b4(khri brgyad): brjod par bya ste/ shA ri'i bu ngas ni gang zag de lta bu dag thos par bya bar yang ma gnang na/ blta ba lta ci smos te gnas su lta ga la rung / de ci'i phyir zhe na/ shA ri'i bu gang zag de lta bu dag ni chos sun 'byin pa yin par rig par bya zhing / shA ri'i bu gang zag de lta bu dag ni
61b5(khri brgyad): shing rul pa lta bu dang nag po'i rang bzhin can yin par rig par bya ba'i phyir ro/ /shA ri'i bu gang dag gang zag de lta bu de dag la dad cing mnyan par bya bar sems pa de dag kyang tshul ma yin pas sdug bsngal bar 'gyur ro/ /shA ri'i bu gang nga'i shes rab kyi pha rol tu phyin pa la sun 'byin
61b6(khri brgyad): pa'i gang zag de ni chos sun 'byin par byed par rig par bya'o/ /shA ri'i bu bus gsol pa/ bcom ldan 'das bcom ldan 'das kyis chos sun 'byin par bgyid pa'i gang zag der skyes pa de'i lus kyi tshad ni bka' ma stsal lags so/ /bcom ldan 'das kyis bka' stsal pa/ shA ri'i
61b7(khri brgyad): bu chos sun 'byin par byed pa'i gang zag der skyes pa de'i lus kyi tshad ni zhog shig / de ci'i phyir zhe na/ chos sun 'byin par byed pa'i gang zag de'i lus kyi tshad thos na/ ci tsam du chos sun 'byin par byed pa'i gang zag de'i lus thob pa'i tshad de ni de 'dra ste/ de la de 'dra ba'i skyon de
62a1(khri brgyad): yod do zhes kha nas khrag dron po skyug par 'gyur ba'am/ 'chi bar 'gyur ba'am/ shi la thug pa'i sdug bsngal du 'gyur ba'am/ thos na mya ngan gyi zug rngu dang ldan par 'gyur ba'am/ 'dam bu sngon po brngas pa ltar skam zhing rnyis par 'gyur du 'ong ngo zhes
62a2(khri brgyad): bcom ldan 'das kyis tshe dang ldan pa shA ri'i bu la/ de'i lus kyi tshad 'di tsam du 'gyur ro zhes skabs dbye ba ma mdzad do/ /shA ri'i bus gsol pa/ bcom ldan 'das chos kyis phongs par 'gyur ba'i sug las bgyis shing bsags pa de/ chos sun 'byin par bgyid pa'i gang
62a3(khri brgyad): zag rnams de lta bu'i lus yongs su 'dzin par 'gyur ro zhes/ slad ma'i skye bo rnams la snang ba bgyid par 'gyur lags na/ bcom ldan 'das kyis bka' stsal du gsol/ bcom ldan 'das kyis bka' stsal pa/ shA ri'i bu de ni chos kyis phongs par 'gyur ba'i las rdzogs par
62a4(khri brgyad): byas shing bsags pa des/ de srid du sems can dmyal ba rnams su sdug bsngal myong bar 'gyur zhing / sdug bsngal de'i tshad med de/ mang ba dang yun de srid du sdug bsngal myong bar 'gyur ro/ /zhes bya ba de nyid kyis kyang phyi ma'i skye bo rnams la snang ba byas par 'gyur ba yin no/ /
62a5(khri brgyad): shA ri'i bus gsol pa/ bcom ldan 'das 'di nyid kyis dkar po'i rang bzhin can gyi rigs kyi bu'am rigs kyi bu mo chos kyis phongs par 'gyur ba'i sug las de dag las ldog par 'gyur te/ bdag cag kyang sdug bsngal 'di lta bu dag dang 'phrad du 'ong ngo zhes de dag srog gi slad du yang
62a6(khri brgyad): dam pa'i chos spong bar mi bgyid lags so/ /de nas bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das dam pa'i chos spong ba'i ngag gi las bgyis shing bsags pa des ni/ chos kyis phongs par 'gyur ba'i sug las bgyid cing sogs
62a7(khri brgyad): par 'gyur bas/ bcom ldan 'das rigs kyi bu'am rigs kyi bu mo bdag cag sdug bsngal 'di lta bu dag dang 'phrad dam/ de bzhin gshegs pa mi mthong ngam/ chos mi thos sam/ dge 'dun la bsnyen bkur mi byed dam/ sangs rgyas 'byung ba med pa'i sangs rgyas kyi zhing
62b1(khri brgyad): rnams su skye ba 'am/ mi dbul po rnams su skye ba 'am/ tshig gzung bar mi 'os par gyur na mi rung ngo zhes/ lus dang ngag dang / yid kyi las rnams legs par bsdam par bgyi lags so/ /bcom ldan 'das kyis bka' stsal pa/ rab 'byor mi blun po gang dag
62b2(khri brgyad): legs par gsungs pa'i chos 'dul ba 'di la rab tu byung zhing / shes rab kyi pha rol tu phyin pa 'di la sun dbyung bar bya'o/ /snyam du sems pa de dag ni dag gis las byas shing bsags pa des/ chos kyis phongs par 'gyur ba'i las byed cing sogs par 'gyur te/ rab 'byor
62b3(khri brgyad): shes rab kyi pha rol tu phyin pa la sun dbyung ba byas shing / bzlog pas sangs rgyas bcom ldan 'das rnams kyi byang chub la sun dbyung bar byas shing bzlog pa yin no/ /sangs rgyas bcom ldan 'das rnams kyi byang chub la sun dbyung bar byas shing bzlog pas ni/ 'das pa dang /
62b4(khri brgyad): ma byon pa dang / da ltar byung ba'i sangs rgyas bcom ldan 'das rnams kyi rnam pa thams cad mkhyen pa nyid la sun 'byung bar byas shing bzlog pa yin no/ /rnam pa thams cad mkhyen pa nyid sun dbyung ba byas shing bzlog pas ni/ chos bzlog pa yin no/ /chos bzlog pas
62b5(khri brgyad): ni dge 'dun bzlog pa yin no/ /dge 'dun bzlog pas ni 'jig rten pa'i yang dag pa'i lta ba dang / 'jig rten las 'das pa'i yang dag pa'i lta ba bzlog pa yin no/ /de bzhin du pha rol tu phyin pa drug dang / byang chub kyi phyogs kyi chos sum cu rtsa bdun dang / stobs bcu
62b6(khri brgyad): dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad dang / rnam pa thams cad mkhyen pa nyid kyi bar dag bzlog pa yin no/ /rnam pa thams cad mkhyen pa nyid bzlog pas bsod nams ma yin pa'i phung po tshad med/ grangs
62b7(khri brgyad): med dpag tu med pa dag yongs su bzung ba yin no/ /bsod nams ma yin pa'i phung po yongs su bzung ba des/ sdug bsngal dang / yid mi bde ba tshad med grangs med dpag tu med pa dag kyang yongs su bzung ba yin no/ /rab 'byor gyis gsol pa/ bcom ldan 'das mi blun po gang dag
63a1(khri brgyad): shes rab kyi pha rol tu phyin pa zab mo 'di zlog par bgyid pa de dag rnam pa du zhig gis shes rab kyi pha rol tu phyin pa zab mo 'di zlog par bgyid pa lags/ bcom ldan 'das kyis bka' stsal pa/ rab 'byor mi blun po de dag ni rnam pa bzhis shes rab
63a2(khri brgyad): kyi pha rol tu phyin pa zab mo 'di zlog par byed de/ bzhi gang zhe na/ 'di lta ste/ mi blun po de dag bdud kyis byin gyis brlabs pa dang / chos zab mo rnams la mos pa med cing / dad pa ma rnyed pa dang / de dag sdig pa'i grogs po'i lag tu song bas/ phung po lnga la mngon
63a3(khri brgyad): par zhen par 'gyur ba dang / mi blun po de dag nyes pa spyod cing / bdag la stod pa dang / gzhan la smod pa yin te/ rab 'byor mi blun po de dag ni rnam pa de bzhi dang ldan pas/ shes rab kyi pha rol tu phyin pa zab mo 'di zlog par byed pa yin no/ /rab 'byor gyis gsol
63a4(khri brgyad): pa/ bcom ldan 'das shes rab kyi pha rol tu phyin pa ni mngon par mi brtson pa dang / dge ba'i rtsa ba dang bral ba dang / sdig pa'i grogs po'i sug par mchis pa dag gis mos par dka' ba lags so/ /bcom ldan 'das kyis bka' stsal pa/ rab 'byor de de bzhin no/ /
63a5(khri brgyad): de de bzhin te/ shes rab kyi pha rol tu phyin pa zab mo ni mngon par mi brtson pa rnams dang / dge ba'i rtsa ba med pa rnams dang / sdig pa'i grogs po'i lag tu song ba rnams kyis mos par dka' ba yin no/ /rab 'byor gyis gsol pa/ bcom ldan 'das gang de
63a6(khri brgyad): ltar mos par dka' ba'i shes rab kyi pha rol tu phyin pa de ci tsam du zab pa lags/ bcom ldan 'das kyis bka' stsal pa/ rab 'byor gzugs ni ma bcings ma grol ba'o/ /de ci'i phyir zhe na/ gzugs dngos po med pa'i rang bzhin ni gzugs yin pa'i phyir ro/ /
63a7(khri brgyad): rab 'byor de bzhin du tshor ba dang / 'du shes dang / 'du byed rnams dang / rnam par shes pa ni ma bcings ma grol ba'o/ /de ci'i phyir zhe na/ rnam par shes pa dngos po med pa'i rang bzhin ni/ rnam par shes pa yin pa'i phyir ro/ /rab 'byor sbyin pa'i pha rol tu phyin pa ni ma
63b1(khri brgyad): bcings ma grol ba'o/ /de ci'i phyir zhe na/ sbyin pa'i pha rol tu phyin pa dngos po med pa'i rang bzhin ni/ sbyin pa'i pha rol tu phyin pa yin pa'i phyir ro/ /rab 'byor de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol
63b2(khri brgyad): tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa ni ma bcings ma grol ba'o/ /de ci'i phyir zhe na/ shes rab kyi pha rol tu phyin pa dngos po med pa'i rang bzhin ni/ shes rab kyi pha rol tu phyin pa yin pa'i phyir ro/ /rab 'byor nang stong pa nyid ni
63b3(khri brgyad): ma bcings ma grol ba'o/ /de ci'i phyir zhe na/ nang stong pa nyid dngos po med pa'i rang bzhin ni/ nang stong pa nyid yin pa'i phyir ro/ /rab 'byor dngos po med pa'i ngo bo nyid kyi stong pa nyid kyi bar ni ma bcings ma grol ba'o/ /de ci'i phyir zhe na/ dngos po med pa'i ngo bo nyid stong pa
63b4(khri brgyad): nyid dngos po med pa'i rang bzhin ni/ dngos po med pa'i ngo bo nyid stong pa nyid yin pa'i phyir ro/ /rab 'byor dran pa nye bar gzhag pa rnams ni ma bcings ma grol ba'o/ /de ci'i phyir zhe na/ dran pa nye bar gzhag pa rnams dngos po med pa'i rang bzhin ni/ dran pa nye bar gzhag pa
63b5(khri brgyad): rnams yin pa'i phyir ro/ /rab 'byor de bzhin du yang dag par spong ba rnams dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams ni ma bcings ma grol ba'o/ /de ci'i phyir zhe na/ lam dngos po med pa'i rang bzhin ni lam
63b6(khri brgyad): yin pa'i phyir ro/ /rab 'byor de bzhin du stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad dang / rnam pa thams cad mkhyen pa nyid ni ma bcings ma grol ba'o/ /de ci'i phyir zhe na/ rnam pa thams
63b7(khri brgyad): cad mkhyen pa nyid dngos po med pa'i rang bzhin ni/ rnam pa thams cad mkhyen pa nyid yin pa'i phyir ro/ /rab 'byor gzugs kyi sngon gyi mtha' ni ma bcings ma grol ba'o/ /de ci'i phyir zhe na/ sngon gyi mtha' dngos po med pa'i rang bzhin ni gzugs yin pa'i phyir ro/ /rab
64a1(khri brgyad): 'byor de bzhin du tshor ba dang / 'du shes dang / 'du byed rnams dang / rnam par shes pa dang / rnam pa thams cad mkhyen pa nyid kyi bar gyi sngon gyi mtha' ni ma bcings ma grol ba'o/ /de ci'i phyir zhe na/ sngon gyi mtha' dngos po med pa'i rang bzhin ni/ rnam pa
64a2(khri brgyad): thams cad mkhyen pa nyid yin pa'i phyir ro/ /rab 'byor gzugs kyi phyi ma'i mtha' ni ma bcings ma grol ba'o/ /de ci'i phyir zhe na/ phyi ma'i mtha' dngos po med pa'i rang bzhin ni/ gzugs yin pa'i phyir ro/ /rab 'byor de bzhin du tshor ba dang / 'du shes dang / 'du byed
64a3(khri brgyad): rnams dang / rnam par shes pa dang / rnam pa thams cad mkhyen pa nyid kyi bar gyi phyi ma'i mtha' ni ma bcings ma grol ba'o/ /de ci'i phyir zhe na/ phyi ma'i mtha' dngos po med pa'i rang bzhin ni/ rnam pa thams cad mkhyen pa nyid yin pa'i phyir ro/ /rab 'byor gzugs da ltar
64a4(khri brgyad): byung ba ni ma bcings ma grol ba'o/ /de ci'i phyir zhe na/ da ltar byung ba dngos po med pa'i rang bzhin ni gzugs yin pa'i phyir ro/ /rab 'byor de bzhin du tshor ba dang / 'du shes dang / 'du byed rnams dang / rnam par shes pa dang / rnam pa thams cad mkhyen pa nyid kyi
64a5(khri brgyad): bar da ltar byung ba ni ma bcings ma grol ba'o/ /de ci'i phyir zhe na/ da ltar byung ba dngos po med pa'i rang bzhin ni/ rnam pa thams cad mkhyen pa nyid yin pa'i phyir ro/ /rab 'byor gyis gsol pa/ bcom ldan 'das shes rab kyi pha rol tu phyin pa ni mngon par mi brtson
64a6(khri brgyad): pa rnams dang / dge ba'i rtsa ba ma bskrun pa rnams dang / sdig pa'i grogs po'i sug par mchis pa rnams dang / bdud kyi dbang du mchis pa rnams dang / le lo can rnams dang / brtson 'grus zhan pa rnams dang / bskyung ngas pa rnams dang / shes bzhin can ma
64a7(khri brgyad): lags pa rnams kyis mos par dka' ba lags so/ bcom ldan 'das kyis bka' stsal pa/ rab 'byor de de bzhin no/ /de de bzhin te/ rab 'byor shes rab kyi pha rol tu phyin pa ni mngon par mi brtson pa rnams dang / shes bzhin can ma yin pa'i bar dag gis mos
64b1(khri brgyad): par dka' ba yin no/ /rab 'byor gzugs rnam par dag pa gang yin pa de ni 'bras bu rnam par dag pa nyid do/ /tshor ba dang / 'du shes dang / 'du byed rnams dang / rnam par shes pa rnam par dag pa gang yin pa de ni 'bras bu rnam par dag pa nyid do/ /rnam pa
64b2(khri brgyad): thams cad mkhyen pa nyid kyi bar du rnam par dag pa gang yin pa de ni 'bras bu rnam par dag pa nyid do/ / //'phags pa shes rab kyi pha rol tu phyin pa khri brgyad stong pa/ bam po nyi shu rtsa brgyad pa/ rab 'byor gzhan yang gzugs rnam par dag
64b3(khri brgyad): pa gang yin pa de ni 'bras bu rnam par dag pa'o/ /'bras bu rnam par dag pa gang yin pa de ni/ shes rab kyi pha rol tu phyin pa rnam par dag pa'o/ /shes rab kyi pha rol tu phyin pa rnam par dag pa gang yin pa de ni gzugs rnam par dag pa'o/ /rnam pa thams cad
64b4(khri brgyad): mkhyen pa nyid kyi bar du rnam par dag pa gang yin pa de ni 'bras bu rnam par dag pa'o/ /'bras bu rnam par dag pa gang yin pa de ni shes rab kyi pha rol tu phyin pa rnam par dag pa'o/ /shes rab kyi pha rol tu phyin pa rnam par dag pa gang yin pa de ni rnam pa thams cad mkhyen pa
64b5(khri brgyad): nyid kyi bar du rnam par dag pa ste/ de ltar na gzugs rnam par dag pa dang / 'bras bu rnam par dag pa dang / shes rab kyi pha rol tu phyin pa rnam par dag pa dang / rnam pa thams cad mkhyen pa nyid kyi bar du rnam par dag pa 'di dag ni gnyis su med de/ gnyis su
64b6(khri brgyad): dbyer med cing tha mi dad de gcad du med do/ /rab 'byor gzhan yang gzugs rnam par dag pa gang yin pa de ni shes rab kyi pha rol tu phyin pa rnam par dag pa'o/ /shes rab kyi pha rol tu phyin pa rnam par dag pa gang yin pa de ni gzugs rnam par dag pa'o/ /rnam pa thams
64b7(khri brgyad): cad mkhyen pa nyid kyi bar du rnam par dag pa gang yin pa de ni shes rab kyi pha rol tu phyin pa rnam par dag pa'o/ /shes rab kyi pha rol tu phyin pa rnam par dag pa gang yin pa de ni/ rnam pa thams cad mkhyen pa nyid kyi bar du rnam par dag pa ste/ de ltar na gzugs rnam par dag pa
65a1(khri brgyad): dang / rnam pa thams cad mkhyen pa nyid kyi bar du rnam par dag pa dang / shes rab kyi pha rol tu phyin pa rnam par dag pa 'di ni gnyis su med de/ gnyis su dbyer med cing tha mi dad de gcad du med do/ /rab 'byor gzhan yang bdag rnam par dag pa gang yin
65a2(khri brgyad): pa de ni gzugs rnam par dag pa'o/ /gzugs rnam par dag pa gang yin pa de ni/ bdag rnam par dag pa ste/ de ltar na bdag rnam par dag pa dang / gzugs rnam par dag pa 'di ni gnyis su med de gnyis su dbyer med cing tha mi dad de gcad du med do/ /sems can dang /
65a3(khri brgyad): srog dang / shes pa po dang / mthong ba po'i bar du rnam par dag pa dang / gzugs rnam par dag pa dang / tshor ba dang / 'du shes dang / 'du byed rnams dang / rnam par shes pa rnam par dag pa dang / rnam pa thams cad mkhyen pa nyid kyi bar du rnam par dag pa 'di ni gnyis
65a4(khri brgyad): su med de/ gnyis su dbyer med cing tha mi dad de gcad du med do/ /rab 'byor gzhan yang 'dod chags rnam par dag pas gzugs rnam par dag pa dang / rnam pa thams cad mkhyen pa nyid kyi bar du rnam par dag pa ste/ de ltar na 'dod chags rnam par dag pa dang / gzugs rnam par
65a5(khri brgyad): dag pa dang / rnam pa thams cad mkhyen pa nyid kyi bar du rnam par dag pa 'di ni gnyis su med de/ gnyis su dbyer med cing tha mi dad de gcad du med do/ /de bzhin du zhe sdang dang / gti mug rnam par dag pas/ gzugs rnam par dag pa dang / rnam pa thams cad mkhyen pa nyid kyi
65a6(khri brgyad): bar du rnam par dag pa ste/ de ltar na zhe sdang dang / gti mug rnam par dag pa dang / gzugs rnam par dag pa dang / rnam pa thams cad mkhyen pa nyid kyi bar du rnam par dag pa 'di ni gnyis su med de/ gnyis su dbyer med cing tha mi dad de gcad du med do/ /rab 'byor gzhan
65a7(khri brgyad): yang 'dod chags dang / zhe sdang dang / gti mug rnam par dag pas/ gzugs rnam par dag pa dang / rnam pa thams cad mkhyen pa nyid kyi bar du rnam par dag pa ste/ de ltar na 'dod chags dang / zhe sdang dang / gti mug rnam par dag pa dang / gzugs rnam par dag pa dang /
65b1(khri brgyad): rnam pa thams cad mkhyen pa nyid kyi bar du rnam par dag pa 'di ni/ gnyis su med de gnyis su dbyer med cing / tha mi dad de gcad du med do/ /rab 'byor gzhan yang ma rig pa rnam par dag pas/ 'du byed rnam par dag pa'o/ /'du byed rnam par dag pas/ rnam par shes pa rnam
65b2(khri brgyad): par dag pa'o/ /de bzhin du ming dang gzugs rnam par dag pa'o/ /skye mched drug rnam par dag pa'o/ /reg pa rnam par dag pa'o/ /tshor ba rnam par dag pa'o/ /sred pa rnam par dag pa'o/ /len pa rnam par dag pa'o/ /srid pa rnam par dag pa'o/ /skye ba rnam par dag pa'o/ /skye
65b3(khri brgyad): ba rnam par dag pas/ rga shi rnam par dag pa'o/ /rga shi rnam par dag pas/ sbyin pa'i pha rol tu phyin pa rnam par dag pa'o/ /sbyin pa'i pha rol tu phyin pa rnam par dag pas/ tshul khrims kyi pha rol tu phyin pa rnam par dag pa'o/ /tshul khrims kyi pha rol tu phyin pa rnam par dag pas/
65b4(khri brgyad): bzod pa'i pha rol tu phyin pa rnam par dag pa'o/ /bzod pa'i pha rol tu phyin pa rnam par dag pas/ brtson 'grus kyi pha rol tu phyin pa rnam par dag pa'o/ /brtson 'grus kyi pha rol tu phyin pa rnam par dag pas/ bsam gtan gyi pha rol tu phyin pa rnam par dag pa'o/ /bsam gtan
65b5(khri brgyad): gyi pha rol tu phyin pa rnam par dag pas/ shes rab kyi pha rol tu phyin pa rnam par dag pa'o/ /shes rab kyi pha rol tu phyin pa rnam par dag pas/ nang stong pa nyid rnam par dag pa'o/ /nang stong pa nyid rnam par dag pas/ dngos po med pa'i ngo bo nyid stong pa nyid kyi bar du rnam par
65b6(khri brgyad): dag pa'o/ /dngos po med pa'i ngo bo nyid stong pa nyid rnam par dag pas/ dran pa nye bar gzhag pa rnam pa rnam par dag pa'o/ /de bzhin du yang dag pa'i spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams
65b7(khri brgyad): dang / lam rnam par dag pa'o/ /lam rnam par dag pas/ thams cad shes pa nyid rnam par dag pa'o/ /thams cad shes pa nyid rnam par dag pas/ stobs bcu rnam par dag pa'o/ /stobs bcu rnam par dag pas/ mi 'jigs pa rnam par dag pa'o/ /mi 'jigs pa rnam
66a1(khri brgyad): par dag pas/ so so yang dag par rig pa dang / sangs rgyas kyi chos ma 'dres pa rnam par dag pa'o/ /sangs rgyas kyi chos ma 'dres pa rnam par dag pas/ rnam pa thams cad mkhyen pa nyid rnam par dag pa ste/ de ltar na rnam pa thams cad mkhyen pa nyid
66a2(khri brgyad): rnam par dag pa dang / sangs rgyas kyi chos ma 'dres pa rnam par dag pa 'di ni gnyis su med de gnyis su dbyer med cing tha mi dad de gcad du med do/ /rab 'byor gzhan yang shes rab kyi pha rol tu phyin pa rnam par dag pa gang yin pa de ni gzugs rnam par dag pa'o/ /gzugs
66a3(khri brgyad): rnam par dag pa gang yin pa de ni/ rnam pa thams cad mkhyen pa nyid kyi bar du rnam par dag pa ste/ de ltar na shes rab kyi pha rol tu phyin pa rnam par dag pa dang / gzugs rnam par dag pa dang / rnam pa thams cad mkhyen pa nyid kyi bar du rnam par dag pa 'di ni gnyis su med de
66a4(khri brgyad): gnyis su dbyer med cing tha mi dad de gcad du med do/ /de bzhin du bsam gtan gyi pha rol tu phyin pa rnam par dag pa dang / brtson 'grus kyi pha rol tu phyin pa rnam par dag pa dang / bzod pa'i pha rol tu phyin pa rnam par dag pa dang / tshul khrims kyi pha rol tu phyin pa rnam par dag pa
66a5(khri brgyad): dang / sbyin pa'i pha rol tu phyin pa rnam par dag pa gang yin pa de ni/ gzugs rnam par dag pa'o/ /gzugs rnam par dag pa gang yin pa de ni rnam pa thams cad mkhyen pa nyid kyi bar du rnam par dag pa ste/ de ltar na sbyin pa'i pha rol tu phyin pa rnam par dag pa dang / gzugs
66a6(khri brgyad): rnam par dag pa dang / rnam pa thams cad mkhyen pa nyid kyi bar du rnam par dag pa 'di ni gnyis su med de gnyis su dbyer med cing tha mi dad de gcad du med do/ /nang stong pa nyid rnam par dag pa dang / dngos po med pa'i ngo bo nyid stong pa nyid kyi bar du rnam par dag pas/ rnam pa thams cad mkhyen
66a7(khri brgyad): pa nyid kyi bar du rnam par dag pa'o/ /byang chub kyi phyogs kyi chos sum cu rtsa bdun rnam par dag pas/ rnam pa thams cad mkhyen pa nyid kyi bar du rnam par dag pa'o/ /stobs dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnam par
66b1(khri brgyad): dag pas/ rnam pa thams cad mkhyen pa nyid kyi bar du rnam par dag pa ste/ de ltar na phung po dang / khams dang / skye mched dang / pha rol tu phyin pa rnams dang / stong pa nyid thams cad dang / byang chub kyi phyogs kyi chos rnams dang / stobs bcu dang / mi 'jigs pa rnams dang / so so
66b2(khri brgyad): yang dag par rig pa rnams dang / sangs rgyas kyi chos ma 'dres pa rnam par dag pa dang / rnam pa thams cad mkhyen pa nyid rnam par dag pa 'di ni gnyis su med de gnyis su dbyer med cing tha mi dad de gcad du med do/ /rab 'byor gzhan yang 'dus byas rnam par dag pas/ 'dus ma byas
66b3(khri brgyad): rnam par dag pa'o/ /'dus ma byas rnam par dag pas/ rnam pa thams cad mkhyen pa nyid kyi bar du rnam par dag pa ste/ de ltar na 'dus byas rnam par dag pa dang / 'dus ma byas rnam par dag pa dang / rnam pa thams cad mkhyen pa nyid kyi bar du rnam par dag pa 'di ni gnyis su
66b4(khri brgyad): med de gnyis su dbyer med cing tha mi dad de gcad du med do/ /rab 'byor gzhan yang 'das pa rnam par dag pas/ ma 'ongs pa rnam par dag pa'o/ /ma 'ongs pa rnam par dag pas/ 'das pa rnam par dag pa'o/ /da ltar byung ba rnam par dag pas/ 'das pa dang / ma
66b5(khri brgyad): 'ongs pa rnam par dag pa'o/ /'das pa dang ma 'ongs pa rnam par dag pas/ da ltar byung ba rnam par dag pa ste/ de ltar na 'das pa rnam par dag pa dang / ma 'ongs pa rnam par dag pa dang / da ltar byung ba rnam par dag pa 'di ni gnyis su med de gnyis su dbyer med cing tha
66b6(khri brgyad): mi dad de gcad du med do/ /shes rab kyi pha rol tu phyin pa khri brgyad stong pa las/ sems can dmyal ba'i le'u zhes bya ste sum cu rtsa lnga pa'o// //de nas bcom ldan 'das la tshe dang ldan pa shA ri'i bus 'di skad ces gsol to/ /bcom ldan 'das rnam par dag
66b7(khri brgyad): pa 'di ni zab lags so/ /bcom ldan 'das kyis bka' stsal pa/ shA ri'i bu shin tu rnam par dag pa'i phyir zab bo/ /shA ri'i bus gsol pa/ bcom ldan 'das gang shin tu rnam par dag pa'i slad du zab pa lags/ bcom ldan 'das kyis bka' stsal pa/ shA ri'i bu gzugs
67a1(khri brgyad): shin tu rnam par dag pa'i phyir zab pa yin no/ /tshor ba dang / 'du shes dang / 'du byed rnams dang / rnam par shes pa shin tu rnam par dag pa'i phyir zab pa yin no/ /sa'i khams dang / chu'i khams dang / me'i khams dang / rlung gi khams dang /
67a2(khri brgyad): nam mkha'i khams dang / rnam par shes pa'i khams shin tu rnam par dag pa'i phyir zab pa yin no/ /mig dang / rna ba dang / sna dang / lce dang / lus dang / yid shin tu rnam par dag pa'i phyir zab pa yin no/ /gzugs dang / sgra dang / dri dang / ro dang / reg bya dang /
67a3(khri brgyad): chos shin tu rnam par dag pa'i phyir zab pa yin no/ /sbyin pa'i pha rol tu phyin pa shin tu rnam par dag pa'i phyir zab pa yin no/ /tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa shin tu rnam par dag pa'i phyir zab pa
67a4(khri brgyad): yin no/ /nang stong pa nyid shin tu rnam par dag pa'i phyir zab pa yin no/ /dngos po med pa'i ngo bo nyid stong pa nyid kyi bar du shin tu rnam par dag pa'i phyir zab pa yin no/ /dran pa nye bar gzhag pa rnams shin tu rnam par dag pa'i phyir zab pa yin no/ /yang dag
67a5(khri brgyad): par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam shin tu rnam par dag pa'i phyir zab pa yin no/ /stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres
67a6(khri brgyad): pa rnams shin tu rnam par dag pa'i phyir zab pa yin no/ /byang chub shin tu rnam par dag pa dang / rnam pa thams cad mkhyen pa nyid kyi bar du shin tu rnam par dag pa'i phyir zab pa yin no/ /shA ri'i bus gsol pa/ bcom ldan 'das rnam par dag pa ni snang ba lags so/ /
67a7(khri brgyad): bcom ldan 'das kyis bka' stsal pa/ shA ri'i bu shin tu rnam par dag pa'i phyir/ rnam par dag pa ni snang ba yin no/ /shA ri'i bus gsol pa/ bcom ldan 'das gang shin tu rnam par dag pa'i slad du snang ba lags/ bcom ldan 'das kyis bka' stsal pa/ shA ri'i bu gzugs
67b1(khri brgyad): shin tu rnam par dag pa'i phyir/ rnam par dag pa ni snang ba yin no/ /tshor ba dang / 'du shes dang / 'du byed rnams dang / rnam par shes pa shin tu rnam par dag pa'i phyir rnam par dag pa ni snang ba yin no/ /mig shin tu rnam par dag pa'i phyir rnam par dag pa ni snang ba
67b2(khri brgyad): yin no/ /rna ba dang / sna dang / lce dang / lus dang / yid shin tu rnam par dag pa'i phyir rnam par dag pa ni snang ba yin no/ /gzugs dang / sgra dang / dri dang / ro dang / reg bya dang / chos shin tu rnam par dag pa'i phyir rnam par dag pa ni snang ba yin no/ /sa'i khams dang /
67b3(khri brgyad): chu'i khams dang / me'i khams dang / rlung gi khams dang / nam mkha'i khams dang / rnam par shes pa'i khams shin tu rnam par dag pa'i phyir rnam par dag pa ni snang ba yin no/ /sbyin pa'i pha rol tu phyin pa shin tu rnam par dag pa'i phyir/ rnam par dag pa ni snang ba yin no/ /
67b4(khri brgyad): tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa shin tu rnam par dag pa'i phyir/ rnam par dag pa ni snang ba yin no/ /nang stong pa nyid shin tu rnam par dag pa'i phyir rnam par dag pa ni snang ba yin no/ /dngos po med
67b5(khri brgyad): pa'i ngo bo nyid stong pa nyid kyi bar du shin tu rnam par dag pa'i phyir rnam par dag pa ni snang ba yin no/ /dran pa nye bar gzhag pa shin tu rnam par dag pa'i phyir rnam par dag pa ni snang ba yin no/ /yang dag pa'i spong ba dang / rdzu 'phrul gyi rkang pa dang / dbang po dang / stobs dang / byang
67b6(khri brgyad): chub kyi yan lag dang / lam shin tu rnam par dag pa'i phyir rnam par dag pa ni snang ba yin no/ /stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa bco brgyad shin tu rnam par dag pa'i phyir rnam par dag pa ni snang ba yin
67b7(khri brgyad): no/ /rnam pa thams cad mkhyen pa nyid kyi bar du shin tu rnam par dag pa'i phyir rnam par dag pa ni snang ba yin no/ /shA ri'i bus gsol pa/ bcom ldan 'das rnam par dag pa ni/ nying mtshams sbyor ba ma mchis pa lags so/ /bcom ldan 'das kyis bka' stsal pa/ shA ri'i bu
68a1(khri brgyad): shin tu rnam par dag pa'i phyir ro/ /shA ri'i bus gsol pa/ bcom ldan 'das gang nying mtshams sbyor ba ma mchis pas/ rnam par dag pa lags/ bcom ldan 'das kyis bka' stsal pa/ shA ri'i bu gzugs 'pho ba med pas/ nying mtshams
68a2(khri brgyad): sbyor ba med pa ni rnam par dag pa yin no/ /rnam pa thams cad mkhyen pa nyid kyi bar du 'pho ba med pas/ nying mtshams sbyor ba med pa ni rnam par dag pa yin no/ /shA ri'i bus gsol pa/ bcom ldan 'das rnam par dag pa ni kun nas nyon mongs pa ma mchis pa lags
68a3(khri brgyad): so/ /bcom ldan 'das kyis bka' stsal pa/ shA ri'i bu shin tu rnam par dag pa'i phyir ro/ /shA ri'i bus gsol pa/ bcom ldan 'das gang la kun nas nyon mongs pa ma mchis pas rnam par dag pa lags/ bcom ldan 'das kyis bka' stsal pa/ shA ri'i bu
68a4(khri brgyad): gzugs ni rang bzhin gyis kun nas nyon mongs pa med pa'i phyir rnam par dag pa yin no/ /rnam pa thams cad mkhyen pa nyid kyi bar ni rang bzhin gyis kun nas nyon mongs pa med pa'i phyir rnam par dag pa yin no/ /shA ri'i bus gsol pa/ bcom ldan 'das rnam par dag pa
68a5(khri brgyad): ni thob pa dang / mngon par rtogs pa ma mchis pa lags so/ /bcom ldan 'das kyis bka' stsal pa/ shA ri'i bu shin tu rnam par dag pa'i phyir ro/ /shA ri'i bus gsol pa/ bcom ldan 'das gang la thob pa ma mchis pa dang / mngon par rtogs pa ma mchis pa'i slad du
68a6(khri brgyad): rnam par dag pa lags/ bcom ldan 'das kyis bka' stsal pa/ shA ri'i bu gzugs la thob pa med pa dang / mngon par rtogs pa med pa'i phyir rnam par dag pa yin no/ /rnam pa thams cad mkhyen pa nyid kyi bar la thob pa med pa dang / mngon par rtogs pa med pa'i phyir rnam
68a7(khri brgyad): par dag pa yin no/ /shA ri'i bus gsol pa/ bcom ldan 'das rnam par dag pa ni mngon par ma grub pa lags so/ /bcom ldan 'das kyis bka' stsal pa/ shA ri'i bu shin tu rnam par dag pa'i phyir ro/ /shA ri'i bus gsol pa/ bcom ldan 'das gang mngon
68b1(khri brgyad): par grub pa ma mchis pa'i slad du rnam par dag pa lags/ bcom ldan 'das kyis bka' stsal pa/ shA ri'i bu gzugs mngon par grub pa med pa'i phyir rnam par dag pa yin no/ /rnam pa thams cad mkhyen pa nyid kyi bar du mngon par grub pa med pa'i phyir rnam par dag pa yin no/ /
68b2(khri brgyad): shA ri'i bus gsol pa/ bcom ldan 'das rnam par dag pa ni 'dod pa'i khams su mi skye lags so/ /bcom ldan 'das kyis bka' stsal pa/ shA ri'i bu shin tu rnam par dag pa'i phyir ro/ /shA ri'i bus gsol pa/ bcom ldan 'das ji ltar na rnam par dag pa 'dod pa'i
68b3(khri brgyad): khams su mi skye ba lags/ bcom ldan 'das kyis bka' stsal pa/ shA ri'i bu 'dod pa'i khams kyi rang bzhin dmigs su med pa'i phyir rnam par dag pa mi skye'o/ /shA ri'i bus gsol pa/ bcom ldan 'das rnam par dag pa ni gzugs kyi khams su mi skye lags so/ /
68b4(khri brgyad): bcom ldan 'das kyis bka' stsal pa/ shA ri'i bu shin tu rnam par dag pa'i phyir ro/ /shA ri'i bus gsol pa/ bcom ldan 'das ji ltar na rnam par dag pa gzugs kyi khams su mi skye ba lags/ bcom ldan 'das kyis bka' stsal pa/ shA ri'i bu gzugs kyi khams kyi
68b5(khri brgyad): rang bzhin dmigs su med pa'i phyir rnam par dag pa mi skye'o/ shA ri'i bus gsol pa/ bcom ldan 'das rnam par dag pa ni gzugs ma mchis pa'i khams su mi skye lags so/ /bcom ldan 'das kyis bka' stsal pa/ shA ri'i bu shin tu rnam par dag pa'i phyir ro/ /shA
68b6(khri brgyad): ri'i bus gsol pa/ bcom ldan 'das ji ltar na rnam par dag pa gzugs ma mchis pa'i khams su mi skye ba lags/ bcom ldan 'das kyis bka' stsal pa/ shA ri'i bu gzugs med pa'i khams kyi rang bzhin dmigs su med pa'i phyir rnam par dag pa mi skye'o/ /shA ri'i
68b7(khri brgyad): bus gsol pa/ bcom ldan 'das rnam par dag pa ni 'tshal ba ma mchis pa lags so/ /bcom ldan 'das kyis bka' stsal pa/ shA ri'i bu shin tu rnam par dag pa'i phyir ro/ /shA ri'i bus gsol pa/ bcom ldan 'das ji ltar na rnam par dag pa 'tshal ba ma mchis pa
69a1(khri brgyad): lags/ bcom ldan 'das kyis bka' stsal pa/ shA ri'i bu chos bems po nyid kyi phyir rnam par dag pa ni shes pa med pa yin no/ /shA ri'i bus gsol pa/ bcom ldan 'das rnam par dag pa ni gzugs ma 'tshal ba lags so/ /bcom ldan 'das kyis
69a2(khri brgyad): bka' stsal pa/ shA ri'i bu shin tu rnam par dag pa'i phyir ro/ shA ri'i bus gsol pa/ bcom ldan 'das ji ltar na rnam par dag pas gzugs ma 'tshal ba lags/ bcom ldan 'das kyis bka' stsal pa/ shA ri'i bu rang gi mtshan nyid stong pa nyid kyi phyir rnam par dag pas
69a3(khri brgyad): gzugs mi shes so/ /shA ri'i bus gsol pa/ bcom ldan 'das de bzhin du rnam par dag pa ni tshor ba dang / 'du shes dang / 'du byed rnams dang / rnam par shes pa ma 'tshal ba lags so/ /bcom ldan 'das kyis bka' stsal pa/ shA ri'i bu shin tu rnam par dag
69a4(khri brgyad): pa'i phyir ro/ /shA ri'i bus gsol pa/ bcom ldan 'das ji ltar na rnam par dag pas tshor ba dang / 'du shes dang / 'du byed rnams dang / rnam par shes pa ma 'tshal ba lags/ bcom ldan 'das kyis bka' stsal pa/ shA ri'i bu rang gi mtshan nyid stong pa nyid kyi phyir
69a5(khri brgyad): rnam par dag pas tshor ba dang / 'du shes dang / 'du byed rnams dang / rnam par shes pa mi shes so/ /shA ri'i bus gsol pa/ bcom ldan 'das rnam par dag pa ni chos thams cad ma 'tshal ba lags so/ /bcom ldan 'das kyis bka' stsal pa/ shA ri'i bu/ shin tu rnam
69a6(khri brgyad): par dag pa'i phyir ro/ /shA ri'i bus gsol pa/ bcom ldan 'das ji ltar na rnam par dag pa'i chos thams cad ma 'tshal ba lags/ bcom ldan 'das kyis bka' stsal pa/ shA ri'i bu chos thams cad dmigs su med pa'i phyir/ rnam par dag pas chos thams cad mi
69a7(khri brgyad): shes so/ /shA ri'i bus gsol pa/ bcom ldan 'das shes rab kyi pha rol tu phyin pa ni rnam pa thams cad mkhyen pa nyid la phan par yang mi bgyid/ gnod par mi bgyid pa lags so/ /bcom ldan 'das kyis bka' stsal pa/ shA ri'i bu shin tu rnam par dag pa'i phyir ro/ /
69b1(khri brgyad): shA ri'i bus gsol pa/ bcom ldan 'das ji ltar na shes rab kyi pha rol tu phyin pa rnam pa thams cad mkhyen pa nyid la phan par yang mi bgyid/ gnod par yang mi bgyid pa lags/ bcom ldan 'das kyis bka' stsal pa/ shA ri'i bu chos kyi dbyings gnas pa nyid kyi
69b2(khri brgyad): phyir/ shes rab kyi pha rol tu phyin pa ni rnam pa thams cad mkhyen pa nyid la phan par yang mi byed/ gnod par yang mi byed do/ /shA ri'i bus gsol pa/ bcom ldan 'das shes rab kyi pha rol tu phyin pa rnam par dag pa ni chos gang yang yongs su 'dzin par mi bgyid pa lags
69b3(khri brgyad): so/ /bcom ldan 'das kyis bka' stsal pa/ shA ri'i bu shin tu rnam par dag pa'i phyir ro/ /shA ri'i bus gsol pa/ bcom ldan 'das ji ltar na shes rab kyi pha rol tu phyin pa rnam par dag pa chos gang yang yongs su 'dzin par mi bgyid pa lags/ bcom ldan 'das
69b4(khri brgyad): kyis bka' stsal pa/ shA ri'i bu chos kyi dbyings mi g.yo ba nyid kyi phyir ro/ /de nas bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das bdag rnam par dag pa'i slad du/ gzugs rnam par dag pa lags so/ /bcom ldan
69b5(khri brgyad): 'das kyis bka' stsal pa/ rab 'byor shin tu rnam par dag pa'i phyir ro/ /rab 'byor gyis gsol pa/ bcom ldan 'das ci'i slad du/ bdag rnam par dag pas/ gzugs shin tu rnam par dag pa lags/ bcom ldan 'das kyis bka' stsal pa/ rab 'byor bdag med
69b6(khri brgyad): pa'i phyir gzugs med pa ni shin tu rnam par dag pa yin no/ rab 'byor gyis gsol pa/ bcom ldan 'das bdag rnam par dag pa'i slad du/ tshor ba dang / 'du shes dang / 'du byed rnams dang / rnam par shes pa rnam par dag pa lags so/ /bcom ldan 'das kyis
69b7(khri brgyad): bka' stsal pa/ rab 'byor shin tu rnam par dag pa'i phyir ro/ /rab 'byor gyis gsol pa/ bcom ldan 'das ci'i slad du bdag rnam par dag pas/ tshor ba dang / 'du shes dang / 'du byed rnams dang / rnam par shes pa shin tu rnam par dag pa lags/ bcom ldan 'das
70a1(khri brgyad): kyis bka' stsal pa/ rab 'byor bdag med pa'i phyir/ tshor ba dang / 'du shes dang / 'du byed rnams dang / rnam par shes pa bdag med pa ni shin tu rnam par dag pa yin no/ /rab 'byor gyis gsol pa/ bcom ldan 'das bdag rnam par dag pa'i slad du/
70a2(khri brgyad): sbyin pa'i pha rol tu phyin pa rnam par dag pa lags so/ /bcom ldan 'das de bzhin du bdag rnam par dag pa'i slad du/ tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa rnam par dag pa lags so/ /bcom ldan 'das
70a3(khri brgyad): bdag rnam par dag pa'i slad du/ dran pa nye bar gzhag pa rnams rnam par dag pa lags so/ /bcom ldan 'das bdag rnam par dag pa'i slad du/ yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams
70a4(khri brgyad): rnam par dag pa lags so/ /bcom ldan 'das bdag rnam par dag pa'i slad du/ de bzhin gshegs pa'i stobs bcu rnam par dag pa lags so/ /bcom ldan 'das de bzhin du mi 'jigs pa rnams dang / so so yang dag par rig pa rnams dang / sangs rgyas kyi chos ma
70a5(khri brgyad): 'dres pa rnams rnam par dag pa lags so/ /bcom ldan 'das kyis bka' stsal pa/ rab 'byor shin tu rnam par dag pa'i phyir ro/ /rab 'byor gyis gsol pa/ bcom ldan 'das ci'i slad du bdag rnam par dag pas/ sangs rgyas kyi chos thams cad rnam par dag pa lags/
70a6(khri brgyad): bcom ldan 'das kyis bka' stsal pa/ rab 'byor bdag med pa'i phyir/ sangs rgyas kyi chos thams cad med pa ni shin tu rnam par dag pa yin no/ /rab 'byor gyis gsol pa/ bcom ldan 'das bdag rnam par dag pa'i slad du/ rgyun du zhugs pa'i 'bras bu rnam par dag pa lags so/ /
70a7(khri brgyad): bcom ldan 'das de bzhin du bdag rnam par dag pa'i slad du/ lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub rnam par dag pa lags so/ /bcom ldan 'das kyis bka' stsal pa/ rab 'byor rang gi mtshan nyid stong pa nyid kyi
70b1(khri brgyad): phyir ro/ /rab 'byor gyis gsol pa/ bcom ldan 'das ci'i slad du/ bdag rnam par dag pas/ rgyun du zhugs pa'i 'bras bu rnam par dag pa dang / bdag rnam par dag pas/ lan cig phyir 'ong ba'i 'bras bu dang phyir mi 'ong ba'i 'bras bu dang / dgra bcom pa nyid dang / rang byang
70b2(khri brgyad): chub rnam par dag pa lags/ bcom ldan 'das kyis bka' stsal pa/ rab 'byor shin tu rnam par dag pa'i phyir ro/ /rab 'byor gyis gsol pa/ bcom ldan 'das bdag rnam par dag pa'i slad du/ byang chub rnam par dag pa lags/ bcom ldan 'das kyis bka' stsal pa/
70b3(khri brgyad): rab 'byor shin tu rnam par dag pa'i phyir ro/ /rab 'byor gyis gsol pa/ bcom ldan 'das ci'i slad du bdag rnam par dag pas/ byang chub rnam par dag pa lags/ bcom ldan 'das kyis bka' stsal pa/ rab 'byor rang gi mtshan nyid stong pa nyid kyi phyir ro/ /rab 'byor gyis gsol
70b4(khri brgyad): pa/ bcom ldan 'das bdag rnam par dag pa'i slad du rnam pa thams cad mkhyen pa nyid rnam par dag pa lags/ bcom ldan 'das kyis bka' stsal pa/ rab 'byor shin tu rnam par dag pa'i phyir ro/ /rab 'byor gyis gsol pa/ bcom ldan 'das ci'i slad du bdag rnam par
70b5(khri brgyad): dag pas/ rnam pa thams cad mkhyen pa nyid rnam par dag pa lags/ bcom ldan 'das kyis bka' stsal pa/ rab 'byor shes pa ma rnyed ma stor ba'i phyir ro/ /rab 'byor gyis gsol pa/ bcom ldan 'das gnyis su ma mchis shing / rnam par dag pa ni thob pa ma mchis pa dang /
70b6(khri brgyad): mngon par rtogs pa ma mchis pa lags/ bcom ldan 'das kyis bka' stsal pa/ rab 'byor shin tu rnam par dag pa'i phyir ro/ /rab 'byor gyis gsol pa/ bcom ldan 'das ci'i slad du gnyis su ma mchis shing / rnam par dag pa thob pa ma mchis pa dang / mngon par rtogs pa
70b7(khri brgyad): ma mchis pa lags/ bcom ldan 'das kyis bka' stsal pa/ rab 'byor kun nas nyon mongs pa med pa dang / rnam par byang ba med pa'i phyir ro/ /rab 'byor gyis gsol pa/ bcom ldan 'das bdag mu ma mchis pa'i slad du gzugs mu ma mchis pa lags/ bcom ldan 'das
71a1(khri brgyad): kyis bka' stsal pa/ rab 'byor shin tu rnam par dag pa'i phyir ro/ /rab 'byor gyis gsol pa/ bcom ldan 'das ci'i slad du bdag mu ma mchis pas/ gzugs mu ma mchis shing rnam par dag pa lags/ bcom ldan 'das kyis bka' stsal pa/ rab 'byor mtha'
71a2(khri brgyad): las 'das pa stong pa nyid dang / thog ma dang tha ma med pa stong pa nyid kyi phyir ro/ /rab 'byor gyis gsol pa/ bcom ldan 'das bdag mu ma mchis pa'i slad du/ tshor ba dang / 'du shes dang / 'du byed rnams dang / rnam par shes pa mu ma mchis pa lags/ bcom ldan 'das kyis
71a3(khri brgyad): bka' stsal pa/ rab 'byor shin tu rnam par dag pa'i phyir ro/ /rab 'byor gyis gsol pa/ bcom ldan 'das ci'i slad du bdag mu ma mchis pas/ tshor ba dang / 'du shes dang / 'du byed rnams dang / rnam par shes pa mu ma mchis shing rnam par dag pa lags/ bcom ldan
71a4(khri brgyad): 'das kyis bka' stsal pa/ rab 'byor mtha' las 'das pa stong pa nyid dang / thog ma dang tha ma med pa stong pa nyid kyi phyir ro/ /rab 'byor gyis gsol pa/ bcom ldan 'das de ltar rtogs pa gang lags pa de ni byang chub sems dpa' sems dpa' chen po'i shes rab kyi pha rol tu phyin pa
71a5(khri brgyad): lags/ bcom ldan 'das kyis bka' stsal pa/ rab 'byor shin tu rnam par dag pa'i phyir ro/ /rab 'byor gyis gsol pa/ bcom ldan 'das ci'i slad du/ de ltar rtogs pa gang lags pa de byang chub sems dpa' sems dpa' chen po'i shes rab kyi pha rol tu phyin pa lags/
71a6(khri brgyad): bcom ldan 'das kyis bka' stsal pa/ rab 'byor lam gyi rnam pa shes pa nyid kyi phyir ro/ /rab 'byor gyis gsol pa/ bcom ldan 'das byang chub sems dpa' sems dpa' chen po rnams kyi shes rab kyi pha rol tu phyin pa ni tshu rol gyi 'gram 'am/ pha rol gyi 'gram 'am/ gnyig
71a7(khri brgyad): ma mchis pa la yang mi dmigs pa lags/ bcom ldan 'das kyis bka' stsal pa/ rab 'byor shin tu rnam par dag pa'i phyir ro/ /rab 'byor gyis gsol pa/ bcom ldan 'das ci'i slad du/ byang chub sems dpa' sems dpa' chen po rnams kyi shes rab kyi pha rol tu phyin pa tshu
71b1(khri brgyad): rol gyi 'gram 'am/ pha rol gyi 'gram 'am/ gnyi ga ma mchis pa la yang mi dmigs pa lags/ bcom ldan 'das kyis bka' stsal pa/ rab 'byor dus gsum mnyam pa nyid kyi phyir ro/ /rab 'byor gyis gsol pa/ bcom ldan 'das gal te theg pa chen po pa'i rigs kyi
71b2(khri brgyad): bu'am rigs kyi bu mo thabs la mi mkhas pa/ shes rab kyi pha rol tu phyin pa 'di la 'di ltar dmigs pa'i tshul gyis 'du shes su bgyid na/ de ni shes rab kyi pha rol tu phyin pa gsog tu bgyid pa lags so/ /shes rab kyi pha rol tu phyin pa rgyang ring du bgyid pa lags so/ /bcom
71b3(khri brgyad): ldan 'das kyis bka' stsal pa/ rab 'byor legs so legs so/ /rab 'byor de de bzhin no/ /de de bzhin te/ ming du yang chags/ mtshan mar yang chags te/ rab 'byor chos thams cad ni mtshan ma med pa'o/ /rab 'byor gyis gsol pa/ bcom ldan 'das
71b4(khri brgyad): ji ltar na ming du yang chags pa lags/ mtshan mar yang chags pa lags/ bcom ldan 'das kyis bka' stsal pa/ rab 'byor 'di la theg pa chen po pa'i rigs kyi bu'am rigs kyi bu mo dag shes rab kyi pha rol tu phyin pa la ming du yang 'dzin par byed/ mtshan mar yang 'dzin
71b5(khri brgyad): par byed cing / ming dang mtshan mar bzung nas shes rab kyi pha rol tu phyin pa la rlom sems su byed de/ de dag shes rab kyi pha rol tu phyin pa la rlom sems su byed pas/ shes rab kyi pha rol tu phyin pa spong zhing rgyang ring du byed pa yin no/ /rab 'byor gyis gsol pa/ bcom ldan 'das
71b6(khri brgyad): 'di ltar byang chub sems dpa' sems dpa' chen po rnams la shes rab kyi pha rol tu phyin pa 'di dang / chags pa dang / ma chags pa 'di dag legs par bshad cing shin tu mthar gtugs pa ni ngo mtshar lags so/ /de nas tshe dang ldan pa shA ri'i bus/ tshe dang ldan pa rab 'byor la 'di skad
71b7(khri brgyad): ces smras so/ /tshe dang ldan pa rab 'byor byang chub sems dpa' sems dpa' chen po rnams shes rab kyi pha rol tu phyin pa la chags pa ni gang yin/ ma chags pa ni gang yin/ rab 'byor gyis smras pa/ tshe dang ldan pa shA ri'i bu 'di la byang chub sems dpa'i theg pa pa'i
72a1(khri brgyad): rigs kyi bu'am rigs kyi bu mo thabs la mi mkhas pa gzugs stong zhes bya bar 'du shes na chags pa yin no/ /tshor ba dang / 'du shes dang / 'du byed rnams dang / rnam par shes pa stong zhes bya bar 'du shes na chags pa yin no/ /khams rnams
72a2(khri brgyad): dang / skye mched rnams dang / rten cing 'brel par 'byung ba rnams la yang de bzhin no/ /sbyin pa'i pha rol tu phyin pa stong zhes bya bar 'du shes na chags pa yin no/ /de bzhin du tshul khrims dang / bzod pa dang / brtson 'grus dang / bsam gtan dang / shes rab kyi pha rol tu
72a3(khri brgyad): phyin pa stong zhes bya bar 'du shes na chags pa yin no/ /de bzhin du dran pa nye bar gzhag pa rnams stong zhes bya bar 'du shes na chags pa yin no/ /de bzhin du yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam
72a4(khri brgyad): dang / stobs bcu dang / mi 'jigs pa rnams dang / so so yang dag par rig pa dang / sangs rgyas kyi chos ma 'dres pa dang / rnam pa thams cad mkhyen pa nyid kyi bar du stong zhes bya bar 'du shes na chags pa yin no/ /tshe dang ldan pa shA ri'i bu gzhan yang byang chub sems dpa'i
72a5(khri brgyad): theg pa pa'i rigs kyi bu'am rigs kyi bu mo thabs la mi mkhas pa 'das pa'i chos rnams la 'das pa'i chos zhes bya bar 'du shes na chags pa yin no/ /ma 'ongs pa'i chos rnams la ma 'ongs pa zhes bya bar 'du shes na chags pa yin no/ /da ltar byung ba'i chos rnams la/
72a6(khri brgyad): da ltar byung ba zhes bya bar 'du shes na chags pa yin no/ /tshe dang ldan pa shA ri'i bu gzhan yang byang chub sems dpa'i theg pa pa'i rigs kyi bu'am rigs kyi bu mo sems dang po bskyed phyin chad dmigs pa'i tshul gyis sbyin pa'i pha rol tu phyin pa la spyod na chags pa yin no/ /tshul khrims
72a7(khri brgyad): dang / bzod pa dang / brtson 'grus dang / bsam gtan dang / shes rab kyi pha rol tu phyin pa la spyod na chags pa yin no/ /dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam
72b1(khri brgyad): rnams la spyod na chags pa yin no/ /stobs bcu dang / mi 'jigs pa rnams dang / so so yang dag par rig pa dang / sangs rgyas kyi chos ma 'dres pa dang / rnam pa thams cad mkhyen pa nyid la spyod na chags pa yin no/ tshe dang ldan pa shA ri'i bu gang yang khyod 'di skad du byang
72b2(khri brgyad): chub sems dpa' sems dpa' chen po rnams shes rab kyi pha rol tu phyin pa la spyod pa'i ma chags pa gang yin zhes zer ba ni/ tshe dang ldan pa shA ri'i bu byang chub sems dpa' sems dpa' chen po thabs la mkhas pa/ shes rab kyi pha rol tu phyin pa la spyod pa ni/ 'di snyam du
72b3(khri brgyad): gzugs kyis gzugs kun tu mi shes so/ /tshor ba dang / 'du shes dang / 'du byed rnams dang / rnam par shes pas rnam par shes pa kun tu mi shes so/ /'das pa'i chos rnams kyis 'das pa'i chos rnams kun tu mi shes so/ /ma 'ongs pa'i chos rnams kyis ma 'ongs
72b4(khri brgyad): pa'i chos rnams kun tu mi shes so/ /da ltar byung ba'i chos rnams kyis da ltar byung ba'i chos rnams kun tu mi shes so snyam du mi sems so/ /tshe dang ldan pa shA ri'i bu/ byang chub sems dpa' sems dpa' chen po thabs la mkhas pa/ shes rab kyi pha rol tu phyin pa la spyod pa ni/
72b5(khri brgyad): nang stong pa nyid dang / phyi stong pa nyid dang / phyi nang stong pa nyid dang / stong pa nyid stong pa nyid dang / chen po stong pa nyid dang / don dam pa stong pa nyid dang / 'dus byas stong pa nyid dang / 'dus ma byas stong pa nyid dang / mtha' las 'das pa stong pa nyid dang / thog ma dang tha ma
72b6(khri brgyad): med pa stong pa nyid dang / dor ba med pa stong pa nyid dang / rang bzhin stong pa nyid dang / chos thams cad stong pa nyid dang / rang gi mtshan nyid stong pa nyid dang / mi dmigs pa stong pa nyid dang / dngos po med pa stong pa nyid dang / ngo bo nyid stong pa nyid dang / dngos po med pa'i ngo bo nyid stong pa nyid
72b7(khri brgyad): kyi phyir 'di snyam du/ bdag gis sbyin pa sbyin par bya'o/ /'di la sbyin par bya'o/ /'di sbyin par bya'o zhe'am/ de bzhin du bdag gis tshul khrims dang / bzod pa dang / brtson 'grus dang / bsam gtan dang / shes rab bsgom par bya'o/ /shes rab 'di bsgom par bya'o/ /
73a1(khri brgyad): shes rab 'di ltar bsgom par bya'o zhe'am/ bdag gis bsod nams spel bar byed pa'o/ /bsod nams 'di spel bar bya'o/ /bsod nams 'di ltar spel bar bya'o zhe'am/ bdag ni byang chub sems dpa'i skyon med pa la 'jug pa'o/ /bdag ni
73a2(khri brgyad): sangs rgyas kyi zhing yongs su dag par byed pa'o/ /bdag ni sems can rnams yongs su smin par byed pa'o/ /bdag ni rnam pa thams cad mkhyen pa nyid rjes su thob par byed pa'o snyam du mi sems te/ tshe dang ldan pa shA ri'i bu byang chub sems dpa' sems dpa' chen po thabs la
73a3(khri brgyad): mkhas pa shes rab kyi pha rol tu phyin pa la spyod pa dag la ni de lta bu'i rnam par rtog pa dag med do/ /tshe dang ldan pa shA ri'i bu de dag ni byang chub sems dpa' sems dpa' chen po thabs la mkhas pa shes rab kyi pha rol tu phyin pa la spyod pa'i ma chags pa yin no/ /de nas lha'i dbang
73a4(khri brgyad): po brgya byin gyis/ tshe dang ldan pa rab 'byor la 'di skad ces smras so/ /btsun pa rab 'byor rnam grangs gang gis byang chub sems dpa' sems dpa' chen po chags par 'gyur ba yin/ rab 'byor gyis smras pa/ kau shi ka 'di la byang chub sems dpas sems su kun tu shes pa dang /
73a5(khri brgyad): sbyin pa dang / tshul khrims dang / bzod pa dang / brtson 'grus dang / bsam gtan dang / shes rab tu kun tu shes pa dang / nang stong pa nyid du kun tu shes pa dang / dngos po med pa'i ngo bo nyid stong pa nyid kyi bar du kun tu shes pa dang / stobs bcu dang / mi 'jigs pa
73a6(khri brgyad): rnams dang / so so yang dag par rig pa rnams dang / sangs rgyas kyi chos ma 'dres pa rnams su kun tu shes pa dang / sangs rgyas bcom ldan 'das rnams su kun tu shes pa dang / sangs rgyas las bskyed pa'i dge ba'i rtsa ba rnams su kun tu shes pa de dag thams cad mngon par
73a7(khri brgyad): bsdus te/ brtul cing gzhal nas bla na med pa yang dag par rdzogs pa'i byang chub tu yongs su sngo bar byed pa de ni byang chub sems dpa' sems dpa' chen po'i chags pa ste/ de ni chags pa med pa'i shes rab kyi pha rol tu phyin pa la spyod par mi nus so/ /de ci'i phyir zhe na/ kau shi ka 'di
73b1(khri brgyad): ltar gzugs kyi rang bzhin ni yongs su bsngo bar mi nus la/ kau shi ka tshor ba dang / 'du shes dang / 'du byed rnams dang / rnam par shes pa'i rang bzhin yang yongs su bsngo bar mi nus shing / de bzhin du rnam pa thams cad mkhyen pa nyid kyi bar gyi rang bzhin yang yongs su bsdo
73b2(khri brgyad): bar mi nus pa'i phyir ro/ /kau shi ka gzhan yang bla na med pa yang dag par rdzogs pa'i byang chub kyi don du gzhan dag la ston par 'dod pa dang / yang dag par 'dzin du 'jug par 'dod pa'i byang chub sems dpa' sems dpa' chen pos yang dag pa ji lta ba bzhin du rtogs pa'i
73b3(khri brgyad): yid kyis yang dag par bstan par bya/ yang dag par 'dzin du gzhug par bya/ yang dag par gzengs bstod par bya/ yang dag par rab tu dga' bar bya zhing / sbyin pa'i pha rol tu phyin pa la spyod pa'i tshe/ ci nas kyang bdag ni sbyin pa sbyin par byed pa'o/ /bdag ni tshul
73b4(khri brgyad): khrims srung ba'o/ /bdag ni bzod pa sgom pa'o/ /bdag ni brtson 'grus rtsom pa'o/ /bdag ni bsam gtan la snyoms par 'jug pa'o/ /bdag ni shes rab sgom pa'o/ /bdag ni nang stong pa nyid la spyod pa'o/ /bdag ni dngos po med pa'i ngo bo nyid stong pa nyid kyi bar la spyod
73b5(khri brgyad): pa'o/ /bdag ni byang chub kyi phyogs kyi chos sum cu rtsa bdun sgom pa'o/ /bdag ni byang chub kyi phyir spyod pa'o snyam du rnam par rtog par mi 'gyur ba de ltar yang dag par bstan par bya'o/ /byang chub sems dpa' sems dpa' chen po gang de ltar gzhan dag la yang dag par ston
73b6(khri brgyad): pa dang / yang dag par 'dzin du 'jug pa dang / yang dag par gzengs stod pa dang / yang dag par rab tu dga' bar byed pa de ni/ bdag kyang nyams par mi 'gyur la/ de dag la yang sangs rgyas kyis gnang ba'i yang dag par 'dzin du 'jug pa yin no/ /kau shi ka byang chub sems dpa'
73b7(khri brgyad): sems dpa' chen pos de ltar gzhan dag la yang dag par bstan par bya/ yang dag par 'dzin du gzhug par bya/ yang dag par gzengs bstod par bya/ yang dag par rab tu dga' bar bya ste/ kau shi ka rigs kyi bu'am rigs kyi bu mo de dag gis de ltar chags pa'i mtha'
74a1(khri brgyad): thams cad yongs su spang bar bya'o/ /de nas bcom ldan 'das kyis tshe dang ldan pa rab 'byor la bka' stsal pa/ rab 'byor gang khyod kyis byang chub sems dpa' sems dpa' chen po rnams la chags pa'i mtha' de dag bstan pa legs so legs so/ /
74a2(khri brgyad): rab 'byor chags pa'i rnam pa de bas kyang phra ba gzhan dag kyang khyod la bstan par byas/ de dag legs par rab tu nyon la yid la zung shig dang / ngas khyod la bshad par bya'o/ /de nas tshe dang ldan pa rab 'byor gyis bcom ldan 'das de bzhin no zhes gsol te/ bcom
74a3(khri brgyad): ldan 'das kyi ltar nyan pa dang / bcom ldan 'das kyis 'di skad ces bka' stsal to/ /rab 'byor 'di la bla na med pa yang dag par rdzogs pa'i byang chub la yang dag par zhugs pa'i rigs kyi bu'am rigs kyi bu mo dag gis/ de bzhin gshegs pa mtshan mar yid
74a4(khri brgyad): la byed na/ rab 'byor ji tsam du mtshan mar yid la byed pa de tsam du chags pa yin no/ /gang yang de bzhin gshegs pa de dag gi thugs dang po bskyed pa nas nye bar bzung ste/ bla na med pa yang dag par rdzogs pa'i byang chub mngon par rdzogs par sangs rgyas shing / phung
74a5(khri brgyad): po'i lhag ma med pa'i mya ngan las 'das pa'i dbyings su yongs su mya ngan las 'das nas/ ji srid du dam pa'i chos gnas pa'i bar de'i dge ba'i rtsa ba gang ji snyed pa de dag thams cad mtshan mar yid la byed cing / yid la byas nas kyang / bla na med pa yang dag par rdzogs pa'i
74a6(khri brgyad): byang chub tu yongs su sngo bar byed na/ rab 'byor ji tsam du mtshan mar yid la byed pa de tsam du chags pa yin no/ /de bzhin gshegs pa chags pa thams cad dang bral ba rnams kyi dge ba'i rtsa ba gang yin pa de dag dang / de las gzhan pa sems can rnams kyi dge ba'i rtsa ba de
74a7(khri brgyad): dag kyang mtshan mar yid la byas nas/ bla na med pa yang dag par rdzogs pa'i byang chub tu yongs su sngo bar byed na/ rab 'byor ji tsam du mtshan mar yid la byed pa de tsam du chags pa yin no/ /de ci'i phyir zhe na/ rab 'byor de bzhin gshegs pa ni mtshan mar yid la bya ba ma yin
74b1(khri brgyad): la/ de dag las gzhan pa rnams kyi dge ba'i rtsa ba dag kyang mtshan mar yid la bya ba ma yin pa'i phyir ro/ /de nas bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das shes rab kyi pha rol tu phyin pa ni zab pa lags so/ /bcom
74b2(khri brgyad): ldan 'das kyis bka' stsal pa/ rab 'byor chos thams cad rang bzhin gyis dben pa'i phyir ro/ /rab 'byor gyis gsol pa/ bcom ldan 'das shes rab kyi pha rol tu phyin pa la bdag phyag 'tshal lags so/ /bcom ldan 'das kyis bka' stsal pa/ rab
74b3(khri brgyad): 'byor 'di ltar shes rab kyi pha rol tu phyin pa ni ma byas shing mngon par 'dus ma byas pa ste/ de ni sus kyang mngon par rdzogs par rtogs par mi nus so/ /rab 'byor gyis gsol pa/ bcom ldan 'das chos thams cad ni mngon par rdzogs par rtogs par dka'
74b4(khri brgyad): ba lags so/ /bcom ldan 'das kyis bka' stsal pa/ rab 'byor 'di ltar chos kyi rang bzhin ni gnyis ma yin te/ gcig tu zad do/ /rab 'byor chos kyi rang bzhin gcig pa gang yin pa de ni rang bzhin ma yin no/ /gang rang bzhin ma yin pa de ni ma byas pa'o/ /
74b5(khri brgyad): gang ma byas pa de ni mngon par 'dus ma byas pa ste/ rab 'byor byang chub sems dpa' sems dpa' chen pos de ltar rang bzhin gcig pa dang / rang bzhin ma yin pa dang / ma byas pa dang / mngon par 'dus ma byas par shes na chags pa'i mtha' thams cad yongs su
74b6(khri brgyad): spangs pa yin no/ /rab 'byor gyis gsol pa/ bcom ldan 'das shes rab kyi pha rol tu phyin pa ni rtogs par dka' ba lags so/ /bcom ldan 'das kyis bka' stsal pa/ rab 'byor 'di ltar shes rab kyi pha rol tu phyin pa ni sus kyang ma mthong ma thos shing bye brag ma phyed
74b7(khri brgyad): de/ rnam par ma shes la mngon par rdzogs par khong du ma chud pa yin no/ /rab 'byor gyis gsol pa/ bcom ldan 'das shes rab kyi pha rol tu phyin pa ni bsam gyis mi khyab pa lags so/ /bcom ldan 'das kyis bka' stsal pa/ rab 'byor 'di ltar shes rab kyi pha
75a1(khri brgyad): rol tu phyin pa ni sus kyang mi shes pa ste gzugs kyis mi shes so/ /tshor ba dang / 'du shes dang / 'du byed rnams dang / rnam par shes pas mi shes so/ /khams dang / skye mched dang / rten cing 'brel par 'byung ba rnams kyis mi shes so/ /pha rol tu phyin pa
75a2(khri brgyad): rnams dang / stong pa nyid thams cad dang / byang chub kyi phyogs kyi chos rnams kyis mi shes so/ /stobs rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams kyis mi shes so/ /shes rab kyi pha rol tu phyin
75a3(khri brgyad): pa khri brgyad stong pa las/ chos thams cad rnam par dag par bstan pa'i le'u zhes bya ste sum cu rtsa drug pa'o// //de nas bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das shes rab kyi pha rol tu phyin pa ni bgyid
75a4(khri brgyad): pa po ma lags so/ /bcom ldan 'das kyis bka' stsal pa/ rab 'byor shes rab kyi pha rol tu phyin pa ni chos thams cad dmigs su med par byed pa'o/ /rab 'byor gyis gsol pa/ bcom ldan 'das byang chub sems dpa' sems dpa' chen pos shes rab kyi pha
75a5(khri brgyad): rol tu phyin pa la ji ltar spyad par bgyi/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ gal te gzugs la mi spyod na/ shes rab kyi pha rol tu phyin pa la spyod pa yin
75a6(khri brgyad): no/ /gal te tshor ba dang / 'du shes dang / 'du byed rnams dang / rnam par shes pa la mi spyod na/ shes rab kyi pha rol tu phyin pa la spyod pa yin no/ /de bzhin du khams rnams dang / skye mched rnams dang / rten cing 'brel par 'byung ba rnams dang / pha rol tu phyin pa rnams
75a7(khri brgyad): dang / stong pa nyid thams cad dang / byang chub kyi phyogs kyi chos rnams dang / stobs rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams dang / rnam pa thams cad mkhyen pa nyid kyi bar dag la mi spyod
75b1(khri brgyad): na/ shes rab kyi pha rol tu phyin pa la spyod pa yin no/ /gal te gzugs rtag ces bya ba'am/ mi rtag ces bya bar mi spyod na shes rab kyi pha rol tu phyin pa la spyod pa yin no/ /gal te gzugs bde zhes bya ba dang / sdug bsngal zhes bya ba dang / bdag ces bya ba dang / bdag
75b2(khri brgyad): med ces bya ba dang / sdug ces bya ba dang / mi sdug ces bya bar mi spyod na/ shes rab kyi pha rol tu phyin pa la spyod pa yin no/ /de bzhin du gal te/ rnam pa thams cad mkhyen pa nyid kyi bar du rtag ces bya ba dang / mi rtag ces bya bar mi spyod na/ shes rab kyi pha rol tu
75b3(khri brgyad): phyin pa la spyod pa yin no/ /bde zhes bya ba dang / sdug bsngal zhes bya ba dang / bdag ces bya ba dang / bdag med ces bya ba dang / sdug ces bya ba dang / mi sdug ces bya bar mi spyod na/ shes rab kyi pha rol tu phyin pa la spyod pa yin no/ /de ci'i phyir zhe na/ gang rtag pa
75b4(khri brgyad): 'am/ mi rtag pa'am/ bde ba'am/ sdug bsngal ba'am/ bdag gam/ bdag med pa'am/ sdug pa'am/ mi sdug par 'gyur ba de lta bu'i gzugs med la/ gang rtag pa'am/ mi rtag pa'am/ bde ba'am/ sdug bsngal ba'am/ bdag gam/ bdag med pa'am/
75b5(khri brgyad): sdug pa'am/ mi sdug par 'gyur ba de lta bu'i tshor ba dang / 'du shes dang / 'du byed rnams dang / rnam par shes pa yang med cing / de bzhin du gang rtag pa'am/ mi rtag pa'am/ bde ba'am/ sdug bsngal ba'am/ bdag gam/ bdag med pa'am/ sdug pa'am/ mi sdug par
75b6(khri brgyad): 'gyur ba de lta bu'i rnam pa thams cad mkhyen pa nyid kyi bar dag kyang med pa'i phyir ro/ /rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ gal te gzugs yongs su rdzogs pa'am/ yongs su ma rdzogs pa zhes bya bar
75b7(khri brgyad): mi spyod na/ shes rab kyi pha rol tu phyin pa la spyod pa yin no/ /de bzhin du tshor ba dang / 'du shes dang / 'du byed rnams dang / rnam par shes pa yongs su rdzogs pa'am/ yongs su ma rdzogs pa zhes bya bar mi spyod na/ shes rab kyi pha rol tu phyin pa la spyod pa yin no/ /de bzhin
76a1(khri brgyad): du rnam pa thams cad mkhyen pa nyid kyi bar du yongs su rdzogs pa'am/ yongs su ma rdzogs pa zhes bya bar mi spyod na/ shes rab kyi pha rol tu phyin pa la spyod pa yin no/ /de ci'i phyir zhe na/ gzugs yongs su rdzogs pa'am/ yongs su ma rdzogs pa gang
76a2(khri brgyad): yin pa de gzugs ma yin no zhes bya ba de ltar yang mi spyod na/ shes rab kyi pha rol tu phyin pa la spyod pa yin la/ de bzhin du tshor ba dang / 'du shes dang / 'du byed rnams dang / rnam par shes pa yongs su rdzogs pa'am/ yongs su ma rdzogs pa gang yin pa de rnam par shes
76a3(khri brgyad): pa ma yin no zhes bya ba de ltar yang mi spyod na/ shes rab kyi pha rol tu phyin pa la spyod pa yin zhing / de bzhin du rnam pa thams cad mkhyen pa nyid kyi bar du yongs su rdzogs pa'am/ yongs su ma rdzogs pa gang yin pa de/ rnam pa thams cad mkhyen pa nyid kyi bar ma yin no zhes bya
76a4(khri brgyad): ba de ltar yang mi spyod na/ shes rab kyi pha rol tu phyin pa la spyod pa yin pa'i phyir ro/ /de skad ces bka' stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das 'di ltar chags pa dang / chags pa ma mchis pa gang
76a5(khri brgyad): lags pa de dag / bcom ldan 'das kyis byang chub sems dpa' sems dpa' chen po rnams la legs par gsungs pa ni ngo mtshar lags so/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ de bzhin gshegs pa dgra bcom pa
76a6(khri brgyad): yang dag par rdzogs pa'i sangs rgyas kyis/ byang chub sems dpa' sems dpa' chen po rnams la chags pa dang / ma chags pa dag legs par bshad do/ /rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa'i tshe/
76a7(khri brgyad): gzugs chags pa med pa zhes bya bar mi spyod na/ shes rab kyi pha rol tu phyin pa la spyod pa yin no/ /tshor ba dang / 'du shes dang / 'du byed rnams dang / rnam par shes pa chags pa med pa zhes bya bar mi spyod na/ shes rab kyi pha rol tu phyin pa la spyod pa yin no/
76b1(khri brgyad): mig chags pa med pa zhes bya bar mi spyod na/ shes rab kyi pha rol tu phyin pa la spyod pa yin no/ /de bzhin du rna ba dang / sna dang / lce dang / lus dang / yid chags pa med pa zhes bya bar mi spyod na/ shes rab kyi pha rol tu phyin pa la spyod pa yin no/ /sbyin pa'i pha rol tu phyin
76b2(khri brgyad): pa chags pa med pa zhes bya bar mi spyod na/ shes rab kyi pha rol tu phyin pa la spyod pa yin no/ /de bzhin du tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa chags pa med pa zhes bya bar mi spyod na/ shes rab kyi pha
76b3(khri brgyad): rol tu phyin pa la spyod pa yin no/ /de bzhin du stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa bco brgyad dang / rnam pa thams cad mkhyen pa nyid chags pa med pa zhes bya bar mi spyod na/ shes
76b4(khri brgyad): rab kyi pha rol tu phyin pa la spyod pa yin no/ /rab 'byor byang chub sems dpa' sems dpa' chen po de ltar spyod pa ni gzugs chags pa med pa zhes bya bar 'du shes pa med do/ /tshor ba dang / 'du shes dang / 'du byed rnams dang / rnam par shes pa chags pa med pa zhes bya
76b5(khri brgyad): bar 'du shes pa med do/ /rnam pa thams cad mkhyen pa nyid kyi bar du chags pa med pa zhes bya bar 'du shes pa med do/ /rgyun tu zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dang /
76b6(khri brgyad): bla na med pa yang dag par rdzogs pa'i byang chub chags pa med pa zhes bya bar 'du shes pa med do// //shes rab kyi pha rol tu phyin pa khri brgyad stong pa/ bam po nyi shu dgu pa/ de nas bcom ldan 'das la tshe dang ldan pa rab 'byor gyis 'di skad ces gsol to/ /bcom
76b7(khri brgyad): ldan 'das 'di ltar chos bstan pa zab mo 'di bshad kyang 'phel ba ma mchis la/ ma bshad kyang 'grib pa ma mchis pa de ni ngo mtshar lags so/ /de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor de de bzhin
77a1(khri brgyad): no/ /de de bzhin te/ shes rab kyi pha rol tu phyin pa ni bshad kyang 'phel ba med la ma bshad kyang 'grib pa med do/ /rab 'byor 'di lta ste dper na/ de bzhin gshegs pa dgra bcom pa yang dag par rdzogs pa'i sangs rgyas ji srid 'tsho'i bar du
77a2(khri brgyad): bzhugs shing nam mkha'i bsngags pa dang / bsngags pa ma yin pa brjod par gyur kyang / nam mkha' la ni bsngags pa brjod kyang 'phel ba med la/ bsngags pa ma yin pa brjod kyang 'grib pa med de/ nam mkha' la ni bsngags kyang 'phel ba med la/ ma bsngags
77a3(khri brgyad): kyang 'grib pa med do/ /rab 'byor 'di lta ste dper na/ sgyu ma'i skyes bu la ni bsngags pa brjod kyang 'phel ba med la/ bsngags pa ma yin pa brjod kyang 'grib pa med de/ bsngags pa brjod kyang rjes su chags pa med bsngags pa ma yin pa brjod kyang khong khro ba med
77a4(khri brgyad): do/ /rab 'byor de bzhin du chos rnams kyi chos nyid gang yin pa de yang bshad kyang de bzhin la/ ma bshad kyang de bzhin no/ /rab 'byor gyis gsol pa/ bcom ldan 'das byang chub sems dpa' sems dpa' chen po gang shes rab kyi pha rol tu phyin pa la spyod cing /
77a5(khri brgyad): shes rab kyi pha rol tu phyin pa la sgom pa ni zhum par yang mi 'gyur la/ shes rab kyi pha rol tu phyin pa 'di la rnal 'byor du bgyid pa dang / bla na med pa yang dag par rdzogs pa'i byang chub las kyang slar mi ldog pa de dag ni dka' ba bgyid pa lags so/ /de ci'i slad du zhe na/
77a6(khri brgyad): bcom ldan 'das 'di lta ste/ shes rab kyi pha rol tu phyin pa sgom pa de ni nam mkha' sgom pa lags te/ nam mkha' la ni shes rab kyi pha rol tu phyin pa ma mchis/ bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin
77a7(khri brgyad): pa dang / tshul khrims kyi pha rol tu phyin pa dang / sbyin pa'i pha rol tu phyin pa yang ma mchis/ nam mkha' la ni gzugs kyang ma mchis/ tshor ba dang / 'du shes dang / 'du byed rnams dang / rnam par shes pa yang ma ma mchis/ nam mkha' la ni nang stong pa nyid kyang ma
77b1(khri brgyad): mchis/ dngos po med pa'i ngo bo nyid stong pa nyid kyi bar yang ma mchis/ nam mkha' la ni dran pa nye bar gzhag pa rnams kyang ma mchis/ yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams kyang ma
77b2(khri brgyad): mchis/ nam mkha' la ni stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams kyang ma mchis/ nam mkha' la ni rgyun tu zhugs pa'i 'bras bu yang ma mchis/ de bzhin du lan cig phyir 'ong ba'i
77b3(khri brgyad): 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub kyang ma mchis/ bla na med pa yang dag par rdzogs pa'i byang chub kyang ma mchis pa'i slad du'o/ /bcom ldan 'das byang chub sems dpa' sems dpa' chen po gang dag gis sems
77b4(khri brgyad): can rnams kyi slad du/ go cha 'tshal ba de dag ni nam mkha'i slad du brtson par 'tshal ba dang / 'bad par 'tshal ba dang / rtsol bar 'tshal ba lags so/ /bcom ldan 'das gang dag sems can rnams kyi slad du go cha 'tshal ba de dag ni nam mkha' yongs su dgrol bar 'tshal
77b5(khri brgyad): ba lags so/ /bcom ldan 'das byang chub sems dpa' sems dpa' chen po gang dag gis nam mkha' lta bu'i chos thams cad kyi slad du/ go cha 'tshal ba de dag ni go cha chen po 'tshal ba lags so/ /bcom ldan 'das gang dag gis sems can rnams kyi slad du/ go
77b6(khri brgyad): cha chen po 'tshal ba de dag ni nam mkha' bar snang la gdeg par 'tshal ba lags so/ /bcom ldan 'das byang chub sems dpa' sems dpa' chen po gang dag sems can rnams kyi slad du/ bla na med pa yang dag par rdzogs pa'i byang chub mngon par rdzogs par 'tshang rgya
77b7(khri brgyad): bar 'tshal ba de dag ni brtson 'grus kyi pha rol tu phyin pa thob pa lags te/ bcom ldan 'das byang chub sems dpa' sems dpa' chen po gang dag gis de lta bu'i go cha 'tshal ba de dag la bdag phyag 'tshal lags so/ /de ci'i slad du zhe na/ bcom ldan 'das gal te/ stong
78a1(khri brgyad): gsum gyi stong chen po'i 'jig rten gyi khams 'di de bzhin gshegs pa dag gis/ 'di lta ste dper bgyi na 'dam bu'i tshal lam/ 'od ma'i tshal lam/ bu ram shing gi tshal lam/ mda' rgyu'i tshal lam/ til gyi zhing ltar yongs su gtams par gyur cing / de
78a2(khri brgyad): bzhin gshegs pa de dag gis bskal pa'am/ bskal pa las lhag par chos bshad par gyur nas/ de bzhin gshegs pa re res kyang sems can tshad ma mchis/ grangs ma mchis pa dag yongs su smin par mdzad kyang / bcom ldan 'das sems can gyi khams la ni 'grib
78a3(khri brgyad): pa'am 'phel bar mi mngon pa'i slad du'o/ /de ci'i slad du zhe na/ bcom ldan 'das sems can ma mchis pa dang / sems can dben pa'i slad du'o/ /bcom ldan 'das de bzhin du phyogs bcu thams cad kyi 'jig rten gyi khams re rer yang / de bzhin gshegs pa dag gis
78a4(khri brgyad): 'di lta ste dper bgyi na/ 'dam bu'i tshal lam/ 'od ma'i tshal lam/ bu ram shing gi tshal lam/ mda' rgyu'i tshal lam/ til gyi zhing ltar yongs su gtams par gyur cing bzhugs la/ de bzhin gshegs pa de dag gis bskal pa'am/ bskal pa las lhag par chos
78a5(khri brgyad): bshad par gyur nas/ de bzhin gshegs pa re res kyang sems can tshad ma mchis/ grangs ma mchis pa dag yongs su smin par mdzad kyang / bcom ldan 'das sems can gyi khams la ni 'grib pa'am 'phel bar mi mngon lags so/ /de ci'i slad du zhe na/ bcom
78a6(khri brgyad): ldan 'das sems can ma mchis pa dang / sems can dben pa'i slad du ste/ bcom ldan 'das rnam grangs des na/ bdag gis 'di skad du byang chub sems dpa' sems dpa' chen po gang dag sems can rnams kyi slad du/ bla na med pa yang dag par rdzogs pa'i byang chub mngon
78a7(khri brgyad): par rdzogs par 'tshang rgya bar 'tshal ba de dag ni nam mkha' yongs su dgrol bar 'tshal ba lags so zhes gsol to/ /de nas dge slong zhig 'di snyam du sems te 'di lta ste/ chos gang yang skye ba yang med/ 'gag pa yang med la tshul khrims kyi phung po yang yod/ shes rab kyi phung
78b1(khri brgyad): po dang / ting nge 'dzin gyi phung po dang / rnam par grol ba'i phung po dang / rnam par grol ba ye shes mthong ba'i phung po yang yod/ rgyun tu zhugs pa'i 'bras bu yang yod/ lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang /
78b2(khri brgyad): rang byang chub kyang yod de bzhin gshegs pa dgra bcom pa yang dag par rdzogs pa'i sangs rgyas kyang yod/ dkon mchog gsum po sangs rgyas dang chos dang dge 'dun yang yod/ chos kyi 'khor lo bskor ba yang yod pa'i bcom ldan 'das ma shes rab kyi pha rol tu phyin pa la bdag
78b3(khri brgyad): phyag 'tshal lo snyam mo/ /de nas lha'i dbang po brgya byin gyis tshe dang ldan pa rab 'byor la 'di skad ces smras so/ /btsun pa rab 'byor byang chub sems dpa' sems dpa' chen po gang shes rab kyi pha rol tu phyin pa 'di la rnal 'byor du byed pa de gang la rnal 'byor du byed pa yin/
78b4(khri brgyad): rab 'byor gyis smras pa/ kau shi ka byang chub sems dpa' sems dpa' chen po gang shes rab kyi pha rol tu phyin pa 'di la bslab par bya bar sems pa de ni nam mkha' la rnal 'byor du byed pa yin no/ /de nas bcom ldan 'das la lha'i dbang po brgya byin gyis 'di skad ces gsol
78b5(khri brgyad): to/ /bcom ldan 'das rigs kyi bu'am rigs kyi bu mo gang shes rab kyi pha rol tu phyin pa 'di 'dzin pa dang / 'chang ba dang / klog pa dang / kun chub par byed pa dang / tshul bzhin du yid la bgyid pa de la bdag gis bsrung ba dang / bskyab pa dang / sba ba ji lta bu zhig
78b6(khri brgyad): bgyi lags/ rab 'byor gyis smras pa/ kau shi ka khyod kyis gang la bsrung ba dang / bskyab pa dang / sba bar bya ba'i chos de yang dag par rjes su mthong ngam/ brgya byin gyis smras pa/ btsun pa rab 'byor gang la bsrung ba dang / bskyab pa dang / sba bar bya ba'i chos de
78b7(khri brgyad): ni kho bos yang dag par rjes su ma mthong ngo / /rab 'byor gyis smras pa/ kau shi ka gal te rigs kyi bu'am rigs kyi bu mo ji skad bstan pa'i shes rab kyi pha rol tu phyin pa 'di la gnas na 'di nyid de la srung ba dang / skyob pa dang / sbed par 'gyur ro/ /ji skad bstan pa'i shes
79a1(khri brgyad): rab kyi pha rol tu phyin pa 'di dang ma bral na/ de la mi dang mi ma yin pa rnams kyis kyang glags rnyed par mi 'gyur ro/ /kau shi ka byang chub sems dpa' sems dpa' chen po shes rab kyi pha rol tu phyin pa la spyod pa la gang zhig bsrung ba dang / bskyab pa dang / sba
79a2(khri brgyad): bar bya bar sems pa de ni nam mkha' la bsrung ba dang / bskyab pa dang / sba bar sems pa yin no/ /kau shi ka 'di ji snyam du sems/ khyod kyis sgyu ma dang / smig rgyu dang / rmi lam dang / brag ca dang / mig yor dag bsrung ba dang / bskyab pa dang / sba bar nus snyam 'am/ brgya
79a3(khri brgyad): byin gyis smras pa/ btsun pa rab 'byor de ni mi nus so/ /rab 'byor gyis smras pa/ kau shi ka de bzhin du gang zhig byang chub sems dpa' sems dpa' chen po shes rab kyi pha rol tu phyin pa la spyod pa bdag la bsrung ba dang / bskyab pa dang / sba bar bya bar sems pa de yang 'di
79a4(khri brgyad): ltar mi 'grub pa dang / ngal ba'i skal ba can du 'gyur bar zad do/ /kau shi ka 'di ji snyam du sems/ khyod kyis de bzhin gshegs pa'am/ de bzhin gshegs pa'i sprul pa dag bsrung ba dang / bskyab pa dang / sba bar nus snyam 'am/ brgya byin gyis smras pa/ btsun
79a5(khri brgyad): pa rab 'byor de ni mi nus so/ /rab 'byor gyis smras pa/ kau shi ka de bzhin du gang zhig byang chub sems dpa' sems dpa' chen po shes rab kyi pha rol tu phyin pa la spyod pa dag la bsrung ba dang / bskyab pa dang / sba bar bya bar sems pa de yang 'di ltar mi 'grub pa dang / ngal
79a6(khri brgyad): ba'i skal ba can du 'gyur bar zad do/ /kau shi ka 'di ji snyam du sems/ khyod kyis chos kyi dbyings dang yang dag pa'i mtha' dang / de bzhin nyid dang / bsam gyis mi khyab pa'i dbyings bsrung ba dang / bskyab pa dang / sba bar nus snyama'am/ brgya byin gyis smras pa/ btsun pa rab 'byor de
79a7(khri brgyad): ni mi nus so/ /rab 'byor gyis smras pa/ kau shi ka de bzhin du gang zhig byang chub sems dpa' sems dpa' chen po shes rab kyi pha rol tu phyin pa la spyod pa dag la bsrung ba dang / bskyab pa dang / sba ba bya bar sems pa de yang 'di ltar mi 'grub pa dang / ngal ba'i skal ba can du 'gyur bar zad
79b1(khri brgyad): do/ /brgya byin gyis smras pa/ btsun pa rab 'byor byang chub sems dpa' sems dpa' chen po shes rab kyi pha rol tu phyin pa la spyod pas/ ji tsam gyis na chos thams cad rmi lam lta bu dang / sgyu ma lta bu dang / smig rgyu lta bu dang / brag ca lta bu dang / mig yor lta bu dang / dri za'i grong
79b2(khri brgyad): khyer lta bu dang / chos thams cad sprul pa lta bur yongs su shes par 'gyur zhing / de ltar yongs su shes nas kyang byang chub sems dpa' sems dpa' chen po rnams rmi lam du rlom sems su mi byed/ rmi lam bdag gi zhes bya bar rlom sems su mi byed/ rmi lam la rlom sems su mi byed/ rmi
79b3(khri brgyad): lam gyi mtshan mar yang rlom sems su mi byed cing / sprul pa'i bar du rlom sems su mi byed/ sprul pa bdag gi zhes bya bar rlom sems su mi byed/ sprul pa la rlom sems su mi byed/ sprul pa'i mtshan mar yang rlom sems su mi byed pa yin/ rab 'byor gyis smras pa/ kau shi ka byang
79b4(khri brgyad): chub sems dpa' sems dpa' chen po shes rab kyi pha rol tu phyin pa la spyod pa gal te/ gzugs rlom sems su mi byed/ gzugs bdag gi zhes bya bar rlom sems su mi byed/ gzugs la rlom sems su mi byed/ gzugs kyi mtshan mar yang rlom sems su mi byed na/ rmi lam
79b5(khri brgyad): du rlom sems su mi byed/ rmi lam bdag gi zhes bya bar rlom sems su mi byed/ rmi lam la rlom sems su mi byed/ rmi lam gyi mtshan mar yang rlom sems su mi byed cing / sprul pa'i bar du rlom sems su mi byed/ sprul pa bdag gi zhes bya bar rlom sems su mi byed/
79b6(khri brgyad): sprul pa la rlom sems su mi byed/ sprul pa'i mtshan mar yang rlom sems su mi byed pa yin no/ /de bzhin du tshor ba dang / 'du shes dang / 'du byed rnams dang / rnam par shes pa rlom sems su mi byed/ rnam par shes pa bdag gi zhes bya bar rlom sems su mi byed/ rnam
79b7(khri brgyad): par shes pa la rlom sems su mi byed/ rnam par shes pa'i mtshan mar yang rlom sems su mi byed la/ rnam pa thams cad mkhyen pa nyid kyi bar du rlom sems su mi byed/ rnam pa thams cad mkhyen pa nyid bdag gi zhes bya bar rlom sems su mi byed/ rnam pa thams cad mkhyen pa
80a1(khri brgyad): nyid la rlom sems su mi byed/ rnam pa thams cad mkhyen pa nyid kyi mtshan mar yang rlom sems su mi byed na/ rmi lam du rlom sems su mi byed/ rmi lam bdag gi zhes bya bar rlom sems su mi byed/ rmi lam la rlom sems su mi byed/ rmi lam gyi mtshan mar
80a2(khri brgyad): yang rlom sems su mi byed cing / sprul pa'i bar du rlom sems su mi byed/ sprul pa bdag gi zhes bya bar rlom sems su mi byed/ sprul pa la rlom sems su mi byed/ sprul pa'i mtshan mar yang rlom sems su mi byed pa yin no/ /de nas sangs rgyas kyi mthus stong gsum gyi
80a3(khri brgyad): stong chen po'i 'jig rten gyi khams 'di na rgyal chen bzhi'i ris kyi lha dang / sum cu rtsa gsum pa dang / 'thab bral dang / dga' ldan dang / 'phrul dga' dang / gzhan 'phrul dbang byed dang / tshangs ris dang / tshangs pa'i mdun na 'don dang / tshangs 'khor dang / gnas
80a4(khri brgyad): gtsang ma'i rigs kyi bar gyi lha'i bu gang ji snyed 'khod pa de dag thams cad lha'i tsan dan gyi phye ma dag thogs te/ bcom ldan 'das ga la ba de logs su mngon par 'thor zhing / bcom ldan 'das ga la ba der dong ste lhags nas/ bcom ldan 'das kyi zhabs la mgo bos phyag 'tshal
80a5(khri brgyad): te phyogs gcig tu 'khod do/ /de nas sangs rgyas kyi mthus rgyal po chen po bzhi dang / brgya byin dang / tshangs pa dang / gnas gtsang ma'i ris kyi bar gyi lha'i bu rnams kyis/ shar phyogs na sangs rgyas stong rnam pa 'di dag nyid dang / ming 'di dag nyid kyis chos ston cing /
80a6(khri brgyad): sangs rgyas kyi mthus dge slong rab 'byor ces bya ba sha stag gis/ shes rab kyi pha rol tu phyin pa 'di dang shes rab kyi pha rol tu phyin pa'i le'u 'di nyid yongs su zhu ba dang / lha'i dbang po brgya byin sha stag gis shes rab kyi pha rol tu phyin pa 'di nyid yongs su zhu ba dag bsams par
80a7(khri brgyad): gyur to/ /de bzhin du lho dang / nub dang / byang dang / 'og dang / steng dang / phyogs mtshams kun na yang sangs rgyas stong stong rnam pa de dag nyid dang ming 'di dag nyid kyis chos ston cing / sangs rgyas kyi mthus dge slong rab 'byor ces bya ba sha stag gis/ shes rab kyi pha rol
80b1(khri brgyad): tu phyin pa 'di dang / shes rab kyi pha rol tu phyin pa'i le'u 'di nyid yongs su zhu ba dang / lha'i dbang po brgya byin sha stag gis shes rab kyi pha rol tu phyin pa 'di nyid yongs su zhu ba dag bsams par gyur to/ /de nas bcom ldan 'das kyis tshe dang ldan pa rab 'byor la 'di skad ces bka' stsal to/ /
80b2(khri brgyad): rab 'byor byang chub sems dpa' sems dpa' chen po byams pa bla na med pa yang dag par rdzogs pa'i byang chub mngon par rdzogs par sangs rgyas nas kyang sa phyogs 'di nyid du shes rab kyi pha rol tu phyin pa 'di nyid ston par 'gyur ro/ /gang dag bskal pa bzang po 'di la 'byung ba'i de bzhin
80b3(khri brgyad): gshegs pa dgra bcom pa yang dag par rdzogs pa'i sangs rgyas de dag kyang bla na med pa yang dag par rdzogs pa'i byang chub mngon par rdzogs par sangs rgyas nas/ sa phyogs 'di nyid du shes rab kyi pha rol tu phyin pa 'di nyid ston par 'gyur ro/ /de skad ces bka' stsal pa dang /
80b4(khri brgyad): bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das byang chub sems dpa' sems dpa' chen po byams pa bla na med pa yang dag par rdzogs pa'i byang chub mngon par rdzogs par sangs rgyas nas/ rnam pa gang dag dang rtags gang dag dang mtshan
80b5(khri brgyad): ma gang dag gis shes rab kyi pha rol tu phyin pa 'di ston par 'gyur ba lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po byams pa bla na med pa yang dag par rdzogs pa'i byang chub mngon par rdzogs par sangs rgyas nas/ gzugs
80b6(khri brgyad): rtag ces bya ba 'am/ mi rtag ces bya bar chos ston par mi 'gyur ro/ /de bzhin du gzugs bde zhes bya ba dang sdug bsngal zhes bya ba dang / gzugs bdag ces bya ba dang bdag med ces bya ba dang / gzugs sdug ces bya ba dang mi sdug ces bya bar chos ston par mi 'gyur ro/ /gzugs bcings
80b7(khri brgyad): zhes bya ba dang grol zhes bya bar chos ston par mi 'gyur ro/ /de bzhin du tshor ba dang / 'du shes dang / 'du byed rnams dang / rnam par shes pa rtag ces bya ba dang mi rtag ces bya ba dang / rnam par shes pa bde zhes bya ba dang sdug bsngal zhes bya ba dang / rnam par shes pa bdag
81a1(khri brgyad): ces bya ba dang bdag med ces bya ba dang / rnam par shes pa sdug ces bya ba dang mi sdug ces bya bar chos ston par mi 'gyur ro/ /rnam par shes pa bcings zhes bya ba dang grol zhes bya bar chos ston par mi 'gyur ro/ /gzugs 'das pa dang ma 'ongs pa dang / da ltar
81a2(khri brgyad): byung ba zhes bya bar chos ston par mi 'gyur ro/ /de bzhin du tshor ba dang / 'du shes dang / 'du byed rnams dang / rnam par shes pa 'das pa dang ma 'ongs pa dang / da ltar byung ba zhes bya bar chos ston par mi 'gyur ro/ /de bzhin du rnam pa thams cad mkhyen pa nyid kyi bar du 'das pa dang /
81a3(khri brgyad): ma 'ongs pa dang / da ltar byung ba zhes bya bar chos ston par mi 'gyur ro/ /rnam pa thams cad mkhyen pa nyid bcings zhes bya ba dang / grol zhes bya bar chos ston par mi 'gyur ro/ /de nas bcom ldan 'das la tshe dang ldan pa rab 'byor gyis 'di skad ces gsol to/ /bcom ldan
81a4(khri brgyad): 'das byang chub sems dpa' sems dpa' chen po byams pa bla na med pa yang dag par rdzogs pa'i byang chub mngon par rdzogs par sangs rgyas nas ji ltar chos ston par 'gyur lags/ bcom ldan 'das kyis bka' stsal pa/ rab 'byor gzugs shin tu rnam par dag go zhes
81a5(khri brgyad): shin tu rnam par dag pa'i chos ston par 'gyur ro/ /de bzhin du tshor ba dang / 'du shes dang / 'du byed rnams dang / rnam par shes pa shin tu rnam par dag go zhes shin tu rnam par dag pa'i chos ston par 'gyur ro/ /de bzhin du rnam pa thams cad mkhyen pa nyid kyi bar du shin tu
81a6(khri brgyad): rnam par dag go zhes shin tu rnam par dag pa'i chos ston par 'gyur ro/ /rab 'byor gyis gsol pa/ bcom ldan 'das shes rab kyi pha rol tu phyin pa ni yongs su dag pa lags so/ /bcom ldan 'das kyis bka' stsal pa/ rab 'byor gzugs yongs su dag pa'i phyir shes
81a7(khri brgyad): rab kyi pha rol tu phyin pa yongs su dag pa yin no/ /rab 'byor tshor ba dang / 'du shes dang / 'du byed rnams dang / rnam par shes pa yongs su dag pa'i phyir/ shes rab kyi pha rol tu phyin pa yongs su dag pa yin no/ /rab 'byor rnam pa thams cad pa mkhyen pa nyid kyi bar du
81b1(khri brgyad): yongs su dag pa'i phyir/ shes rab kyi pha rol tu phyin pa yongs su dag pa yin no/ /rab 'byor gyis gsol pa/ bcom ldan 'das ji ltar na gzugs yongs su dag pa'i slad du shes rab kyi pha rol tu phyin pa yongs su dag pa lags/ ji ltar na tshor ba dang / 'du shes dang / 'du byed
81b2(khri brgyad): rnams dang / rnam par shes pa yongs su dag pa'i slad du/ shes rab kyi pha rol tu phyin pa yongs su dag pa lags/ bcom ldan 'das ji ltar na rnam pa thams cad mkhyen pa nyid kyi bar du yongs su dag pa'i slad du/ shes rab kyi pha rol tu phyin pa yongs su dag pa lags/ bcom
81b3(khri brgyad): ldan 'das kyis bka' stsal pa/ rab 'byor gzugs skye ba med pa dang / 'gag pa med pa dang / kun nas nyon mongs pa med pa dang / rnam par byang ba med pa ni gzugs yongs su dag pa yin no/ /rab 'byor tshor ba dang / 'du shes dang / 'du byed rnams dang / rnam par shes pa skye ba
81b4(khri brgyad): med pa dang / 'gag pa med pa dang / kun nas nyon mongs pa med pa dang / rnam par byang ba med pa ni rnam par shes pa yongs su dag pa yin no/ /rab 'byor de bzhin du rnam pa thams cad mkhyen pa nyid kyi bar du skye ba med pa dang / 'gag pa med pa dang / kun nas nyon mongs pa med pa
81b5(khri brgyad): dang / rnam par byang ba med pa ni rnam pa thams cad mkhyen pa nyid yongs su dag pa yin no/ /rab 'byor gzhan yang nam mkha' yongs su dag pa'i phyir/ shes rab kyi pha rol tu phyin pa yongs su dag pa yin no/ /rab 'byor gyis gsol pa/ bcom ldan 'das ji ltar nam mkha'
81b6(khri brgyad): yongs su dag pa'i slad du/ shes rab kyi pha rol tu phyin pa yongs su dag pa lags/ bcom ldan 'das kyis bka' stsal pa/ rab 'byor nam mkha' ni skye ba med pa dang / 'gag pa med pa dang / kun nas nyon mongs pa med pa dang / rnam par byang ba med pa'i phyir yongs su dag pa
81b7(khri brgyad): ste/ rab 'byor nam mkha' gos pa med pa'i phyir/ shes rab kyi pha rol tu phyin pa yongs su dag pa yin no/ /rab 'byor gyis gsol pa/ bcom ldan 'das ji ltar na nam mkha' gos pa ma mchis pa'i slad du/ shes rab kyi pha rol tu phyin pa yongs su dag pa lags/ bcom
82a1(khri brgyad): ldan 'das kyis bka' stsal pa/ rab 'byor nam mkha' gzung du med pa'i phyir/ shes rab kyi pha rol tu phyin pa yongs su dag pa yin no/ /rab 'byor gyis gsol pa/ bcom ldan 'das ji ltar na nam mkha' gzung du ma mchis pa'i slad du/ shes rab
82a2(khri brgyad): kyi pha rol tu phyin pa yongs su dag pa lags/ bcom ldan 'das kyis bka' stsal pa/ rab 'byor nam mkha' smra ba med pa'i phyir/ shes rab kyi pha rol tu phyin pa yongs su dag pa yin no/ /rab 'byor gyis gsol pa/ bcom ldan 'das ji ltar na nam mkha' smra ba ma mchis pa'i
82a3(khri brgyad): slad du/ shes rab kyi pha rol tu phyin pa yongs su dag pa lags/ bcom ldan 'das kyis bka' stsal pa/ rab 'byor 'di lta ste dper na/ brag ca gnyis kyi sgra ji lta ba de bzhin du/ rab 'byor nam mkha' smra ba med pa'i phyir/ shes rab kyi pha rol tu phyin pa yongs su dag pa yin
82a4(khri brgyad): no/ /rab 'byor nam mkha' rab tu brjod pa med pa'i phyir/ shes rab kyi pha rol tu phyin pa yongs su dag pa yin no/ rab 'byor gyis gsol pa/ bcom ldan 'das ji ltar na nam mkha' rab tu brjod pa ma mchis pa'i slad du/ shes rab kyi pha rol tu phyin pa yongs su dag pa lags/
82a5(khri brgyad): bcom ldan 'das kyis bka' stsal pa/ rab 'byor nam mkha' la ni rab tu brjod pa gang yang med de/ de ltar na nam mkha' rab tu brjod pa med pa'i/ shes rab kyi pha rol tu phyin pa yongs su dag pa yin no/ /rab 'byor nam mkha' dmigs su med pa'i phyir/ shes
82a6(khri brgyad): rab kyi pha rol tu phyin pa yongs su dag pa yin no/ /rab 'byor gyis gsol pa/ bcom ldan 'das ji ltar na nam mkha' dmigs su ma mchis pa'i slad du/ shes rab kyi pha rol tu phyin pa yongs su dag pa lags/ bcom ldan 'das kyis bka' stsal pa/ rab 'byor nam mkha'
82a7(khri brgyad): la ni ci yang dmigs su med do/ /rab 'byor de ltar na nam mkha' dmigs su med pa'i phyir/ shes rab kyi pha rol tu phyin pa yongs su dag pa yin no/ /rab 'byor gzugs shin tu rnam par dag pa dang / dmigs su med pa dang / skye ba med pa dang / 'gag pa med pa dang / kun
82b1(khri brgyad): nas nyon mongs pa med pa dang / rnam par byang ba med pa'i phyir/ shes rab kyi pha rol tu phyin pa yongs su dag pa yin no/ /rab 'byor de bzhin du tshor ba dang / 'du shes dang / 'du byed rnams dang / rnam par shes pa shin tu rnam par dag pa dang / dmigs su med pa dang / skye ba med pa
82b2(khri brgyad): dang / 'gag pa med pa dang / kun nas nyon mongs pa med pa dang / rnam par byang ba med pa'i phyir/ shes rab kyi pha rol tu phyin pa yongs su dag pa yin no/ /rab 'byor de bzhin du rnam pa thams cad mkhyen pa nyid kyi bar du shin tu rnam par dag pa dang / dmigs su med pa dang / skye
82b3(khri brgyad): ba med pa dang / 'gag pa med pa dang / kun nas nyon mongs pa med pa dang / rnam par byang ba med pa'i phyir/ shes rab kyi pha rol tu phyin pa yongs su dag pa yin no/ /rab 'byor chos thams cad shin tu rnam par dag pa dang / gang dmigs su med pa dang / skye ba med pa dang / 'gag
82b4(khri brgyad): pa med pa dang / kun nas nyon mongs pa med pa dang / rnam par byang ba med pa'i phyir/ shes rab kyi pha rol tu phyin pa yongs su dag pa yin no/ /rab 'byor gyis gsol pa/ bcom ldan 'das ji ltar na chos thams cad shin tu rnam par dag pa dang / dmigs su ma mchis pa dang / skye ba ma
82b5(khri brgyad): mchis pa dang / 'gag pa ma mchis pa dang / kun nas nyon mongs pa ma mchis pa dang / rnam par byang ba ma mchis pa'i slad du/ shes rab kyi pha rol tu phyin pa yongs su dag pa lags/ bcom ldan 'das kyis bka' stsal pa/ rab 'byor chos thams cad shin tu rnam par dag pa'i
82b6(khri brgyad): phyir/ shes rab kyi pha rol tu phyin pa yongs su dag pa yin no/ /rab 'byor gyis gsol pa/ bcom ldan 'das rigs kyi bu'am rigs kyi bu mo gang shes rab kyi pha rol tu phyin pa 'di 'dzin pa dang / 'chang ba dang / klog pa dang / kun chub par bgyid pa dang / tshul bzhin du yid la
82b7(khri brgyad): bgyid pa de la ni mig gi nad 'byung bar mi 'gyur lags so/ /rna ba'i nad dang / sna'i nad dang / lce'i nad dang / lus kyi nad 'byung bar mi 'gyur lags so/ /yid kyi nad 'byung bar mi 'gyur lags so/ /yan lag ma tshang bar mi 'gyur lags so/ /lus ngal bar mi 'gyur lags so/ /
83a1(khri brgyad): rigs kyi bu'am rigs kyi bu mo de ni gshis ngan du 'gum par mi 'gyur lags so/ /de'i slad bzhin du chos nyan par 'tshal ba'i lha stong phrag mang po dag kyang 'brang bar 'gyur lags so/ /rgyal chen bzhi'i ris kyi lha rnams dang / gnas gtsang ma'i ris kyi bar gyi lha rnams
83a2(khri brgyad): kyang slad bzhin du 'brang bar 'gyur lags so/ /gang na dam pa'i chos smra ba'i rigs kyi bu'am rigs kyi bu mo dag tshes brgyad dang / bcu bzhi dang / bco lnga dag la shes rab kyi pha rol tu phyin pa 'di smra bar bgyid pa der lha'i tshogs mang po dag kyang 'du bar 'gyur lags so/ rigs kyi bu'am
83a3(khri brgyad): rigs kyi bu mo shes rab kyi pha rol tu phyin pa 'di smra bar bgyid pa de ni bsod nams mang du skyed par 'gyur te/ bsod nams dpag tu ma mchis/ grangs ma mchis/ bsam gyis mi khyab/ gzhal du ma mchis pa dag skyed par 'gyur lags so/ /bcom ldan 'das kyis bka' stsal pa/ rab 'byor
83a4(khri brgyad): de de bzhin no/ /de de bzhin te/ rigs kyi bu'am rigs kyi bu mo gang tshes brgyad dang / bcu bzhi dang / bco lnga dag la lha'i 'khor gyi mdun du shes rab kyi pha rol tu phyin pa smra bar byed pa de ni bsod nams dpag tu med/ grangs med/ bsam gyis mi khyab/ gzhal du med/ brjod du med pa
83a5(khri brgyad): dag skyed par 'gyur ro/ /de ci'i phyir zhe na/ rab 'byor 'di lta ste/ shes rab kyi pha rol tu phyin pa 'di ni rin po che yin pa'i phyir ro/ /rab 'byor de la shes rab kyi pha rol tu phyin pa rin po che 'di la brten na sems can dmyal ba las thar bar 'gyur ro/ /dud 'gro'i skye gnas las thar bar 'gyur
83a6(khri brgyad): ro/ /gshin rje'i 'jig rten las thar bar 'gyur ro/ /mi dbul po las thar bar 'gyur ro/ /rgyal rigs shing sA la chen po lta bu rnams su skye bar 'gyur ro/ /bram ze'i rigs shing sA la chen po lta bu rnams su skye bar 'gyur ro/ /khyim bdag gi rigs shing sA la chen po lta bu rnams
83a7(khri brgyad): su skye bar 'gyur ro/ /rgyal chen bzhi'i ris kyi lha rnams su skye bar 'gyur ro/ /'du shes med 'du shes med min skye mched du nye bar 'gro ba'i bar gyi lha rnams su skye bar 'gyur ro/ /shes rab kyi pha rol tu phyin pa 'di ni rgyun du zhugs pa'i 'bras bu skyed par byed pa yin no/ /lan cig phyir
83b1(khri brgyad): 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dang / bla na med pa yang dag par rdzogs pa'i byang chub skyed par byed pa yin no/ /de ci'i phyir zhe na/ 'di ltar shes rab kyi pha rol tu phyin pa 'di las dge ba bcu'i las kyi lam rnams rgya cher
83b2(khri brgyad): bstan te/ de la brten nas rgyal rigs shing sA la chen po lta bu rnams yod pa dang / bram ze'i rigs shing sA la chen po lta bu rnams yod pa dang / khyim bdag gi rigs shing sA la chen po lta bu rnams yod pa dang / rgyal chen bzhi'i ris kyi lha rnams dang / sum cu rtsa gsum pa dang / 'thab
83b3(khri brgyad): bral dang / dga' ldan dang / 'phrul dga' dang / gzhan 'phrul dbang byed kyi lha rnams yod pa dang / tshangs pa'i mdun na 'don rnams yod pa dang / tshangs ris dang / tshangs pa kun 'khor dang / 'od chung dang / tshad med 'od dang / 'od gsal dang / dge chung dang / tshad med dge dang / dge rgyas
83b4(khri brgyad): dang / 'bras bu che ba dang / 'du shes med pa'i sems can rnams dang / shin tu mthong ba dang / gya nom snang ba dang / mi che ba dang / mi gdung ba dang / 'og min gyi lha rnams dang / nam mkha' mtha' yas skye mched dang / rnam shes mtha' yas skye mched dang / ci yang med pa'i skye
83b5(khri brgyad): mched dang / 'du shes med 'du shes med min skye mched du nye bar 'gro ba'i lha rnams yod pa dang / rgyun tu zhugs pa'i 'bras bu yod pa dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dang / bla na med pa yang dag par
83b6(khri brgyad): rdzogs pa'i byang chub yod pa dang / shes rab kyi pha rol tu phyin pa 'di la bsam gtan bzhi yod pa dang / tshad med pa bzhi dang / gzugs med pa'i snyoms par 'jug pa bzhi dang / sbyin pa'i pha rol tu phyin pa yod pa dang / tshul khrims dang / bzod pa dang / brtson 'grus dang /
83b7(khri brgyad): bsam gtan dang / shes rab kyi pha rol tu phyin pa yod pa dang / dran pa nye bar gzhag pa rnams yod pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams yod pa dang / nang stong pa nyid yod pa dang /
84a1(khri brgyad): dngos po med pa'i ngo bo nyid stong pa nyid kyi bar du yod pa dang / stobs bcu yod pa dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad yod pa dang / rnam pa thams cad mkhyen pa nyid kyi bar du yod pa'i
84a2(khri brgyad): phyir te/ shes rab kyi pha rol tu phyin pa 'di las de dag la sogs pa'i chos rnams rgya cher bstan pas na/ de'i phyir 'di lta ste/ shes rab kyi pha rol tu phyin pa pha rol tu phyin pa 'di ni rin po che zhes bya'o/ /rab 'byor shes rab kyi pha rol tu phyin pa la ni skye ba'am/ 'gag pa'am/ kun nas
84a3(khri brgyad): nyon mongs pa'am/ rnam par byang ba'am/ yongs su gzung ba'am/ dor ba'i chos gang yang med do/ /de ci'i phyir zhe na/ 'di ltar gang dag skye ba'am 'gag pa'am/ kun nas nyon mongs pa'am/ rnam par byang ba'am/ yongs su gzung ba'am 'dor bar bya ba'i chos de dag med pa'i
84a4(khri brgyad): phyir ro/ /rab 'byor shes rab kyi pha rol tu phyin pa rin po che 'di la ni dge ba'am/ mi dge ba'am/ zag pa dang bcas pa 'am/ zag pa med pa'am/ kha na ma tho ba dang bcas pa'am/ kha na ma tho ba med pa'am/ nyon mongs pa med pa'am/
84a5(khri brgyad): 'jig rten pa'am/ 'jig rten las 'das pa'am/ 'dus byas sam/ 'dus ma byas kyi chos gang yang dmigs su med do/ /rab 'byor rnam grangs des kyang pha rol tu phyin pa 'di ni rin po che yin te/ rab 'byor pha rol tu phyin pa rin po che de ni chos gang gis kyang ma gos pa yin no/ /
84a6(khri brgyad): de ci'i phyir zhe na/ 'di ltar gang gis gos par 'gyur ba'i chos de dmigs su med pa'i phyir te/ rab 'byor des na pha rol tu phyin pa rin po che 'di ni gos pa med pa yin no/ /rab 'byor byang chub sems dpa' sems dpa' chen po shes rab kyi pha rol tu phyin pa la spyod pa gal te/ de ltar
84a7(khri brgyad): 'du shes par yang mi byed/ de ltar rnam par rtog par yang mi byed/ de ltar spros par yang mi byed na/ shes rab kyi pha rol tu phyin pa la spyod pa dang / shes rab kyi pha rol tu phyin pa la sgom pa dang / sangs rgyas bcom ldan 'das rnams mthong ba yin te/ sangs rgyas bcom ldan
84b1(khri brgyad): 'das rnams la bsti stang du bya ba dang / bla mar bya ba dang / ri mor bya ba dang / mchod par bya ba'i phyir sangs rgyas kyi zhing nas sangs rgyas kyi zhing du 'gro zhing / sangs rgyas kyi zhing nas sangs rgyas kyi zhing du song nas kyang / sems can rnams yongs su smin par byed cing / sangs
84b2(khri brgyad): rgyas kyi zhing yongs su dag par byed do/ /rab 'byor shes rab kyi pha rol tu phyin pa 'di ni chos gang yang thob par byed pa ma yin/ ston par byed pa ma yin/ 'dzin par byed pa ma yin/ sbyin par byed pa ma yin/ skyed par byed pa ma yin/ 'gog par byed pa ma yin/ kun nas nyon
84b3(khri brgyad): mongs par byed pa ma yin/ rnam par byang bar byed pa ma yin/ 'grib par byed pa ma yin/ 'phel bar byed pa ma yin/ 'das pa yang ma yin/ ma 'ongs pa yang ma yin/ da ltar byung ba yang ma yin no/ /rab 'byor shes rab kyi pha rol tu phyin pa 'di ni 'dod pa'i khams
84b4(khri brgyad): las yang dag par 'da' bar byed pa yang ma yin/ gnas par byed pa yang ma yin/ gzugs kyi khams dang / gzugs med pa'i khams las yang dag par 'da' bar byed pa yang ma yin/ gnas par byed pa yang ma yin/ sbyin pa'i pha rol tu phyin pa sbyin par byed pa yang ma
84b5(khri brgyad): yin/ 'dor bar byed pa yang ma yin/ tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa sbyin par byed pa yang ma yin/ 'dor bar byed pa yang ma yin/ nang stong pa nyid sbyin par byed pa yang ma yin/ 'dor bar byed pa
84b6(khri brgyad): yang ma yin/ dngos po med pa'i ngo bo nyid stong pa nyid kyi bar du sbyin par byed pa yang ma yin/ 'dor bar byed pa yang ma yin/ dran pa nye bar gzhag pa rnams sbyin par byed pa yang ma yin/ 'dor bar byed pa yang ma yin/ de bzhin du yang dag par spong ba dang / rdzu 'phrul gyi rkang
84b7(khri brgyad): pa dang / dbang po dang / stobs dang / byang chub kyi yan lag dang / lam rnams sbyin par byed pa yang ma yin/ 'dor bar byed pa yang ma yin/ stobs bcu sbyin par byed pa yang ma yin/ 'dor bar byed pa yang ma yin/ mi 'jigs pa bzhi dang / so so yang dag par rig
85a1(khri brgyad): pa bzhi dang / sangs rgyas kyi chos ma 'dres pa bco brgyad sbyin par byed pa yang ma yin/ 'dor bar byed pa yang ma yin/ rgyun tu zhugs pa'i 'bras bu sbyin par byed pa yang ma yin/ 'dor bar byed pa yang ma yin/ lan cig phyir 'ong ba'i 'bras bu dang / phyir
85a2(khri brgyad): mi 'ong ba'i 'bras bu dang / dgra bcom pa nyid dang / rang sangs rgyas nyid dang / rnam pa thams cad mkhyen pa nyid sbyin par byed pa yang ma yin/ 'dor bar byed pa yang ma yin no/ /shes rab kyi pha rol tu phyin pa 'di ni sangs rgyas kyi chos rnams sbyin par byed pa yang ma yin/
85a3(khri brgyad): 'dor bar byed pa yang ma yin/ so so'i skye bo'i chos rnams sbyin par byed pa yang ma yin/ 'dor bar byed pa yang ma yin/ nyan thos dang / rang sangs rgyas kyi chos rnams sbyin par byed pa yang ma yin/ 'dor bar byed pa yang ma yin/ sangs rgyas kyi chos rnams sbyin par byed
85a4(khri brgyad): pa yang ma yin/ 'dor bar byed pa yang ma yin no/ /rab 'byor shes rab kyi pha rol tu phyin pa 'di ni 'dus byas kyi khams 'dor bar byed pa yang ma yin/ 'dus ma byas kyi khams sbyin par byed pa yang ma yin no/ /de ci'i phyir zhe na/ de bzhin gshegs pa rnams byung yang rung /
85a5(khri brgyad): de bzhin gshegs pa rnams ma byung yang rung / chos kyi dbyings kyi tshul 'di ni gnas pa nyid de/ de de bzhin gshegs pas mngon par rdzogs par sangs rgyas shing mngon par thugs su chud de/ mngon par rdzogs par sangs rgyas shing / mngon par thugs su chud nas kyang /
85a6(khri brgyad): gsung ba dang / rnam par 'grel ba dang / rnam par 'byed pa dang / ston par mdzad pa'i phyir ro/ /de nas lha'i bu 'bum phrag rab tu mang po dag steng gi bar snang la 'khod nas/ ca co dang / ga zha 'don cing / lha'i me tog ud pa la dang / pad ma dang / ku mu da dang /
85a7(khri brgyad): pad ma dkar po dang / man dar ba dag gis gtor nas/ 'di skad du/ a la la 'dzam bu'i gling du chos kyi 'khor lo lan gnyis bskor ba 'di mthong ngo / /zhes tshig tu yang brjod do/ /shes rab kyi pha rol tu phyin pa 'di bstan pa na/ de las lha'i bu stong phrag du ma dag
85b1(khri brgyad): phyir mi skye ba'i chos la bzod pa thob par gyur to/ /de nas bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor dngos po med pa'i ngo bo nyid stong pa nyid kyi phyir/ shes rab kyi pha rol tu phyin pa 'di ni chos gang yang 'jug par bya ba'am/
85b2(khri brgyad): ldog par bya ba'i phyir nye bar gnas pa ma yin pas/ rab 'byor 'di ni chos kyi 'khor lo bskor ba gnyis pa yang ma yin/ gcig pa yang ma yin no/ /rab 'byor gyis gsol pa/ bcom ldan 'das gang gi tshe/ shes rab kyi pha rol tu phyin pa 'di ni chos gang yang 'jug
85b3(khri brgyad): par bgyi ba 'am/ ldog par bgyi ba'i slad du nye bar gnas pa ma lags pa'i dngos po ma mchis pa'i ngo bo nyid stong pa nyid gang lags/ bcom ldan 'das kyis bka' stsal pa/ rab 'byor shes rab kyi pha rol tu phyin pa ni/ shes rab kyi pha rol tu phyin pas stong ngo / /de bzhin
85b4(khri brgyad): du bsam gtan dang / brtson 'grus dang / bzod pa dang / tshul khrims dang / sbyin pa'i pha rol tu phyin pa ni sbyin pa'i pha rol tu phyin pas stong ngo / /nang stong pa nyid ni nang stong pa nyid kyis stong ngo / /dngos po med pa'i ngo bo nyid stong pa nyid kyi bar ni dngos po med pa'i ngo bo nyid stong pa
85b5(khri brgyad): nyid kyis stong ngo / /dran pa nye bar gzhag pa rnams ni dran pa nye bar gzhag pa rnams kyis stong ngo / /de bzhin du yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams ni lam gyis stong ngo / stobs bcu ni stobs
85b6(khri brgyad): bcus stong ngo / /mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad ni sangs rgyas kyi chos ma 'dres pa rnams kyis stong ngo / rgyun du zhugs pa'i 'bras bu ni rgyun du zhugs pa'i 'bras bus stong ngo / /de bzhin du lan cig
85b7(khri brgyad): phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang sangs rgyas nyid dang / rnam pa thams cad mkhyen pa nyid ni rnam pa thams cad mkhyen pa nyid kyis stong ngo / /rab 'byor gyis gsol pa/ bcom ldan 'das 'di lta ste/ dngos po ma
86a1(khri brgyad): mchis pa'i ngo bo nyid stong pa nyid shes rab kyi pha rol tu phyin pa pha rol tu phyin pa 'di ni che ba lags te/ chos thams cad kyang chos thams cad kyi rang bzhin gyis stong la/ byang chub sems dpa' sems dpa' chen po rnams kyang / shes rab kyi pha rol tu phyin pa la
86a2(khri brgyad): brten nas/ bla na med pa yang dag par rdzogs pa'i byang chub mngon par rdzogs par 'tshang rgya ba yang / chos gang yang mngon par rdzogs par 'tshang rgya ba ma mchis shing / chos kyi 'khor lo yang skor la chos gang yang 'jug par bgyid pa'am/ ldog par bgyid pa yang ma mchis
86a3(khri brgyad): te/ chos gang yang yongs su mthong ba yang ma mchis la/ chos gang yang yongs su ma mthong ba yang ma mchis lags so/ /de ci'i slad du zhe na/ 'di ltar gang yang 'jug pa'am/ ldog pa'i chos de dmigs su ma mchis pa'i slad du ste/ 'di ltar chos thams cad gtan mngon
86a4(khri brgyad): par ma grub pa lags pas stong pa nyid ni 'jug par bgyid pa'am/ ldog par bgyid pa ma lags la/ mtshan ma ma mchis pa dang / smon pa ma mchis pa yang 'jug par bgyid pa'am/ ldog par bgyid pa ma lags so/ /de ltar na gang shes rab kyi pha rol tu phyin pa bstan pa
86a5(khri brgyad): dang / rab tu bstan pa dang / brjod pa dang / gdags pa dang / 'jug pa dang / rnam par 'grel ba dang / rnam par 'byed pa dang / smos pa dang / gsal bar bgyid pa dang / yang dag par rab tu ston pa 'di ni shes rab kyi pha rol tu phyin pa bstan pa yongs su dag pa lags
86a6(khri brgyad): so/ /shes rab kyi pha rol tu phyin pa bstan pa de yang sus kyang ma bstan/ sus kyang ma bzung lags so/ /gang sus kyang ma bstan sus kyang ma bzung ba de ni sus kyang mngon sum du ma bgyid lags so/ /gang sus kyang ma bstan sus kyang ma bzung / sus kyang mngon
86a7(khri brgyad): sum du ma bgyis pa de la ni yongs su mya ngan las 'das pa su yang ma mchis te/ chos bstan pa 'di la su yang sbyin gnas su 'gyur ba yang ma mchis lags so/ /shes rab kyi pha rol tu phyin pa khri brgyad stong pa las gnas med pa'i le'u zhes bya ste sum cu rtsa bdun pa'o// //
86b1(khri brgyad): de nas bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni ma mchis pa lags so/ /bcom ldan 'das kyis bka' stsal pa/ rab 'byor nam mkha' med pa'i phyir ro/ /
86b2(khri brgyad): rab 'byor gyis gsol pa/ bcom ldan 'das shes rab kyi pha rol tu phyin pa pha rol tu phyin pa 'di ni mnyam pa nyid lags so/ /bcom ldan 'das kyis bka' stsal pa/ rab 'byor chos thams cad dmigs su med par mnyam pa nyid kyi phyir ro/ /rab 'byor gyis gsol
86b3(khri brgyad): pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni dben pa lags so/ /bcom ldan 'das kyis bka' stsal pa/ mtha' las 'das pa stong pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes
86b4(khri brgyad): rab kyi pha rol tu phyin pa pha rol tu phyin pa 'di ni rdzi ba ma mchis pa lags so/ /bcom ldan 'das kyis bka' stsal pa/ chos thams cad dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha
86b5(khri brgyad): rol tu phyin pa 'di ni gzhi ma mchis pa lags so/ /bcom ldan 'das kyis bka' stsal pa/ ming med pa dang lus med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni nam mkha' lta bu
86b6(khri brgyad): lags so/ /bcom ldan 'das kyis bka' stsal pa/ dbugs phyi nang du rgyu ba dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni brjod du ma mchis pa lags so/ /
86b7(khri brgyad): bcom ldan 'das kyis bka' stsal pa/ rnam par rtog pa dang / rnam par dpyod pa dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni ming ma mchis pa lags so/ /bcom
87a1(khri brgyad): ldan 'das kyis bka' stsal pa/ tshor ba dang / 'du shes dang / 'du byed rnams dang / rnam par shes pa'i phung po dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin
87a2(khri brgyad): pa 'di ni 'gro ba ma mchis pa lags so/ /bcom ldan 'das kyis bka' stsal pa/ chos thams cad 'gro ba med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni mi 'phrogs pa lags so/ /
87a3(khri brgyad): bcom ldan 'das kyis bka' stsal pa/ chos thams cad gzung du med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni mi bas pa lags so/ /bcom ldan 'das kyis bka' stsal pa/
87a4(khri brgyad): chos thams cad shin tu byang zhing zad pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni skye ba ma mchis pa lags so/ /bcom ldan 'das kyis bka' stsal pa/ chos thams cad kyi skye ba
87a5(khri brgyad): med pa dang / 'gag pa med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni byed pa po ma mchis pa lags so/ /bcom ldan 'das kyis bka' stsal pa/ byed pa po dmigs su med
87a6(khri brgyad): pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni shes pa po ma mchis pa lags so/ /bcom ldan 'das kyis bka' stsal pa/ shes pa po dmigs su med pa'i phyir ro/ /rab 'byor
87a7(khri brgyad): gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni 'pho ba ma mchis pa lags so/ /bcom ldan 'das kyis bka' stsal pa/ 'chi 'pho dang skye ba dmigs su med pa'i phyir ro/ /rab 'byor gyis gsol pa/ bcom ldan
87b1(khri brgyad): 'das 'di lta ste/ shes rab kyi pha rol tu phyin pa pha rol tu phyin pa 'di ni 'jig pa ma mchis pa lags so/ /bcom ldan 'das kyis bka' stsal pa/ chos thams cad rang bzhin gyis 'jig pa med pa'i phyir ro/ /rab 'byor gyis gsol pa/ bcom ldan 'das 'di lta ste/
87b2(khri brgyad): shes rab kyi pha rol tu phyin pa pha rol tu phyin pa 'di ni rmi lam lta bu lags so/ /bcom ldan 'das kyis bka' stsal pa/ rmi lam rmis pa dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu
87b3(khri brgyad): phyin pa 'di ni brag ca lta bu lags so/ /bcom ldan 'das kyis bka' stsal pa/ sgra'i brjod pa dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni mig yor lta bu lags so/ /
87b4(khri brgyad): bcom ldan 'das kyis bka' stsal pa/ gzugs brnyan dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni smig rgyu lta bu lags so/ /bcom ldan 'das kyis bka' stsal pa/
87b5(khri brgyad): chu 'bab pa dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni sgyu ma lta bu lags so/ /bcom ldan 'das kyis bka' stsal pa/ mtshan ma dmigs su med pa'i phyir ro/ /rab 'byor
87b6(khri brgyad): gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni gti mug ma mchis pa lags so/ /bcom ldan 'das kyis bka' stsal pa/ ma rig pa'i mun pa dmigs su med pa'i phyir ro/ /rab 'byor gyis gsol pa/ bcom ldan
87b7(khri brgyad): 'das 'di lta ste/ shes rab kyi pha rol tu phyin pa pha rol tu phyin pa 'di ni kun nas nyon mongs pa ma mchis pa lags so/ /bcom ldan 'das kyis bka' stsal pa/ kun nas nyon mongs pa dmigs su med pa'i phyir ro/ /rab 'byor gyis gsol ba/ bcom ldan 'das
88a1(khri brgyad): 'di lta ste/ shes rab kyi pha rol tu phyin pa pha rol tu phyin pa 'di ni rnam par byang ba ma mchis pa lags so/ /bcom ldan 'das kyis bka' stsal pa/ kun nas nyon mongs pa yod par mi dmigs pa'i phyir ro/ /rab 'byor gyis gsol pa/ bcom
88a2(khri brgyad): ldan 'das 'di lta ste/ shes rab kyi pha rol tu phyin pa pha rol tu phyin pa 'di ni gnas ma mchis pa lags so/ /bcom ldan 'das kyis bka' stsal pa/ chos thams cad dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes
88a3(khri brgyad): rab kyi pha rol tu phyin pa pha rol tu phyin pa 'di ni dmigs su ma mchis pa lags so/ /bcom ldan 'das kyis bka' stsal pa/ gnas dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu
88a4(khri brgyad): phyin pa 'di ni spros pa ma mchis pa lags so/ /bcom ldan 'das kyis bka' stsal pa/ spros pa thams cad yang dag par bcom pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni rlom
88a5(khri brgyad): sems ma mchis pa lags so/ /bcom ldan 'das kyis bka' stsal pa/ rlom sems thams cad yang dag par bcom pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni g.yo ba ma mchis pa
88a6(khri brgyad): lags so/ /bcom ldan 'das kyis bka' stsal pa/ chos kyi dbyings gnas pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni 'dod chags dang bral ba lags so/ /bcom ldan 'das
88a7(khri brgyad): kyis bka' stsal pa/ chos thams cad ma nor ba de bzhin nyid du mngon par rdzogs par byang chub par byed pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni kun nas ldang ba ma mchis pa lags so/ /
88b1(khri brgyad): bcom ldan 'das kyis bka' stsal pa/ chos thams cad rnam par rtog pa med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni zhi ba lags so/ /bcom ldan 'das kyis bka' stsal pa/
88b2(khri brgyad): chos thams cad mtshan ma med cing dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni 'dod chags ma mchis pa lags so/ /bcom ldan 'das kyis bka' stsal pa/ 'dod
88b3(khri brgyad): chags kyi mtshan ma dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni zhe sdang ma mchis pa lags so/ /bcom ldan 'das kyis bka' stsal pa/ zhe sdang yod pa ma yin pa'i
88b4(khri brgyad): phyir ro/ / //shes rab kyi pha rol tu phyin pa khri brgyad stong pa/ bam po sum cu pa/ rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni gti mug ma mchis pa lags so/ /bcom ldan 'das
88b5(khri brgyad): kyis bka' stsal pa/ gti mug gi mun pa rnam par sel ba nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni nyon mongs pa ma mchis pa lags so/ /bcom ldan 'das kyis bka' stsal
88b6(khri brgyad): pa/ yongs su rtog pa med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni sems can ma mchis pa lags so/ /bcom ldan 'das kyis bka' stsal pa/ sems can dmigs su
88b7(khri brgyad): med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni tshad ma mchis pa lags so/ /bcom ldan 'das kyis bka' stsal pa/ chos thams cad kun nas ldang ba med pa'i phyir ro/ /
89a1(khri brgyad): rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni mtha' gnyis su ma mchis pa lags so/ /bcom ldan 'das kyis bka' stsal pa/ mtha' dmigs su med pa nyid kyi phyir ro/ /
89a2(khri brgyad): rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni ma 'dres pa lags so/ /bcom ldan 'das kyis bka' stsal pa/ chos thams cad 'dres pa med pa'i phyir ro/ /rab 'byor gyis gsol pa/ bcom ldan
89a3(khri brgyad): 'das 'di lta ste/ shes rab kyi pha rol tu phyin pa pha rol tu phyin pa 'di ni nag nog ma mchis pa lags so/ /bcom ldan 'das kyis bka' stsal pa/ nyan thos dang / rang sangs rgyas kyi sa las yang dag par 'das pa'i phyir ro/ /rab 'byor gyis gsol pa/ bcom ldan 'das
89a4(khri brgyad): 'di lta ste/ shes rab kyi pha rol tu phyin pa pha rol tu phyin pa 'di ni rnam par mi rtog pa lags so/ /bcom ldan 'das kyis bka' stsal pa/ rnam par rtog pa dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha
89a5(khri brgyad): rol tu phyin pa pha rol tu phyin pa 'di ni tshad ma mchis pa lags so/ /bcom ldan 'das kyis bka' stsal pa/ chos thams cad kyi tshad dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di
89a6(khri brgyad): ni nam mkha' lta bu lags so/ /bcom ldan 'das kyis bka' stsal pa/ chos thams cad nam mkha' ltar chags pa med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni mi rtag pa lags
89a7(khri brgyad): so/ /bcom ldan 'das kyis bka' stsal pa/ chos thams cad 'jig pa med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni sdug bsngal ba lags so/ /bcom ldan 'das kyis bka' stsal
89b1(khri brgyad): pa/ chos thams cad lhag par chags par bya ba'i 'os ma yin pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni bdag ma mchis pa lags so/ /bcom ldan 'das kyis bka' stsal pa/
89b2(khri brgyad): chos thams cad mngon par zhen pa med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni stong pa nyid lags so/ /bcom ldan 'das kyis bka' stsal pa/ chos thams cad kyi rang bzhin dmigs
89b3(khri brgyad): su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni mtshan nyid ma mchis pa lags so/ /bcom ldan 'das kyis bka' stsal pa/ chos thams cad mtshan ma med pa'i phyir ro/ /rab 'byor
89b4(khri brgyad): gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni nang stong pa nyid lags so/ /bcom ldan 'das kyis bka' stsal pa/ nang gi chos rnams dmigs su med pa'i phyir ro/ /rab 'byor gyis gsol pa/ bcom ldan
89b5(khri brgyad): 'das 'di lta ste/ shes rab kyi pha rol tu phyin pa pha rol tu phyin pa 'di ni phyi stong pa nyid lags so/ /bcom ldan 'das kyis bka' stsal pa/ phyi'i chos rnams dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha
89b6(khri brgyad): rol tu phyin pa pha rol tu phyin pa 'di ni phyi nang stong pa nyid lags so/ /bcom ldan 'das kyis bka' stsal pa/ phyi dang nang gi chos rnams dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa
89b7(khri brgyad): 'di ni stong pa nyid stong pa nyid lags so/ /bcom ldan 'das kyis bka' stsal pa/ stong pa nyid stong pa nyid dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni chen po stong pa nyid
90a1(khri brgyad): lags so/ /bcom ldan 'das kyis bka' stsal pa/ chen po stong pa nyid dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni don dam pa stong pa nyid lags so/ /bcom
90a2(khri brgyad): ldan 'das kyis bka' stsal pa/ don dam pa stong pa nyid dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni 'dus byas stong pa nyid lags so/ /bcom ldan 'das kyis bka'
90a3(khri brgyad): stsal pa/ 'du byas stong pa nyid dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni 'dus ma byas stong pa nyid lags so/ /bcom ldan 'das kyis bka' stsal pa/ 'dus
90a4(khri brgyad): ma byas stong pa nyid dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni mtha' las 'das pa stong pa nyid lags so/ /bcom ldan 'das kyis bka' stsal pa/ mtha' las 'das pa
90a5(khri brgyad): stong pa nyid dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni thog ma dang tha ma med pa stong pa nyid lags so/ /bcom ldan 'das kyis bka' stsal pa/ thog ma dang tha ma med
90a6(khri brgyad): pa stong pa nyid dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni dor ba med pa stong pa nyid lags so/ /bcom ldan 'das kyis bka' stsal pa/ dor ba med pa stong pa nyid dmigs
90a7(khri brgyad): su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni rang bzhin stong pa nyid lags so/ /bcom ldan 'das kyis bka' stsal pa/ 'dus byas dang 'dus ma byas kyi chos dmigs su
90b1(khri brgyad): med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni chos thams cad stong pa nyid lags so/ /bcom ldan 'das kyis bka' stsal pa/ chos thams cad stong pa nyid dmigs su med pa'i phyir
90b2(khri brgyad): ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni rang gi mtshan nyid stong pa nyid lags so/ /bcom ldan 'das kyis bka' stsal pa/ rang gi mtshan nyid stong pa nyid dmigs su med pa'i phyir ro/ /rab
90b3(khri brgyad): 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni mi dmigs pa stong pa nyid lags so/ /bcom ldan 'das kyis bka' stsal pa/ mi dmigs pa stong pa nyid dmigs su med pa'i phyir ro/ /rab 'byor gyis
90b4(khri brgyad): gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni dngos po med pa stong pa nyid lags so/ /bcom ldan 'das kyis bka' stsal pa/ dngos po med pa stong pa nyid dmigs su med pa'i phyir ro/ /rab 'byor gyis gsol pa/
90b5(khri brgyad): bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni ngo bo nyid stong pa nyid lags so/ /bcom ldan 'das kyis bka' stsal pa/ ngo bo nyid stong pa nyid dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/
90b6(khri brgyad): shes rab kyi pha rol tu phyin pa pha rol tu phyin pa 'di ni dngos po med pa'i ngo bo nyid stong pa nyid lags so/ /bcom ldan 'das kyis bka' stsal pa/ dngos po med pa'i ngo bo nyid stong pa nyid dmigs su med pa'i phyir ro/ /rab 'byor gyis gsol pa/ bcom ldan 'das 'di
90b7(khri brgyad): lta ste/ shes rab kyi pha rol tu phyin pa pha rol tu phyin pa 'di ni dran pa nye bar gzhag pa lags so/ /bcom ldan 'das kyis bka' stsal pa/ lus dang / tshor ba dang / sems dang / chos dmigs su med pa'i phyir ro/ /rab 'byor gyis gsol pa/ bcom ldan 'das 'di
91a1(khri brgyad): lta ste/ shes rab kyi pha rol tu phyin pa pha rol tu phyin pa 'di ni yang dag pa'i spong ba lags so/ /bcom ldan 'das kyis bka' stsal pa/ dge ba dang / mi dge ba'i chos rnams dmigs su med pa'i phyir ro/ /rab 'byor gyis gsol pa/ bcom
91a2(khri brgyad): ldan 'das 'di lta ste/ shes rab kyi pha rol tu phyin pa pha rol tu phyin pa 'di ni rdzu 'phrul gyi rkang pa lags so/ /bcom ldan 'das kyis bka' stsal pa/ rdzu 'phrul gyi rkang pa bzhi dmigs su med pa'i phyir ro/ /rab 'byor gyis gsol pa/ bcom ldan 'das 'di
91a3(khri brgyad): lta ste/ shes rab kyi pha rol tu phyin pa pha rol tu phyin pa 'di ni dbang po lags so/ /bcom ldan 'das kyis bka' stsal pa/ dbang po lnga dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol
91a4(khri brgyad): tu phyin pa 'di ni stobs lags so/ /bcom ldan 'das kyis bka' stsal pa/ stobs lnga dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni byang chub kyi yan lag lags so/ /
91a5(khri brgyad): bcom ldan 'das kyis bka' stsal pa/ byang chub kyi yan lag bdun dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni lam lags so/ /bcom ldan 'das kyis bka'
91a6(khri brgyad): stsal pa/ lam yan lag brgyad pa dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni stong pa nyid lags so/ /bcom ldan 'das kyis bka' stsal pa/ lta bar gyur pa
91a7(khri brgyad): dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni mtshan ma ma mchis pa lags so/ /bcom ldan 'das kyis bka' stsal pa/ rnam par rtog pa dmigs su med pa'i phyir
91b1(khri brgyad): ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni smon pa ma mchis pa lags so/ /bcom ldan 'das kyis bka' stsal pa/ smon lam dmigs su med pa'i phyir ro/ /rab 'byor gyis gsol pa/
91b2(khri brgyad): bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni rnam par thar pa lags so/ /bcom ldan 'das kyis bka' stsal pa/ rnam par thar pa brgyad dmigs su med pa'i phyir ro/ /rab 'byor gyis gsol pa/ bcom ldan 'das 'di
91b3(khri brgyad): lta ste/ shes rab kyi pha rol tu phyin pa pha rol tu phyin pa 'di ni snyoms par 'jug pa lags so/ /bcom ldan 'das kyis bka' stsal pa/ mthar gyis gnas pa'i snyoms par 'jug pa dgu dmigs su med pa'i phyir ro/ /rab 'byor gyis gsol pa/ bcom ldan 'das
91b4(khri brgyad): 'di lta ste/ shes rab kyi pha rol tu phyin pa pha rol tu phyin pa 'di ni 'phags pa'i bden pa lags so/ /bcom ldan 'das kyis bka' stsal pa/ sdug bsngal ba dang / kun 'byung ba dang / 'gog pa dang / lam dmigs su med pa'i phyir ro/ /rab 'byor gyis gsol pa/
91b5(khri brgyad): bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni sbyin pa lags so/ /bcom ldan 'das kyis bka' stsal pa/ ser sna dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha
91b6(khri brgyad): rol tu phyin pa pha rol tu phyin pa 'di ni tshul khrims lags so/ /bcom ldan 'das kyis bka' stsal pa/ 'chal pa'i tshul khrims dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu
91b7(khri brgyad): phyin pa 'di ni bzod pa lags so/ /bcom ldan 'das kyis bka' stsal pa/ gnod sems dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni brtson 'grus lags
92a1(khri brgyad): so/ /bcom ldan 'das kyis bka' stsal pa/ le lo dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni bsam gtan lags so/ /bcom ldan
92a2(khri brgyad): 'das kyis bka' stsal pa/ g.yeng ba dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni shes rab lags so/ /bcom ldan 'das kyis bka' stsal pa/ 'chal
92a3(khri brgyad): pa'i shes rab dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni stobs bcu lags so/ /bcom ldan 'das kyis bka' stsal pa/ chos thams cad dmigs su med
92a4(khri brgyad): pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni mi 'jigs pa lags so/ /bcom ldan 'das kyis bka' stsal pa/ lam gyi rnam pa shes pa nyid dmigs su med pa'i phyir ro/ /rab 'byor
92a5(khri brgyad): gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni so so yang dag par rig pa lags so/ /bcom ldan 'das kyis bka' stsal pa/ thams cad du ye shes chags pa med cing thogs pa med pa'i phyir ro/ /rab 'byor gyis
92a6(khri brgyad): gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni snying rje chen po lags so/ /bcom ldan 'das kyis bka' stsal pa/ sems can thams cad yongs su mi gtong ba'i phyir ro/ /rab 'byor gyis gsol pa/ bcom
92a7(khri brgyad): ldan 'das 'di lta ste/ shes rab kyi pha rol tu phyin pa pha rol tu phyin pa 'di ni sangs rgyas kyi chos ma 'dres pa lags so/ /bcom ldan 'das kyis bka' stsal pa/ nyan thos dang / rang sangs rgyas kyi chos thams cad las yang dag par 'das pa'i phyir ro/ /rab
92b1(khri brgyad): 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni de bzhin nyid lags so/ /bcom ldan 'das kyis bka' stsal pa/ brjod pa thams cad kyi de bzhin nyid yin pa'i phyir ro/ /rab 'byor gyis gsol
92b2(khri brgyad): pa/ bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni rang byung lags so/ /bcom ldan 'das kyis bka' stsal pa/ chos thams cad la dbang sgyur ba'i phyir ro/ /rab 'byor gyis gsol pa/ bcom ldan 'das 'di lta ste/
92b3(khri brgyad): shes rab kyi pha rol tu phyin pa pha rol tu phyin pa 'di ni sangs rgyas lags so/ /bcom ldan 'das kyis bka' stsal pa/ chos thams cad rnam pa thams cad du mngon par rdzogs par byang chub pa'i phyir ro/ /shes rab kyi pha rol tu phyin pa khri brgyad stong pa las/
92b4(khri brgyad): dmigs su med pa'i le'u zhes bya ste sum cu rtsa brgyad pa'o// //de nas lha'i dbang po brgya byin 'di snyam du sems te/ rigs kyi bu'am rigs kyi bu mo gang dag gi rna lam du shes rab kyi pha rol tu phyin pa 'di grag pa de dag kyang sngon gyi rgyal ba la lhag par bya
92b5(khri brgyad): ba byas pa yin la/ gang dag gi rna lam du shes rab kyi pha rol tu phyin pa 'di grag par 'gyur ba de dag kyang / de bzhin gshegs pa las dge ba'i rtsa ba rnams bskyed cing / dge ba'i bshes gnyen gyis yongs su zin pa yin no/ /gang dag 'dzin pa dang / 'chang ba
92b6(khri brgyad): dang / klog pa dang / kun chub par byed pa dang / bzung zhing bcangs la blags shing kun chub par byas nas kyang / de bzhin nyid du sgrub par byed pa dag lta smos kyang ci dgos/ rigs kyi bu'am rigs kyi bu mo gang dag shes rab kyi pha rol tu phyin pa 'di 'dzin pa
92b7(khri brgyad): dang / 'chang ba dang / klog pa dang / kun chub par byed pa dang / bzung zhing bcangs la blags shing kun chub par byas nas kyang / de bzhin nyid du sgrub par byed pa de dag gis ni sangs rgyas mang po dag la bsnyen bkur byas pa yin no/ /rigs kyi bu'am rigs
93a1(khri brgyad): kyi bu mo gang dag gis shes rab kyi pha rol tu phyin pa zab mo 'di thos nas kyang mi skrag mi dngang zhing / dngang bar mi 'gyur ba de dag gis ni sngon gyi de bzhin gshegs pa dgra bcom pa yang dag par rdzogs pa'i sangs rgyas rnams la yang yongs su zhu ba
93a2(khri brgyad): byas pa yin no/ /gang dag gis shes rab kyi pha rol tu phyin pa zab mo 'di thos nas kyang mi skrag mi dngang zhing dngang bar mi 'gyur ba de dag gis ni bskal pa bye ba phrag mang po dag nas/ sbyin pa'i pha rol tu phyin pa la spyad cing / tshul khrims dang / bzod pa dang /
93a3(khri brgyad): brtson 'grus dang / bsam gtan dang / shes rab kyi pha rol tu phyin pa la spyad pa yin no snyam mo/ /de nas bcom ldan 'das la tshe dang ldan pa shA ri'i bus 'di skad ces gsol to/ /bcom ldan 'das rigs kyi bu'am/ rigs kyi bu mo gang dag shes rab kyi pha rol
93a4(khri brgyad): tu phyin pa zab mo 'di thos nas mi skrag mi dngang zhing / dngang bar mi 'gyur la/ 'chang ba dang / klog pa dang / kun chub par bgyid pa dang / tshul bzhin du yang brtson par bgyid pa'i rigs kyi bu'am rigs kyi bu mo de dag ni phyir mi ldog pa'i byang chub sems
93a5(khri brgyad): dpa' sems dpa' chen po rnams ji lta ba de ltar gzung bar bgyid lags so/ /de ci'i slad du zhe na/ bcom ldan 'das 'di ltar shes rab kyi pha rol tu phyin pa 'di ni zab lags te/ sngon pha rol tu phyin pa drug po dag la ma spyad pa dag gis ni/ shes rab kyi pha rol tu
93a6(khri brgyad): phyin pa zab mo 'di la mos par rngo mi thogs pa'i slad du'o/ /bcom ldan 'das rigs kyi bu'am rigs kyi bu mo gang gis shes rab kyi pha rol tu phyin pa zab mo 'di spong bar sems pa'i rigs kyi bu'am rigs kyi bu mo de dag gis ni/ sngon gyi mthar yang shes rab kyi pha
93a7(khri brgyad): rol tu phyin pa zab mo 'di spangs pa lags so/ /de ci'i slad du zhe na/ bcom ldan 'das 'di ltar rigs kyi bu 'am rigs kyi bu mo de dag ni shes rab kyi pha rol tu phyin pa zab mo 'di la dad pa ma mchis pa dang / dga' ba ma mchis pa dang / dad pa ma mchis pas
93b1(khri brgyad): rigs kyi bu 'am rigs kyi bu mo de dag gis sangs rgyas rnams dang / sangs rgyas kyi nyan thos rnams la 'di skad du/ sbyin pa'i pha rol tu phyin pa la ni ji ltar spyad par bgyi/ tshul khrims dang / bzod pa dang / brtson 'grus dang / bsam gtan dang / shes rab
93b2(khri brgyad): kyi pha rol tu phyin pa la ni ji ltar spyad par bgyi/ nang stong pa nyid la ni ji ltar bsgom par bgyi/ phyi stong pa nyid la ni ji ltar bsgom par bgyi/ phyi nang stong pa nyid la ni ji ltar bsgom par bgyi/ dngos po med pa'i ngo bo nyid stong pa nyid kyi bar la ni ji ltar bsgom par
93b3(khri brgyad): bgyi/ dran pa nye bar gzhag pa rnams la ni ji ltar bsgom par bgyi/ yang dag pa'i spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams la ni ji ltar bsgom par bgyi/ de bzhin gshegs pa'i
93b4(khri brgyad): stobs bcu la ni ji ltar bsgom par bgyi/ mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams la ni ji ltar bsgom par bgyi/ zhes yongs su zhu ba ma bgyis pa'i slad du'o/ /de nas lha'i dbang po brgya byin
93b5(khri brgyad): gyis tshe dang ldan pa shA ri'i bu la 'di skad ces smras so/ /btsun pa shA ri'i bu de ltar ngo mtshar yang ci che ste/ shes rab kyi pha rol tu phyin pa ni shin tu zab pas na/ byang chub sems dpa' sems dpa' chen po gang sngon gyi mthar yang shes rab kyi pha rol tu phyin pa zab
93b6(khri brgyad): mo 'di la mos par ma gyur pa dang / sbyin pa'i pha rol tu phyin pa dang / tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa la mos par ma gyur pa dang / nang stong pa nyid la mos par ma gyur pa dang / dngos
93b7(khri brgyad): po med pa'i ngo bo nyid stong pa nyid kyi bar la mos par ma gyur pa dang / byang chub kyi phyogs kyi chos sum cu rtsa bdun la mos par ma gyur pa dang / stobs bcu dang / mi 'jigs pa bzhi dang / so so yang dag par rig pa bzhi dang / mngon par shes pa lnga dang / sangs
94a1(khri brgyad): rgyas kyi chos ma 'dres pa bco brgyad la mos par ma gyur pa dag gis shes rab kyi pha rol tu phyin pa zab mo 'di spong bar byed pa ni ngo mtshar mi che'o/ /btsun pa shA ri'i bu gang shes rab kyi pha rol tu phyin pa la phyag 'tshal ba de ni/ rnam pa thams cad
94a2(khri brgyad): mkhyen pa nyid kyi ye shes la phyag 'tshal ba yin pas na/ bcom ldan 'das ma shes rab kyi pha rol tu phyin pa la bdag phyag 'tshal lo/ /de nas bcom ldan 'das kyis lha'i dbang po brgya byin la 'di skad ces bka' stsal to/ /kau shi ka de de bzhin no/ /de de bzhin te/
94a3(khri brgyad): gang shes rab kyi pha rol tu phyin pa la phyag 'tshal ba de ni/ rnam pa thams cad mkhyen pa nyid kyi ye shes la phyag 'tshal ba yin no/ /de ci'i phyir zhe na/ kau shi ka 'di ltar sangs rgyas bcom ldan 'das rnams kyi rnam pa thams cad mkhyen pa nyid kyang shes rab kyi pha rol
94a4(khri brgyad): tu phyin pa 'di las nges par byung la/ shes rab kyi pha rol tu phyin pa yang rnam pa thams cad mkhyen pa nyid kyi ye shes kyis rab tu bskyed pa yin pa'i phyir te/ kau shi ka rnam pa thams cad mkhyen pa nyid la gnas par 'dod pa'i rigs kyi bu'am rigs kyi bu mos shes
94a5(khri brgyad): rab kyi pha rol tu phyin pa la gnas par bya'o/ /de bzhin du rnam pa thams cad mkhyen pa nyid kyi ye shes skyed par 'dod pa dang / bag chags kyi mtshams sbyor ba dang / nyon mongs pa thams cad yang dag par 'joms par 'dod pa dang / bla na med pa yang dag par
94a6(khri brgyad): rdzogs pa'i byang chub mngon par rdzogs par 'tshang rgya bar 'dod pa dang / chos kyi 'khor lo skor bar 'dod pa'i rigs kyi bu'am rigs kyi bu mos kyang shes rab kyi pha rol tu phyin pa la gnas par bya'o/ /de bzhin du sems can rnams rgyun tu zhugs pa'i 'bras bu la
94a7(khri brgyad): dgod par 'dod pa dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid la dgod par 'dod pa dang / rang byang chub la dgod par 'dod pa dang / sems can rnams bla na med pa yang dag par rdzogs pa'i byang
94b1(khri brgyad): chub la dgod par 'dod pa dang / dge slong gi dge 'dun yongs su bsdu bar 'dod pa'i byang chub sems dpa' sems dpa' chen pos kyang shes rab kyi pha rol tu phyin pa la rnal 'byor du bya'o/ /de skad ces bka' stsal pa dang / bcom ldan 'das la lha'i dbang po brgya
94b2(khri brgyad): byin gyis 'di skad ces gsol to/ /bcom ldan 'das ji ltar na byang chub sems dpa' sems dpa' chen po de shes rab kyi pha rol tu phyin pa la gnas pa lags/ ji ltar na rnal 'byor du bgyid pa lags/ ji ltar na bsam gtan dang / brtson 'grus dang / bzod pa
94b3(khri brgyad): dang / tshul khrims dang / sbyin pa'i pha rol tu phyin pa la gnas pa lags/ ji ltar na rnal 'byor du bgyid pa lags/ ji ltar na shes rab kyi pha rol tu phyin pa la spyad na/ nang stong pa nyid la rnal 'byor du bgyid pa lags/ ji ltar na dngos po med pa'i ngo bo nyid
94b4(khri brgyad): stong pa nyid kyi bar la rnal 'byor du bgyid pa lags/ bcom ldan 'das byang chub sems dpa' sems dpa' chen pos ji ltar shes rab kyi pha rol tu phyin pa la spyad na/ byang chub kyi phyogs kyi chos sum cu rtsa bdun la rnal 'byor du bgyid pa lags/ de bzhin du byang
94b5(khri brgyad): chub sems dpa' sems dpa' chen pos ji ltar shes rab kyi pha rol tu phyin pa la spyad na/ de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / mngon par shes pa lnga dang / sangs rgyas kyi chos ma 'dres pa bco
94b6(khri brgyad): brgyad la rnal 'byor du bgyid pa lags/ de skad ces gsol pa dang / bcom ldan 'das kyis lha'i dbang po brgya byin la 'di skad ces bka' stsal to/ /kau shi ka gang khyod de bzhin gshegs pa la don de yongs su zhu bar sems pa ni legs so legs so/ /kau shi ka khyod
94b7(khri brgyad): kyi spobs pa skyes pa de yang sangs rgyas kyi mthu yin te/ kau shi ka de'i phyir legs par rab tu nyon la yid la zung shig dang / ngas khyod la bshad par bya'o/ /kau shi ka 'di la byang chub sems dpa' sems dpa' chen po shes rab kyi pha rol tu phyin pa la spyod pa gzugs la mi
95a1(khri brgyad): gnas te/ gang gi tshe gzugs la mi gnas pa de'i tshe gzugs la rnal 'byor du byed pa yin no/ /de bzhin du tshor ba dang / 'du shes dang / 'du byed rnams dang / rnam par shes pa la mi gnas te/ gang gi tshe rnam par shes pa la mi gnas
95a2(khri brgyad): pa de'i tshe/ rnam par shes pa la rnal 'byor du byed pa yin no/ /de bzhin du mig la mi gnas/ rna ba dang / sna dang / lce dang / lus dang / yid la mi gnas te/ de ltar shes rab kyi pha rol tu phyin pa la rnal 'byor du byed do/ /de bzhin du gzugs la mi gnas/
95a3(khri brgyad): sgra dang / dri dang / ro dang / reg bya dang / chos rnams la mi gnas te/ de ltar shes rab kyi pha rol tu phyin pa la rnal 'byor du byed do/ /de bzhin du sbyin pa'i pha rol tu phyin pa la mi gnas par shes rab kyi pha rol tu phyin pa la rnal 'byor du byed do/ /de bzhin du tshul khrims
95a4(khri brgyad): dang / bzod pa dang / brtson 'grus dang / bsam gtan dang / shes rab kyi pha rol tu phyin pa la mi gnas par shes rab kyi pha rol tu phyin pa la rnal 'byor du byed do/ /nang stong pa nyid la mi gnas par shes rab kyi pha rol tu phyin pa la rnal 'byor du byed do/ /dngos po med
95a5(khri brgyad): pa'i ngo bo nyid stong pa nyid kyi bar la mi gnas par shes rab kyi pha rol tu phyin pa la rnal 'byor du byed do/ /dran pa nye bar gzhag pa rnams la mi gnas par shes rab kyi pha rol tu phyin pa la rnal 'byor du byed do/ /de bzhin du yang dag pa'i spong ba rnams dang / rdzu 'phrul gyi
95a6(khri brgyad): rkang pa rnams dang / dbang po rnams dang / stobs rnams dang / byang chub kyi yan lag rnams dang / lam la mi gnas par shes rab kyi pha rol tu phyin pa la rnal 'byor du byed do/ /tshad med pa bzhi la mi gnas par shes rab kyi pha rol tu phyin pa la rnal 'byor du byed
95a7(khri brgyad): do/ /bsam gtan bzhi dang / gzugs med pa'i snyoms par 'jug pa bzhi dang / mngon par shes pa lnga la mi gnas/ stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad la mi gnas
95b1(khri brgyad): par shes rab kyi pha rol tu phyin pa la rnal 'byor du byed do/ /de ci'i phyir zhe na/ 'di ltar gang la gnas pa dang gang la rnal 'byor du byed pa'i gzugs de dmigs su med pa dang / de bzhin du gang la gnas pa dang / gang la rnal 'byor du byed pa'i tshor ba dang / 'du shes
95b2(khri brgyad): dang / 'du byed rnams dang / rnam par shes pa dang / de bzhin du khams rnams dang / skye mched rnams dang / rten cing 'brel par 'byung ba dang / pha rol tu phyin pa rnams dang / byang chub kyi phyogs kyi chos sum cu rtsa bdun dang / stong pa nyid thams cad dang / stobs
95b3(khri brgyad): bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa bco brgyad dmigs su med pa'i phyir ro/ /kau shi ka gzhan yang byang chub sems dpa' sems dpa' chen po gzugs la sbyor bar mi byed de/ gang gi phyir
95b4(khri brgyad): gzugs la sbyor bar mi byed pa de ltar gzugs la rnal 'byor du byed do/ /de bzhin du tshor ba dang / 'du shes dang / 'du byed rnams dang / rnam par shes pa la sbyor bar mi byed de/ gang gi phyir rnam par shes pa la sbyor bar mi byed pa de ltar rnam par shes pa la rnal
95b5(khri brgyad): 'byor du byed do/ /de bzhin du khams rnams dang / skye mched rnams dang / rten cing 'brel par 'byung ba dang / pha rol tu phyin pa rnams dang / byang chub kyi phyogs kyi chos sum cu rtsa bdun dang / stong pa nyid thams cad dang / stobs bcu dang / mi 'jigs pa rnams dang /
95b6(khri brgyad): so so yang dag par rig pa rnams dang / sangs rgyas kyi chos ma 'dres pa bco brgyad la sbyor bar mi byed de/ gang gi phyir sangs rgyas kyi chos ma 'dres pa bco brgyad la sbyor bar mi byed pa de ltar/ sangs rgyas kyi chos ma 'dres pa bco brgyad la rnal 'byor du byed do/ /de ci'i
95b7(khri brgyad): phyir zhe na/ 'di ltar byang chub sems dpa' sems dpa' chen po des gzugs sngon gyi mthar mi dmigs/ gzugs phyi ma'i mthar mi dmigs/ gzugs da ltar byung bar mi dmigs shing de bzhin du tshor ba dang / 'du shes dang / 'du byed rnams dang / rnam par shes
96a1(khri brgyad): pa sngon gyi mthar mi dmigs/ rnam par shes pa phyi ma'i mthar mi dmigs/ rnam par shes pa da ltar byung bar mi dmigs la de bzhin du khams rnams dang / skye mched rnams dang / rten cing 'brel par 'byung ba dang / pha rol tu phyin pa rnams dang /
96a2(khri brgyad): byang chub kyi phyogs kyi chos sum cu rtsa bdun dang / stong pa nyid thams cad dang / stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa bco brgyad sngon gyi mthar mi dmigs/ phyi ma'i mthar mi dmigs/
96a3(khri brgyad): da ltar byung bar mi dmigs pa'i phyir ro/ /de nas bcom ldan 'das la tshe dang ldan pa shA ri'i bus 'di skad ces gsol to/ /bcom ldan 'das shes rab kyi pha rol tu phyin pa ni zab pa lags so/ /bcom ldan 'das kyis bka' stsal pa/ shA ri'i bu gzugs kyi de bzhin nyid
96a4(khri brgyad): zab pa'i phyir/ shes rab kyi pha rol tu phyin pa zab pa yin no/ /shA ri'i bu de bzhin du tshor ba dang / 'du shes dang / 'du byed rnams dang / rnam par shes pa'i de bzhin nyid zab pa'i phyir/ shes rab kyi pha rol tu phyin pa zab pa yin no/ /shA ri'i bu de bzhin du khams rnams
96a5(khri brgyad): dang / skye mched rnams dang / rten cing 'brel par 'byung ba dang / pha rol tu phyin pa rnams dang / stong pa nyid thams cad dang / byang chub kyi phyogs kyi chos rnams dang / stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos
96a6(khri brgyad): ma 'dres pa'i de bzhin nyid zab pa'i phyir/ shes rab kyi pha rol tu phyin pa zab pa yin no/ shA ri'i bus gsol pa/ bcom ldan 'das shes rab kyi pha rol tu phyin pa ni gting dpag dka' ba lags so/ /bcom ldan 'das kyis bka' stsal pa/ shA ri'i bu gzugs gting dpag
96a7(khri brgyad): dka' ba'i phyir/ shes rab kyi pha rol tu phyin pa gting dpag dka' ba yin no/ /shA ri'i bu de bzhin du tshor ba dang / 'du shes dang / 'du byed rnams dang / rnam par shes pa gting dpag dka' ba'i phyir/ shes rab kyi pha rol tu phyin pa gting dpag dka' ba yin no/ /shA ri'i
96b1(khri brgyad): bu de bzhin du khams rnams dang / skye mched rnams dang / rten cing 'brel par 'byung ba dang / pha rol tu phyin pa rnams dang / stong pa nyid thams cad dang / byang chub kyi phyogs kyi chos rnams dang / stobs bcu dang / mi 'jigs pa rnams dang / so so yang dag par rig pa rnams
96b2(khri brgyad): dang / sangs rgyas kyi chos ma 'dres pa rnams gting dpag dka' ba'i phyir/ shes rab kyi pha rol tu phyin pa gting dpag dka' ba yin no/ /shA ri'i bus gsol pa/ bcom ldan 'das shes rab kyi pha rol tu phyin pa ni tshad ma mchis pa lags so/ /bcom ldan 'das
96b3(khri brgyad): kyis bka' stsal pa/ shA ri'i bu gzugs tshad med pa'i phyir/ shes rab kyi pha rol tu phyin pa tshad med pa yin no/ /shA ri'i bu tshor ba dang / 'du shes dang / 'du byed rnams dang / rnam par shes pa tshad med pa'i phyir/ shes rab kyi pha rol tu phyin pa tshad med pa yin no/ /
96b4(khri brgyad): shA ri'i bu de bzhin du khams rnams dang / skye mched rnams dang / rten cing 'brel par 'byung ba dang / pha rol tu phyin pa rnams dang / stong pa nyid thams cad dang / byang chub kyi phyogs kyi chos rnams dang / stobs bcu dang / mi 'jigs pa rnams dang / so so yang dag
96b5(khri brgyad): par rig pa rnams dang / sangs rgyas kyi chos ma 'dres pa rnams tshad med pa'i phyir/ shes rab kyi pha rol tu phyin pa tshad med pa yin no/ /shA ri'i bus gsol pa/ bcom ldan 'das ji ltar na byang chub sems dpa' sems dpa' chen po shes rab kyi pha rol tu phyin pa la
96b6(khri brgyad): spyod pa lags/ bcom ldan 'das kyis bka' stsal pa/ shA ri'i bu byang chub sems dpa' sems dpa' chen po gal te/ gzugs zab ces bya bar mi spyod na/ shes rab kyi pha rol tu phyin pa la spyod pa yin no/ /de bzhin du tshor ba dang / 'du shes dang / 'du byed rnams
96b7(khri brgyad): dang / rnam par shes pa zab ces bya bar mi spyod na/ shes rab kyi pha rol tu phyin pa la spyod pa yin no/ /de bzhin du khams rnams dang / skye mched rnams dang / rten cing 'brel par 'byung ba dang / pha rol tu phyin pa rnams dang / stong pa nyid thams cad dang / byang chub kyi phyogs
97a1(khri brgyad): kyi chos rnams dang / stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams zab ces bya bar mi spyod na/ shes rab kyi pha rol tu phyin pa la spyod pa yin no/ /de ci'i phyir zhe na/ shA ri'i
97a2(khri brgyad): bu 'di ltar gzugs kyi zab pa nyid gang yin pa de ni gzugs ma yin la/ tshor ba dang / 'du shes dang / 'du byed rnams dang / rnam par shes pa zab pa nyid gang yin pa de ni rnam par shes pa ma yin zhing / de bzhin du khams rnams dang / skye mched rnams dang / rten cing 'brel par
97a3(khri brgyad): 'byung ba dang / pha rol tu phyin pa rnams dang / stong pa nyid thams cad dang / byang chub kyi phyogs kyi chos rnams dang / stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams kyi zab pa nyid gang yin pa de ni
97a4(khri brgyad): sangs rgyas kyi chos rnams ma yin no/ /zhes bya ba de ltar yang mi spyod na/ shes rab kyi pha rol tu phyin pa la spyod pa yin pa'i phyir ro/ /shA ri'i bu byang chub sems dpa' sems dpa' chen po shes rab kyi pha rol tu phyin pa la spyod pa ni gal te gzugs gting dpag dka' zhes bya bar mi
97a5(khri brgyad): spyod na/ shes rab kyi pha rol tu phyin pa la spyod pa yin no/ /gal te tshor ba dang / 'du shes dang / 'du byed rnams dang / rnam par shes pa gting dpag dka' zhes bya bar mi spyod na/ shes rab kyi pha rol tu phyin pa la spyod pa yin no/ /de bzhin du khams rnams dang / skye mched
97a6(khri brgyad): rnams dang / rten cing 'brel par 'byung ba dang / pha rol tu phyin pa rnams dang / stong pa nyid thams cad dang / byang chub kyi phyogs kyi chos rnams dang / stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres
97a7(khri brgyad): pa rnams gting dpag dka' zhes bya bar mi spyod na/ shes rab kyi pha rol tu phyin pa la spyod pa yin no/ /de ci'i phyir zhe na/ shA ri'i bu 'di ltar gzugs kyi gting dpag dka' ba nyid gang yin pa de ni gzugs ma yin la/ tshor ba dang / 'du shes dang / 'du byed rnams
97b1(khri brgyad): dang / rnam par shes pa'i gting dpag dka' ba nyid gang yin pa de ni rnam par shes pa ma yin zhing / de bzhin du khams rnams dang / skye mched rnams dang / rten cing 'brel par 'byung ba dang / pha rol tu phyin pa rnams dang / stong pa nyid thams cad dang / byang chub kyi
97b2(khri brgyad): phyogs kyi chos rnams dang / stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams kyi gting dpag dka' ba nyid gang yin pa de ni sangs rgyas kyi chos rnams ma yin no zhes bya bar yang mi spyod na/ shes
97b3(khri brgyad): rab kyi pha rol tu phyin pa la spyod pa yin pa'i phyir ro/ /de ci'i phyir zhe na/ sangs rgyas kyi chos rnams kyi gting dpag dka' ba nyid gang yin pa de ni sangs rgyas kyi chos rnams ma yin pa'i phyir ro/ /shA ri'i bu gzhan yang byang chub sems dpa' sems dpa' chen po shes rab
97b4(khri brgyad): kyi pha rol tu phyin pa la spyod pa gal te/ gzugs tshad med do zhes bya bar mi spyod na/ shes rab kyi pha rol tu phyin pa la spyod pa yin no/ /de bzhin du tshor ba dang / 'du shes dang / 'du byed rnams dang / rnam par shes pa tshad med do zhes bya bar mi spyod na/ shes rab kyi pha
97b5(khri brgyad): rol tu phyin pa la spyod pa yin no/ /de ci'i phyir zhe na/ shA ri'i bu 'di ltar gzugs kyi tshad med pa gang yin pa de ni gzugs ma yin la/ tshor ba dang / 'du shes dang / 'du byed rnams dang / rnam par shes pa tshad med pa nyid gang yin pa de ni rnam par shes pa ma yin zhing de
97b6(khri brgyad): bzhin du khams rnams dang / skye mched rnams dang / rten cing 'brel par 'byung ba dang / pha rol tu phyin pa rnams dang / stong pa nyid thams cad dang / byang chub kyi phyogs kyi chos sum cu rtsa bdun dang / stobs bcu dang / mi 'jigs pa rnams dang / so so yang dag par rig
97b7(khri brgyad): pa rnams dang / sangs rgyas kyi chos ma 'dres pa rnams kyi tshad med pa nyid gang yin pa de ni sangs rgyas kyi chos rnams ma yin no zhes bya ba de ltar yang mi spyod na/ shes rab kyi pha rol tu phyin pa la spyod pa yin pa'i phyir ro/ /de ci'i phyir zhe na/ shA ri'i bu 'di ltar sangs rgyas kyi
98a1(khri brgyad): chos rnams kyi tshad med pa nyid gang yin pa de ni sangs rgyas kyi chos rnams ma yin pa'i phyir ro/ /shA ri'i bus gsol pa/ bcom ldan 'das shes rab kyi pha rol tu phyin pa 'di ni de tsam du zab pa dang / de tsam du gting dpag dka' ba dang / de tsam du rtogs
98a2(khri brgyad): par dka' ba dang / de tsam du tshad ma mchis pa lags te/ bcom ldan 'das shes rab kyi pha rol tu phyin pa 'di ni theg pa la gsar du zhugs pa'i byang chub sems dpa' sems dpa' chen po rnams kyi mdun du bshad par mi bgyi ste/ de dag gis shes rab kyi pha rol tu phyin pa 'di
98a3(khri brgyad): thos na skrag cing dngang la dngang bar 'gyur lags so/ /bcom ldan 'das 'di ni phyir mi ldog pa'i byang chub sems dpa' sems dpa' chen po'i mdun du bshad par bgyi ste/ des shes rab kyi pha rol tu phyin pa zab mo 'di thos na mi skrag mi dngang la dngang bar mi 'gyur zhing / nem
98a4(khri brgyad): nur bgyid par mi 'gyur/ the tshom 'tshal bar mi 'gyur ba'i steng du thos nas kyang mos par 'gyur lags so/ /de nas lha'i dbang po brgya byin gyis tshe dang ldan pa shA ri'i bu la 'di skad ces smras so/ /btsun pa shA ri'i bu theg pa la gsar du zhugs pa'i byang chub sems dpa'
98a5(khri brgyad): sems dpa' chen po'i mdun du gal te/ shes rab kyi pha rol tu phyin pa zab mo 'di bshad na/ nyes pa cir 'gyur/ shA ri'i bus smras pa/ kau shi ka theg pa la gsar du zhugs pa'i byang chub sems dpa' sems dpa' chen po'i mdun du gal te/ shes rab kyi pha rol tu
98a6(khri brgyad): phyin pa zab mo 'di bshad par gyur na/ skrag cing dngang la/ dngang bar 'gyur zhing / phyir spong bar 'gyur te/ mos par mi 'gyur la/ kau shi ka gang gi phyir theg pa la gsar du zhugs pa'i byang chub sems dpa' sems dpa' chen po des shes rab kyi pha rol tu phyin pa zab mo 'di
98a7(khri brgyad): thos na phyir spong zhing / log par ltung bar 'gro ba lags par 'gyur te/ yun ring pos kyang bla na med pa yang dag par rdzogs pa'i byang chub mngon par rdzogs par 'tshang rgya bar dka' ba'i gnas de yod do/ /brgya byin gyis smras pa/ btsun pa shA ri'i bu byang chub sems dpa'
98b1(khri brgyad): sems dpa' chen po lung ma bstan pa gang dag gis shes rab kyi pha rol tu phyin pa zab mo 'di thos na/ mi skrag mi dngang zhing / dngang bar mi 'gyur ba lta yod dam/ shA ri'i bus smras pa/ kau shi ka byang chub sems dpa' sems dpa' chen po gang dag gis shes rab kyi pha
98b2(khri brgyad): rol tu phyin pa zab mo 'di thos na/ mi skrag mi dngang zhing / dngang bar mi 'gyur ba de dag ni ring po mi thogs par bla na med pa yang dag par rdzogs pa'i byang chub tu lung bstan pa 'thob par 'gyur te/ de dag ni de bzhin gshegs pa gcig gam/ gnyis las mi 'da' ba'i bar
98b3(khri brgyad): gyis bla na med pa yang dag par rdzogs pa'i byang chub tu lung bstan pa 'thob par 'gyur ba yin no/ /de nas bcom ldan 'das kyis tshe dang ldan pa shA ri'i bu la bka' stsal pa/ shA ri'i bu de de bzhin no/ /de de bzhin te/ shA ri'i bu byang chub sems dpa' sems dpa' chen po
98b4(khri brgyad): gang dag gis shes rab kyi pha rol tu phyin pa zab mo 'di thos na/ mi skrag mi dngang zhing / dngang bar mi 'gyur ba'i steng du thos nas kyang 'dzin pa dang / 'chang ba dang / klog pa dang / kun chub par byed cing ji skad bstan pa bzhin du/ shes rab kyi pha rol tu phyin pa la
98b5(khri brgyad): gnas par 'gyur ba de dag ni/ yun ring po nas theg pa la yang dag par zhugs shing / pha rol tu phyin pa drug la spyod spyod pa dang / sangs rgyas mang po la bsnyen bkur byed byed pa yin no/ /de nas bcom ldan 'das la tshe dang ldan pa shA ri'i bus 'di skad ces gsol
98b6(khri brgyad): to/ /bcom ldan 'das dper brjod par bdag shin tu spobs lags so/ /bde bar gshegs pa bdag spobs lags so/ /bcom ldan 'das kyis bka' stsal pa/ shA ri'i bu khyod spobs par gyis shig /shA ri'i bus gsol pa/ bcom ldan 'das 'di lta
98b7(khri brgyad): ste dper bgyi na/ theg pa chen po la yang dag par zhugs pa'i rigs kyi bu 'am rigs kyi bu mo zhig gi g.yar lam du/ shes rab kyi pha rol tu phyin pa la sgom pa dang / bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol
99a1(khri brgyad): tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa la sgom pa dang / byang chub kyi snying po la mchis pa'i bar dag rmis par gyur na/ bcom ldan 'das rigs kyi bu'am rigs kyi bu mo de ni bla na med pa yang dag par rdzogs
99a2(khri brgyad): pa'i byang chub dang nye bar gyur pa lags par rigs par bgyi na/ bcom ldan 'das gang dag sad pa na/ shes rab kyi pha rol tu phyin pa la sgom pa dang / bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang /
99a3(khri brgyad): tshul khrims kyi pha rol tu phyin pa dang / sbyin pa'i pha rol tu phyin pa la sgom pa dang / bla na med pa yang dag par rdzogs pa'i byang chub mngon par rdzogs par sangs rgyas shing / mngon par rdzogs par sangs rgyas nas kyang / byang chub kyi snying po la mchis shing / chos
99a4(khri brgyad): kyi 'khor lo bskor bar sems pa'i rigs kyi bu'am rigs kyi bu mo de dag bla na med pa yang dag par rdzogs pa'i byang chub dang nye bar 'gyur ba lta smos kyang ci 'tshal te/ bcom ldan 'das rigs kyi bu'am rigs kyi bu mo gang dag gis shes rab kyi pha rol tu phyin pa zab
99a5(khri brgyad): mo 'di mnyan pa'i slad du rnyed cing thos nas kyang / de bzhin nyid du sgrub par bgyid pa de dag ni dge ba'i rtsa ba yongs su smin pa lags so/ /bcom ldan 'das rigs kyi bu'am rigs kyi bu mo gang dag shes rab kyi pha rol tu phyin pa zab mo 'di thos nas/ 'dzin pa dang / 'chang
99a6(khri brgyad): ba dang / klog pa dang / kun chub par bgyid pa dang / tshul bzhin du yid la bgyid pa de dag ni yun ring po nas theg pa la yang dag par zhugs pa dang / dge ba'i rtsa ba bskrun pa dang / sangs rgyas mang po la bsnyen bkur bgyis pa dang / dge ba'i bshes gnyen gyis yongs
99a7(khri brgyad): su zin pa lags so/ /bcom ldan 'das byang chub sems dpa' rnams dang / rigs kyi bu'am rigs kyi bu mo gang dag gis shes rab kyi pha rol tu phyin pa 'di rnyed par 'gyur zhing / rnyed par gyur nas kyang 'dzin pa dang / 'chang ba dang / klog pa dang / kun chub par bgyid
99b1(khri brgyad): pa dang / tshul bzhin du yid la bgyid pa'i rigs kyi bu'am rigs kyi bu mo de dag ni bla na med pa yang dag par rdzogs pa'i byang chub tu lung bstan du nye ba'am/ lung bstan par 'gyur ba'am/ bla na med pa yang dag par rdzogs pa'i byang chub las phyir mi ldog par 'gyur lags
99b2(khri brgyad): so/ /bcom ldan 'das 'di lta ste dper bgyi na/ mi zhig 'brog dgon pa dpag tshad brgya pa zhig nas byung bar gyur tam/ 'brog dgon pa dpag tshad nyis brgya pa zhig nas sam/ dpag tshad sum brgya pa zhig nas sam/ dpag tshad bzhi brgya pa zhig nas sam/ dpag
99b3(khri brgyad): tshad lnga brgya pa zhig nas byung bar gyur nas/ de byung ba'i tshe grong khyer gyi snga ltas ba lang rdzi dag gam/ phyugs rdzi dag gam sa mtshams sam/ kun dga' ra ba'am tshal dag gam/ skyed mos tshal dag mthong bar gyur tam/ grong khyer gyi snga ltas grong dag gam/ grong
99b4(khri brgyad): rdal dag gam ljongs dag gam/ yul 'khor dag gam mtshan ma gzhan gang yang rung ba dag mthong bar gyur na/ de 'di snyam du snga ltas 'di lta bu 'di dag gda' ba las na/ 'di nas grong dang / grong rdal dang / grong khyer dang / yul 'khor dang / rgyal po'i pho brang dang
99b5(khri brgyad): nye bar 'gyur ro snyam nas/ dbugs phyin par 'gyur zhing / de la slan chad chom rkun gyis 'jigs pa 'am/ gdug pas 'jigs pa 'am/ gdol pas 'jigs pa'am/ gcan gzan khro bos 'jigs pa'am/ bkres pa dang skom pas 'jigs pa dag 'byung bar mi
99b6(khri brgyad): 'gyur lags so/ /bcom ldan 'das de bzhin du byang chub sems dpa' sems dpa' chen po gang shes rab kyi pha rol tu phyin pa zab mo 'di rnyed par 'gyur zhing rnyed par gyur nas kyang 'dzin par bgyid/ 'chang bar bgyid/ klog par bgyid/ kun chub par bgyid/ tshul
99b7(khri brgyad): bzhin du yid la bgyid na/ bcom ldan 'das byang chub sems dpa' sems dpa' chen po de ni lung bstan du nye ba dang / bla na med pa yang dag par rdzogs pa'i byang chub kyang ring po mi thogs par mngon par rdzogs par 'tshang rgya bar 'gyur bar rig par bgyi ste/ byang chub
100a1(khri brgyad): sems dpa' sems dpa' chen po des nyan thos kyi sa'am/ rang sangs rgyas kyi sas 'jigs par mi bgyid lags so/ /de ci'i slad du zhe na/ 'di ltar byang chub sems dpa' sems dpa' chen po des 'di lta ste/ shes rab kyi pha rol tu phyin pa zab mo 'di la
100a2(khri brgyad): blta ba dang phyag bgyi ba dang bsnyen bkur bgyi ba rnyed cing mnyan du rnyed de/ snga ltas de dag mchis pa'i slad du'o/ /de skad ces gsol pa dang / bcom ldan 'das kyis tshe dang ldan pa shA ri'i bu la 'di skad ces bka' stsal to/ /shA ri'i bu de de bzhin no/ /de de bzhin te/ shA ri'i
100a3(khri brgyad): bu sangs rgyas kyi mthus khyod shin tu spobs par gyis shig / shA ri'i bus gsol pa/ bcom ldan 'das 'di lta ste dper bgyi na mi zhig rgya mtsho chen po lta 'tshal bar gyur nas de rgya mtsho chen po blta ba'i slad du mchis na ji lta ji ltar rgya mtsho chen po blta ba'i slad du mchis pa/ de lta de ltar
100a4(khri brgyad): des yal ga gel ba'am/ yal ga gel ba'i mtshan ma'am/ ri'am ri'i mtshan ma dag mthong bar gyur na des 'di ltar rgya mtsho chen po ni 'di nas thag ring ste rgya mtsho chen po ni 'di nas thag nye ba ma lags so snyam du rig par bgyi'o/ /de ci'i slad du zhe na/ rgya mtsho chen po dang nye ba
100a5(khri brgyad): na yal ga gel ba'am/ yal ga gel ba'i mtshan ma'am/ ri'am ri'i mtshan ma dag ma mchis pa'i slad du'o/ /bcom ldan 'das 'di lta ste dper bgyi na/ mi zhig rgya mtsho chen po lta 'tshal bar gyur nas/ ji lta ji ltar mchis pa de lta de ltar des yal ga gel ba'am/ yal
100a6(khri brgyad): ga gel ba'i mtshan ma'am/ ri'am ri'i mtshan ma dag ma mthong bar gyur na/ de 'di snyam du rgya mtsho chen po ni 'di nas thag mi ring ngo snyam du sems par 'gyur lags so/ /de ci'i slad du zhe na/ rgya mtsho chen po dang nye ba na yal ga gel ba'am/ yal ga gel ba'i mtshan
100a7(khri brgyad): ma'am/ ri'am ri'i mtshan ma dag mi gda' ba'i slad du'o/ /mi de'i mig gis rgya mtsho chen po ma mthong du lags kyang / des bdag ni rgya mtsho chen po dang nye bar gyur te/ rgya mtsho chen po ni 'di nas thag nye'o/ /rgya mtsho chen po ni 'di nas thag mi ring ngo zhes bgyi bar nges
100b1(khri brgyad): par rtogs lags so/ /bcom ldan 'das de bzhin du byang chub sems dpa' sems dpa' chen po shes rab kyi pha rol tu phyin pa 'di nyan pa dang / 'dzin pa dang / 'chang ba dang / klog pa dang / kun chub par bgyid pa des kyang 'di ltar rig par bgyi zhing / 'di ltar
100b2(khri brgyad): bsam par bgyi ste/ bdag de bzhin gshegs pas bskal pa 'di snyed cig gam/ bskal pa brgya phrag 'di snyed cig gam/ bskal pa stong phrag 'di snyed cig gam/ bskal pa 'bum phrag 'di snyed cig gam/ bskal pa bye ba khrag khrig phrag 'bum phrag 'di snyed
100b3(khri brgyad): cig na/ bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/ /zhes mngon sum du lung ma bstan kyang / byang chub sems dpa' sems dpa' chen po des bdag bla na med pa yang dag par rdzogs pa'i byang chub tu lung bstan du nye ba
100b4(khri brgyad): lags so snyam du rig par bgyi'o/ /de ci'i slad du zhe na/ 'di ltar bdag gis shes rab kyi pha rol tu phyin pa zab mo 'di blta zhing mnyan du rnyed la thos nas kyang gzung ba dang / bcang ba dang / klag pa dang / kun chub par bgyid pa dang / tshul bzhin du yid la bgyir
100b5(khri brgyad): mchis so snyam du sems pa'i slad du'o/ /bcom ldan 'das 'di lta ste/ dper bgyi na/ dpyid byung ste/ yal ga 'gel ba rnams kyi lo ma dang / 'dab ma lhags par gyur pa na/ 'dzam bu'i gling gi mi rnams kyis 'di ltar da ni ring po mi thogs par lo ma dang / me tog dang /
100b6(khri brgyad): 'bras bu dag 'byung bar 'gyur ro snyam du rig par bgyi lags so/ /de ci'i slad du zhe na/ 'di ltar yal ga 'gel ba rnams la snga ltas de dag gda' ba'i slad du ste/ 'dzam bu'i gling gi mi rnams kyis yal ga 'gel ba rnams la snga ltas de dag mthong nas/ 'di snyam du de
100b7(khri brgyad): ni ring po mi thogs par lo ma dang / me tog dang / 'bras bu dag 'byung bar 'gyur ro snyam nas/ yid dga' bar 'gyur lags so/ /bcom ldan 'das de bzhin du gang gi tshe/ byang chub sems dpa' sems dpa' chen pos shes rab kyi pha rol tu phyin pa zab mo 'di blta ba
101a1(khri brgyad): dang / mnyan pa'i slad du rnyed cing thos nas kyang 'dzin par bgyid/ 'chang bar bgyid/ klog par bgyid/ kun chub par bgyid/ tshul bzhin du yid la bgyid na/ bcom ldan 'das byang chub sems dpa' sems dpa' chen po de ni dge
101a2(khri brgyad): ba'i rtsa ba yongs su smin pa lags par rig par bgyi'o/ /bcom ldan 'das rigs kyi bu'am/ rigs kyi bu mo de ni/ sangs rgyas mang po la bsnyen bkur bgyid bgyid pa lags par rig par bgyi'o/ /bcom ldan 'das byang chub sems dpa' sems dpa'
101a3(khri brgyad): chen po de dag gis kyang 'di snyam du/ gang gi slad du bdag cag gi shes rab kyi pha rol tu phyin pa zab mo 'di rnyed cing bltar mchis pa dang / mnyan du mchis pa dang / phyag bgyir mchis pa dang / ji skad bstan pa'i shes rab kyi pha rol tu phyin pa la bsgrub tu mchis
101a4(khri brgyad): pa las na/ bdag cag ni sngon gyi dge ba'i rtsa ba dag gis/ bla na med pa yang dag par rdzogs pa'i byang chub la bsnyen pa lags so snyam du rig par bgyi lags so/ /de na gang dag sngon sangs rgyas mthong bar gyur pa'i lha'i bu dag 'di snyam du/ sngon gyi byang chub
101a5(khri brgyad): sems dpa' sems dpa' chen po rnams la yang lung bstan par 'gyur ba'i snga ltas 'di lta bu de dag byung bar gyur pas na/ byang chub sems dpa' sems dpa' chen po 'di dag kyang / ring po mi thogs par bla na med pa yang dag par rdzogs pa'i byang chub tu lung bstan par
101a6(khri brgyad): 'gyur ro snyam nas yi rangs shing rab tu dga' ste/ dga' ba dang yid bde ba skye lags so/ /bcom ldan 'das 'di lta ste dper bgyi na/ bud med sbrum pa ni ji lta ji ltar bu btsa' bar nye ba de lta de ltar de'i lus 'gyur te/ lus ngal ba'i tshor ba chen po skye ba
101a7(khri brgyad): dang / 'chag par mi bgyid pa dang / dran pa chung ba dang / g.yar zas kyi dad chung ba dang / rmugs pa dang / gnyid chung ba dang / tshor ba de lta bu dag byung bas smra ba nyung ba dang / des sngon tshul bzhin ma lags pa yid la bgyis shing bsten pa dang / lan mang du
101b1(khri brgyad): bgyis shing kun du bsten pas 'di lta bu'i tshor ba 'di dag nyams su myong ngo snyam du rtogs nas/ mi sten pa'i ngang tshul can du 'gyur zhing / bud med gzhan dag gis kyang / bud med de'i mtshan ma gang lags pa de dag mthong nas/ 'di snyam du bud med 'di ni ring po mi
101b2(khri brgyad): thogs par bu btsa' bar 'gyur ro zhes rtogs par 'gyur lags so/ /bcom ldan 'das de bzhin du byang chub sems dpa' sems dpa' chen po dge ba'i rtsa ba bskrun pa/ sangs rgyas mang po la bsnyen bkur bgyis pa spyod pa legs par spyad pa/ dge ba'i
101b3(khri brgyad): bshes gnyen gyis yongs su zin pa dge ba'i rtsa ba yongs su smin pa dag shes rab kyi pha rol tu phyin pa zab mo 'di rnyed cing rnyed nas kyang / 'dzin pa dang / 'chang ba dang / klog pa dang / kun chub par bgyid pa dang / tshul bzhin du yid la bgyid pa'i byang chub sems
101b4(khri brgyad): dpa' sems dpa' chen po de dag kyang ring po mi thogs par/ bla na med pa yang dag par rdzogs pa'i byang chub tu lung bstan par 'gyur bar rig par bgyi lags so/ /bcom ldan 'das kyis bka' stsal pa/ shA ri'i bu khyod spobs pa skyes pa 'di ni sangs rgyas kyi mthu
101b5(khri brgyad): yin te/ shA ri'i bu legs so legs so// //'phags pa shes rab kyi pha rol tu phyin pa khri brgyad stong pa/ bam po sum cu rtsa gcig pa/ de nas bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das 'di ltar
101b6(khri brgyad): de bzhin gshegs pa dgra bcom pa yang dag par rdzogs pa'i sangs rgyas kyis byang chub sems dpa' sems dpa' chen po rnams la sman btags pa ni ngo mtshar lags so/ /bcom ldan 'das kyis bka' stsal pa/ rab 'byor 'di ltar byang chub sems dpa' sems
101b7(khri brgyad): dpa' chen po rnams ni skye bo mang po la phan pa dang / skye bo mang po la bde ba dang / 'jig rten la snying brtse ba dang / lha dang mi rnams kyi skye bo phal po che'i don dang / phan pa dang bde ba'i phyir/ bla na med pa yang dag par rdzogs pa'i byang chub tu zhugs pa yin te/ byang
102a1(khri brgyad): chub sems dpa' sems dpa' chen po de dag spyad pa spyod pa na/ bsdu ba'i dngos po bzhi po sbyin pa dang / snyan par smra ba dang / don 'thun pa dang / don spyad pa dag gis byang chub sems dpa' stong phrag mang po dag la phan 'dogs shing / sems
102a2(khri brgyad): can rnams kyang dge ba bcu'i las kyi lam rnams yang dag par 'dzin du 'jug pa dang / bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi yang dag par 'dzin du 'jug cing / bdag kyang chos de dag la gnas par byed do/ /
102a3(khri brgyad): bdag kyang sbyin pa'i pha rol tu phyin pa la spyod cing / gzhan dag kyang sbyin pa'i pha rol tu phyin pa yang dag par 'dzin du 'jug go/ bdag kyang tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam
102a4(khri brgyad): gtan gyi pha rol tu phyin pa dang / shes rab kyi pha rol tu phyin pa la spyod cing / gzhan dag kyang shes rab kyi pha rol tu phyin pa yang dag par 'dzin du 'jug ste/ de shes rab kyi pha rol tu phyin pa la brten cing / thabs la mkhas pas sems can rnams rgyun du zhugs pa'i
102a5(khri brgyad): 'bras bu la 'god par byed kyang / bdag nyid kyis mngon sum du ni mi byed do/ /de bzhin du lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub la 'god par byed kyang bdag nyid kyang rang byang chub mngon sum du mi
102a6(khri brgyad): byed do/ /bdag kyang phyir mi ldog pa'i sa gnon par byed cing / gzhan dag kyang phyir mi ldog pa'i sa la 'god par byed do/ /de bdag kyang sangs rgyas kyi zhing yongs su dag par byed cing / byang chub sems dpa' gzhan dag kyang / sangs rgyas kyi zhing yongs su
102a7(khri brgyad): dag par bya ba yang dag par 'dzin du 'jug go/ /bdag kyang sems can rnams yongs su smin par byed cing / gzhan dag kyang sems can rnams yongs su smin par bya ba yang dag par 'dzin du 'jug go/ /bdag kyang mngon par shes pa rnams skyed par byed cing /
102b1(khri brgyad): gzhan dag kyang mngon par shes pa rnams thob par bya ba yang dag par 'dzin du 'jug go/ /bdag kyang gzungs kyi sgo yongs su dag par byed cing / gzhan dag kyang gzungs kyi sgo yongs su dag par bya ba la yang dag par 'dzin du 'jug go/ /bdag kyang spobs pa phun
102b2(khri brgyad): sum tshogs pa thob par byed cing / gzhan dag kyang spobs pa phun sum tshogs pa yang dag par 'dzin du 'jug go/ /bdag kyang gzugs phun sum tshogs pa yongs su 'dzin par byed cing / gzhan dag kyang gzugs phun sum tshogs pa thob par bya ba yang dag
102b3(khri brgyad): par 'dzin du 'jug go/ /bdag kyang mtshan phun sum tshogs pa yongs su 'dzin par byed cing / gzhan dag kyang mtshan phun sum tshogs pa thob par bya ba yang dag par 'dzin du 'jug go/ /bdag kyang gzhon nur gyur pa phun sum tshogs pa yongs su 'dzin par byed
102b4(khri brgyad): cing / gzhan dag kyang gzhon nur gyur pa phun sum tshogs pa thob par bya ba yang dag par 'dzin du 'jug go/ /bdag kyang de bzhin gshegs pa'i stobs rnams sgrub par byed cing / gzhan dag kyang de bzhin gshegs pa'i stobs rnams bsgrub par bya ba yang dag
102b5(khri brgyad): par 'dzin du 'jug go/ /bdag kyang bsam gtan bzhi skyed par byed cing / gzhan dag kyang bsam gtan bzhi bskyed par bya ba yang dag par 'dzin du 'jug go/ /bdag kyang tshad med pa bzhi dang / gzugs med pa'i snyoms par 'jug pa bzhi dang / mi 'jigs
102b6(khri brgyad): pa bzhi dang / so so yang dag par rig pa bzhi skyed par byed cing / gzhan dag kyang so so yang dag par rig pa bzhi thob par bya ba yang dag par 'dzin du 'jug go/ /bdag kyang sangs rgyas kyi chos ma 'dres pa bco brgyad sgrub par byed cing / gzhan dag kyang sangs rgyas kyi
102b7(khri brgyad): chos ma 'dres pa bco brgyad yang dag par 'dzin du 'jug go/ /bdag kyang rnam pa thams cad mkhyen pa nyid thob par byed cing / gzhan dag kyang rnam pa thams cad mkhyen pa nyid yang dag par 'dzin du 'jug go/ /bdag kyang bag chags dang mtshams sbyor ba dang / nyon mongs
103a1(khri brgyad): pa thams cad spong bar byed cing / gzhan dag kyang bag chags dang / mtshams sbyor ba dang / nyon mongs pa thams cad spang bar bya ba yang dag par 'dzin du 'jug go/ /bdag kyang bla na med pa yang dag par rdzogs pa'i byang chub mngon par rdzogs
103a2(khri brgyad): par 'tshang rgya bar byed cing / gzhan dag kyang bla na med pa yang dag par rdzogs pa'i byang chub mngon par rdzogs par byang chub par bya bar yang dag par 'dzin du 'jug go/ /bdag kyang chos kyi 'khor lo skor bar byed cing / gzhan dag kyang chos kyi 'khor lo bskor ba yang
103a3(khri brgyad): dag par 'dzin du 'jug go/ /rab 'byor gyis gsol pa/ bcom ldan 'das 'di ltar byang chub sems dpa' sems dpa' chen po gang dag sems can rnams kyi slad du/ shes rab kyi pha rol tu phyin pa la spyod pa ni/ bla na med pa yang dag par rdzogs pa'i byang chub
103a4(khri brgyad): mngon par rdzogs par 'tshang rgya zhing / yon tan mang po dang ldan pa ni ngo mtshar lags so/ /bde bar gshegs pa ngo mtshar lags so/ /bcom ldan 'das ji ltar na byang chub sems dpa' sems dpa' chen po rnams kyi shes rab kyi pha rol tu phyin pa bsgom pa yongs su
103a5(khri brgyad): rdzogs par 'gyur ba lags/ bcom ldan 'das kyis bka' stsal pa/ rab 'byor gang gi tshe byang chub sems dpa' sems dpa' chen po shes rab kyi pha rol tu phyin pa la spyod pa na/ gzugs kyi rnam par 'phel ba yang dag par rjes su mi mthong ba dang / tshor ba dang /
103a6(khri brgyad): 'du shes dang / 'du byed rnams dang / rnam par shes pa'i rnam par 'phel ba yang dag par rjes su mi mthong ba de'i tshe/ byang chub sems dpa' sems dpa' chen po rnams kyi shes rab kyi pha rol tu phyin pa bsgom pa yongs su rdzogs pa yin no/ /de bzhin du khams
103a7(khri brgyad): rnams dang / skye mched rnams dang / rten cing 'brel par 'byung ba dang / pha rol tu phyin pa rnams dang / stong pa nyid thams cad dang / byang chub kyi phyogs kyi chos rnams dang / stobs bcu dang / mi 'jigs pa rnams dang / so so yang dag par rig pa
103b1(khri brgyad): rnams dang / sangs rgyas kyi chos ma 'dres pa rnams dang / rnam pa thams cad mkhyen pa nyid kyi rnam par 'phel ba yang dag par rjes su mi mthong ba de'i tshe/ byang chub sems dpa' sems dpa' chen po rnams kyi shes rab kyi pha rol tu phyin pa bsgom pa yongs su
103b2(khri brgyad): rdzogs pa yin no/ /rab 'byor gang gi tshe byang chub sems dpa' sems dpa' chen po shes rab kyi pha rol tu phyin pa la spyod pa na/ gzugs kyi yongs su 'grib pa yang dag par rjes su mi mthong ba dang / tshor ba dang / 'du shes dang / 'du byed rnams
103b3(khri brgyad): dang / rnam par shes pa'i yongs su 'grib pa yang dag par rjes su mi mthong ba de'i tshe/ byang chub sems dpa' sems dpa' chen po rnams kyi shes rab kyi pha rol tu phyin pa bsgom pa yongs su rdzogs pa yin no/ /de bzhin du khams rnams dang / skye mched
103b4(khri brgyad): rnams dang / rten cing 'brel par 'byung ba dang / pha rol tu phyin pa rnams dang / stong pa nyid thams cad dang / byang chub kyi phyogs kyi chos rnams dang / stobs bcu dang / mi 'jigs pa rnams dang / so so yang dag par rig pa rnams dang / sangs rgyas
103b5(khri brgyad): kyi chos ma 'dres pa rnams dang / rnam pa thams cad mkhyen pa nyid kyi yongs su 'grib pa yang dag par rjes su mi mthong ba de'i tshe/ byang chub sems dpa' sems dpa' chen po rnams kyi shes rab kyi pha rol tu phyin pa bsgom pa yongs su rdzogs pa yin no/ /
103b6(khri brgyad): rab 'byor gzhan yang gang gi tshe byang chub sems dpa' sems dpa' chen po shes rab kyi pha rol tu phyin pa la spyod pa na/ chos zhes bya bar yang dag par rjes su mi mthong ngo / chos ma yin zhes bya bar yang dag par rjes su mi mthong / 'das pa zhes bya bar yang dag
103b7(khri brgyad): par rjes su mi mthong / ma 'ongs pa zhes bya bar yang dag par rjes su mi mthong / da ltar byung ba zhes bya bar yang dag par rjes su mi mthong / dge ba dang mi dge ba dang / lung bstan du yod pa dang / lung du ma bstan pa zhes bya bar yang dag par rjes su
104a1(khri brgyad): mi mthong / 'dus byas dang / 'dus ma byas zhes bya bar yang dag par rjes su mi mthong / 'dod pa'i khams yang dag par rjes su mi mthong / gzugs kyi khams yang dag par rjes su mi mthong / gzugs med pa'i khams yang dag par
104a2(khri brgyad): rjes su mi mthong / sbyin pa'i pha rol tu phyin pa yang dag par rjes su mi mthong / tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa yang dag par rjes su mi mthong / rnam pa thams cad mkhyen pa nyid kyi
104a3(khri brgyad): bar du yang dag par rjes su mi mthong ba de'i tshe/ byang chub sems dpa' sems dpa' chen po rnams kyi shes rab kyi pha rol tu phyin pa bsgom pa yongs su rdzogs pa yin no/ /de ci'i phyir zhe na/ rab 'byor 'di ltar chos rnams kyi chos kyi mtshan nyid ni phyir mi ldog pa nyid
104a4(khri brgyad): dang / gsog nyid dang / gsob nyid dang / snying po med pa nyid dang / ya ma brla nyid yin pa'i phyir ro/ /rab 'byor gyis gsol pa/ bcom ldan 'das bsam gyis mi khyab pa bstan pa lags so/ /bcom ldan 'das kyis bka' stsal pa/ rab 'byor
104a5(khri brgyad): gzugs bsam gyis mi khyab pa'i phyir/ bsam gyis mi khyab pa bstan pa yin no/ /rab 'byor tshor ba dang / 'du shes dang / 'du byed rnams dang / rnam par shes pa bsam gyis mi khyab pa'i phyir/ bsam gyis mi khyab pa bstan pa yin no/ /rab 'byor sbyin pa'i
104a6(khri brgyad): pha rol tu phyin pa bsam gyis mi khyab pa'i phyir/ bsam gyis mi khyab pa bstan pa yin no/ /de bzhin du tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa bsam gyis mi khyab pa'i phyir/ bsam gyis mi khyab
104a7(khri brgyad): pa bstan pa yin no/ /de bzhin du khams rnams dang / skye mched rnams dang / rten cing 'brel par 'byung ba dang / pha rol tu phyin pa rnams dang / stong pa nyid thams cad dang / byang chub kyi phyogs kyi chos sum cu rtsa bdun dang / stobs bcu dang / mi 'jigs pa rnams dang /
104b1(khri brgyad): so so yang dag par rig pa rnams dang / sangs rgyas kyi chos ma 'dres pa rnams dang / rnam pa thams cad mkhyen pa nyid kyi bar du bsam gyis mi khyab pa'i phyir/ bsam gyis mi khyab pa bstan pa yin no/ /rab 'byor gal te byang chub sems dpa' sems dpa'
104b2(khri brgyad): chen po shes rab kyi pha rol tu phyin pa la spyod pa/ gzugs bsam gyis mi khyab ces bya bar kun tu shes par mi byed/ tshor ba dang / 'du shes dang / 'du byed rnams dang / rnam par shes pa bsam gyis mi khyab ces bya bar kun tu shes par mi byed na/ shes rab kyi pha
104b3(khri brgyad): rol tu phyin pa bsgom pa yongs su rdzogs pa yin no/ /gal te khams rnams dang / skye mched rnams dang / rten cing 'brel par 'byung ba dang / pha rol tu phyin pa rnams dang / stong pa nyid thams cad dang / byang chub kyi phyogs kyi chos rnams dang / stobs rnams dang /
104b4(khri brgyad): mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams dang / rnam pa thams cad mkhyen pa nyid bsam gyis mi khyab ces bya bar kun du shes par mi byed na/ shes rab kyi pha rol tu phyin pa bsgom pa yongs su rdzogs
104b5(khri brgyad): pa yin no/ /rab 'byor gyis gsol pa/ bcom ldan 'das shes rab kyi pha rol tu phyin pa zab mo 'di la su dag mos par 'gyur lags/ bcom ldan 'das kyis bka' stsal pa/ rab 'byor gang dag sngon pha rol tu phyin pa drug la spyod spyod pa dang / de bzhin gshegs
104b6(khri brgyad): pa la dge ba'i rtsa ba skyed skyed pa dang / sangs rgyas mang po la bsnyen bkur byed byed pa dang / dge ba'i bshes gnyen gyis yongs su zin pa'i byang chub sems dpa' sems dpa' chen po de dag shes rab kyi pha rol tu phyin pa zab mo 'di la mos par 'gyur ro/ /rab 'byor gyis
104b7(khri brgyad): gsol pa/ bcom ldan 'das ji tsam gyis na/ byang chub sems dpa' sems dpa' chen po pha rol tu phyin pa drug la spyod cing / de bzhin gshegs pa las dge ba'i rtsa ba bskrun pa dang / sangs rgyas mang po la bsnyen bkur bgyis pa dang / dge ba'i bshes gnyen gyis yongs
105a1(khri brgyad): su zin pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pa ni gzugs su mi rtog rnam par mi rtog go/ /gzugs kyi mtshan mar mi rtog rnam par mi rtog go/ /
105a2(khri brgyad): gzugs kyi rang bzhin du mi rtog rnam par mi rtog go/ /tshor ba dang / 'du shes dang / 'du byed rnams dang / rnam par shes par mi rtog rnam par mi rtog go/ /rnam par shes pa'i mtshan mar mi rtog rnam par mi rtog go/ /rnam par shes pa'i rang bzhin du mi rtog rnam par mi rtog
105a3(khri brgyad): go/ /de bzhin du khams rnams dang / skye mched rnams dang / rten cing 'brel bar 'byung ba dang / 'dod pa dang / gzugs dang / gzugs med pa'i khams dang / sbyin pa'i pha rol tu phyin pa dang / tshul khrims dang / bzod pa dang / brtson 'grus dang / bsam gtan dang /
105a4(khri brgyad): shes rab kyi pha rol tu phyin pa dang / nang stong pa nyid dang / dngos po med pa'i ngo bo nyid stong pa nyid kyi bar dang / dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam dang /
105a5(khri brgyad): stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams su mi rtog rnam par mi rtog go/ /rnam pa thams cad mkhyen pa nyid kyi bar du mi rtog rnam par mi rtog go/ /rnam pa thams cad mkhyen pa nyid kyi mtshan mar mi
105a6(khri brgyad): rtog rnam par mi rtog go/ /rnam pa thams cad mkhyen pa nyid kyi rang bzhin du mi rtog rnam par mi rtog go/ /de ci'i phyir zhe na/ rab 'byor 'di ltar gzugs ni bsam gyis mi khyab/ tshor ba dang / 'du shes dang / 'du byed rnams dang / rnam par shes pa yang bsam gyis mi khyab
105a7(khri brgyad): la/ de bzhin du khams rnams dang / skye mched rnams dang / rten cing 'brel par 'byung ba dang / pha rol tu phyin pa rnams dang / stong pa nyid thams cad dang / byang chub kyi phyogs kyi chos rnams dang / stobs bcu dang / mi 'jigs pa dang / so so yang dag par rig pa dang /
105b1(khri brgyad): sangs rgyas kyi chos ma 'dres pa dang / rnam pa thams cad mkhyen pa nyid kyang bsam gyis mi khyab pa'i phyir te/ rab 'byor de ltar na byang chub sems dpa' sems dpa' chen po pha rol tu phyin pa drug la spyad cing / de bzhin gshegs pa las dge ba'i rtsa ba bskyed pa dang / sangs
105b2(khri brgyad): rgyas mang po la bsnyen bkur byas pa dang / dge ba'i bshes gnyen gyis yongs su zin pa yin no/ /rab 'byor gyis gsol pa/ bcom ldan 'das gzugs zab pa'i slad du shes rab kyi pha rol tu phyin pa zab pa lags so/ /tshor ba dang / 'du shes dang / 'du byed
105b3(khri brgyad): rnams dang / rnam par shes pa zab pa'i slad du/ shes rab kyi pha rol tu phyin pa zab pa lags so/ /de bzhin du khams rnams dang / skye mched rnams dang / rten cing 'brel par 'byung ba dang / pha rol tu phyin pa rnams dang / stong pa nyid thams cad dang / byang chub kyi
105b4(khri brgyad): phyogs kyi chos rnams dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa zab pa'i slad du/ shes rab kyi pha rol tu phyin pa zab pa lags so/ /rnam pa thams cad mkhyen pa nyid zab pa'i slad du/ shes
105b5(khri brgyad): rab kyi pha rol tu phyin pa zab pa lags so/ /bcom ldan 'das shes rab kyi pha rol tu phyin pa ni rgyun du zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dang / bla na med pa yang dag par
105b6(khri brgyad): rdzogs pa'i byang chub rin po che dag skyed par bgyid pas/ rin po che'i phung po lags so/ /bcom ldan 'das shes rab kyi pha rol tu phyin pa 'di ni chos kyi 'khor lo skor bar bgyid pa lags so/ /bcom ldan 'das shes rab kyi pha rol tu phyin pa ni chos thams cad kyi dag pa'i
105b7(khri brgyad): phung po lags so/ /bcom ldan 'das kyis bka' stsal pa/ rab 'byor gzugs dag pa nyid dang / tshor ba dang / 'du shes dang / 'du byed rnams dang / rnam par shes pa dag pa nyid dang / khams dang / skye mched dang / rten cing 'brel par 'byung ba dang / pha rol
106a1(khri brgyad): tu phyin pa dang / stong pa nyid thams cad dang / byang chub kyi phyogs kyi chos dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa dang / rnam pa thams cad mkhyen pa nyid dag pa nyid kyi phyir ro/ /
106a2(khri brgyad): rab 'byor gyis gsol pa/ bcom ldan 'das 'di ltar shes rab kyi pha rol tu phyin pa zab mo 'di bshad pa na bar chad mang po mi 'byung ba ni ngo mtshar lags so/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ shes rab kyi pha rol tu
106a3(khri brgyad): phyin pa zab mo 'di la ni bar chad mang ste/ rigs kyi bu'am rigs kyi bu mo shes rab kyi pha rol tu phyin pa zab mo 'di yi ger 'dri ba dang / ston pa dang / klog pa dang / 'chad pa dang / tshul bzhin du yid la byed pa dang / sgom par byed pa dag gis shes rab kyi pha rol tu
106a4(khri brgyad): phyin pa zab mo 'di yi ger 'dri ba dang / bklag pa dang / bstan pa dang / bshad pa dang / tshul bzhin du yid la byed pa'i bar dag la bar chad 'byung bar mi 'gyur bar myur ba nyid du yi ger bri bar bya zhing myur ba nyid du bsgom par bya'o/ /de ci'i phyir zhe na/ rab 'byor rigs kyi bu'am
106a5(khri brgyad): rigs kyi bu mo des gal te shes rab kyi pha rol tu phyin pa zab mo 'di zla ba gcig gis yi ger bri bar byas na yang des de bzhin du yi ger bri bar bya/ gal te zla ba gnyis sam/ gsuma'am/ bzhi'am/ lnga'am/ drug gam/ bdun nam lo'i bar gyis yi ger bri bar bya na yang des de
106a6(khri brgyad): bzhin du yi ger bri bar bya/ gal te lo'i bar gyis bshad pa dang / kha ton du bya ba dang / rab tu bstan par bya ba dang / tshul bzhin du yid la bya ba dang bsgom par bya na yang des de bzhin du bsgom par bya ba'i phyir ro/ /de ci'i phyir zhe na/ rab 'byor rin po che chen po 'di la bar chad
106a7(khri brgyad): mang du 'byung bar 'gyur ba'i phyir ro/ /rab 'byor gyis gsol pa/ bcom ldan 'das bdud sdig can 'di lta ste/ shes rab kyi pha rol tu phyin pa zab mo 'di yi ger mi bri ba dang / mi klag pa dang / kha ton du mi bgyi ba dang / tshul bzhin du yid la mi bgyi ba dang / bsgom par mi
106b1(khri brgyad): bgyi ba'i slad du bar chad bgyid par mi 'gyur lags sam/ bcom ldan 'das kyis bka' stsal pa/ rab 'byor bdud sdig can ni 'di lta ste/ shes rab kyi pha rol tu phyin pa zab mo 'di ci nas kyang yi ger mi bri ba dang / mi klag pa dang / kha ton du mi bya ba dang / mi bsgom
106b2(khri brgyad): par bya ba'i bar gyi phyir bar chad bya bar brtson mod kyi/ 'on kyang byang chub sems dpa' sems dpa' chen po shes rab kyi pha rol tu phyin pa zab mo 'di yi ger 'dri ba dang / klog pa dang / kha ton du byed pa dang / tshul bzhin du yid la byed pa dang / sgom pa rnams la bar chad byed
106b3(khri brgyad): mi nus so/ /de nas bcom ldan 'das la tshe dang ldan pa shA ri'i bus 'di skad ces gsol to/ /bcom ldan 'das su'i mthus na/ byang chub sems dpa' sems dpa' chen po shes rab kyi pha rol tu phyin pa zab mo 'di yi ger 'dri ba dang / klog pa dang / sgom pa'i bar dag la
106b4(khri brgyad): bdud sdig can gyis bar chad bgyid par rngo mi thogs pa lags/ bcom ldan 'das kyis bka' stsal pa/ shA ri'i bu sangs rgyas kyi mthus na/ byang chub sems dpa' sems dpa' chen po shes rab kyi pha rol tu phyin pa zab mo 'di yi ger 'dri ba dang / klog pa dang /
106b5(khri brgyad): 'chad pa dang / kha ton du byed pa dang / tshul bzhin du yid la byed pa dang / sgom pa dag la bdud sdig can bar chad byed mi nus so/ /shA ri'i bu gang yang phyogs bcu kun na/ sangs rgyas bcom ldan 'das gang dag bzhugs te 'tsho zhing gzhes pa'i sangs rgyas bcom ldan
106b6(khri brgyad): 'das de dag gi mthu dang / sangs rgyas bcom ldan 'das de dag byang chub sems dpa' sems dpa' chen po de la dgongs shing phan 'dogs par 'gyur te/ sangs rgyas bcom ldan 'das de dag gis dgongs shing phan btags pa'i byang chub sems dpa' sems dpa' chen po
106b7(khri brgyad): shes rab kyi pha rol tu phyin pa zab mo 'di yi ger 'dri ba dang / klog pa dang / ston pa dang / kha ton du byed pa dang / tshul bzhin du yid la byed pa dang / sgom pa rnams la bdud sdig can bar chad byed mi nus so/ /de ci'i phyir zhe na/ shA ri'i bu 'di ltar sangs rgyas kyis
107a1(khri brgyad): yongs su gzung ba'i byang chub sems dpa' sems dpa' chen po shes rab kyi pha rol tu phyin pa zab mo 'di yi ger 'dri ba dang / klog pa dang / kha ton du byed pa dang / 'chad pa dang / tshul bzhin du yid la byed pa dang / sgom pa rnams la bdud sdig can bar chad
107a2(khri brgyad): byed mi nus pa'i phyir ro/ /de ci'i phyir zhe na/ shA ri'i bu phyogs bcu kun gyi 'jig rten gyi khams tshad med grangs med pa dag na/ de bzhin gshegs pa dgra bcom pa yang dag par rdzogs pa'i sangs rgyas tshad med grangs med pa gang dag bzhugs te/ 'tsho zhing gzhes pa de dag
107a3(khri brgyad): byang chub sems dpa' sems dpa' chen po gang shes rab kyi pha rol tu phyin pa zab mo 'di yi ger 'dri ba dang / klog pa dang / kha ton du byed pa dang / 'chad pa dang / tshul bzhin du yid la byed cing sgom pa de la dgongs par 'gyur ba ni chos nyid yin pa'i phyir ro/ /shA ri'i
107a4(khri brgyad): bu rigs kyi bu'am rigs kyi bu mo shes rab kyi pha rol tu phyin pa zab mo 'di yi ger 'dri ba dang / klog pa dang / kha ton du byed pa dang / ston pa dang / tshul bzhin du yid la byed pa dang / sgom pa des kyang 'di ltar bdag ni sangs rgyas kyi mthus/ shes rab kyi pha rol tu phyin
107a5(khri brgyad): pa 'di yi ger 'dri'o/ /klog go/ /kha ton du byed do/ /ston to/ /tshul bzhin du yid la byed do/ /sgom mo snyam du rig par bya'o/ /shA ri'i bus gsol pa/ bcom ldan 'das rigs kyi bu'am rigs kyi bu mo gang shes rab kyi pha rol tu phyin pa zab mo 'di yi ger 'dri ba dang /
107a6(khri brgyad): klog pa dang / kha ton du bgyid pa dang / ston pa dang / sgom pa dang / tshul bzhin du yid la bgyid pa de dag thams cad sangs rgyas kyi mthu lags sam/ kun kyang sangs rgyas kyis yongs su gzung ba lags sam/ bcom ldan 'das kyis bka' stsal pa/ shA ri'i bu de de bzhin te/
107a7(khri brgyad): de de bzhin no/ /ji skad smras pa de bzhin te/ rigs kyi bu'am rigs kyi bu mo gang la la shes rab kyi pha rol tu phyin pa 'di yi ger 'dri ba dang / klog pa dang / lung nod pa dang / kha ton du byed pa dang / gzhan dag la yang ston par byed pa dang / tshul bzhin du yid la byed pa dang / sgom
107b1(khri brgyad): par byed pa de dag thams cad ni/ shA ri'i bu sangs rgyas kyi mthu yin pa dang / kun kyang sangs rgyas kyis yongs su bzung ba yin par rig par bya'o/ /shA ri'i bus gsol pa/ bcom ldan 'das rigs kyi bu'am rigs kyi bu mo gang dag shes rab kyi pha rol tu phyin pa zab mo 'di
107b2(khri brgyad): yi ger 'dri ba dang / klog pa dang / lung nod pa dang / kha ton du bgyid pa dang / 'chad pa dang / ston pa dang / sgom pa dang / tshul bzhin du yid la bgyid pa de dag ni phyogs bcu kun gyi 'jig rten gyi khams tshad ma mchis/ grangs ma mchis pa dag na/ de bzhin gshegs
107b3(khri brgyad): pa dgra bcom pa yang dag par rdzogs pa'i sangs rgyas gang dag bzhugs te 'tsho zhing gzhes pa de dag gis mkhyen lags so/ /byang chub sems dpa' sems dpa' chen po gang dag shes rab kyi pha rol tu phyin pa zab mo 'di yi ger 'dri ba dang / klog pa dang / lung nod pa dang /
107b4(khri brgyad): kha ton du bgyid pa dang / 'chad pa dang / ston pa dang / sgom pa dang / tshul bzhin du yid la bgyid pa de dag ni sangs rgyas bcom ldan 'das de dag gis sangs rgyas kyi spyan gyis gzigs shing thugs su chud lags so/ /bcom ldan 'das kyis bka' stsal pa/ shA ri'i
107b5(khri brgyad): bu de de bzhin no/ /de de bzhin te/ rigs kyi bu'am rigs kyi bu mo gang dag shes rab kyi pha rol tu phyin pa 'di yi ger 'dri ba dang / klog pa dang / lung nod pa dang / kha ton du byed pa dang / 'chad pa dang / ston pa dang / sgom pa dang / tshul bzhin du yid la byed cing /
107b6(khri brgyad): de bzhin nyid du sgrub par byed pa de dag ni phyogs bcu kun gyi de bzhin gshegs pa dgra bcom pa yang dag par rdzogs pa'i sangs rgyas de dag gis mkhyen to/ /byang chub sems dpa' sems dpa' chen po de dag ni sangs rgyas bcom ldan 'das de dag gis sangs rgyas kyi spyan gyis
107b7(khri brgyad): gzigs shing thugs su chud de/ shA ri'i bu theg pa chen po pa'i rigs kyi bu dang rigs kyi bu mo de dag ni bla na med pa yang dag par rdzogs pa'i byang chub dang nye bar 'gyur ba yin no/ /shA ri'i bu byang chub sems dpa'i theg pa pa'i rigs kyi bu 'am rigs kyi bu mo gang dag shes rab
108a1(khri brgyad): kyi pha rol tu phyin pa zab mo 'di 'dzin par 'gyur ba'i rigs kyi bu'am rigs kyi bu mo de dag ni shes rab kyi pha rol tu phyin pa zab mo 'di la mos pa mang bar 'gyur zhing / me tog dang / bdug pa dang / spos dang / me tog phreng dang / byug pa dang / phye ma dang / gos
108a2(khri brgyad): dang / gdugs dang / rgyal mtshan dang / ba dan dag gis shes rab kyi pha rol tu phyin pa zab mo 'di la bsti stang du byed/ bla mar byed/ ri mo byed mchod pa byed par 'gyur te/ shA ri'i bu byang chub sems dpa' sems dpa' chen po de dag dang / rigs kyi bu'am rigs kyi bu mo de
108a3(khri brgyad): dag kyang / de bzhin gshegs pas sangs rgyas kyi spyan gyis gzigs so/ /shA ri'i bu rigs kyi bu'am rigs kyi bu mo gang shes rab kyi pha rol tu phyin pa zab mo 'di yi ger bris shing 'chad pa de dag kyang don che ba dang / phan yon che ba dang / 'bras bu che ba dang / rnam par
108a4(khri brgyad): smin pa che bar 'gyur te/ dge ba'i rtsa ba des nam yang sangs rgyas bcom ldan 'das rnams dang 'bral bar mi 'gyur la/ nam yang ngan song rnams su skye bar mi 'gyur zhing / lha dang mi rnams su skyes na yang / sangs rgyas dang byang chub sems dpa' rnams dang 'bral bar mi
108a5(khri brgyad): 'gyur zhing / phyir mi ldog pa'i sa gnon par yang 'gyur ro/ /shA ri'i bu byang chub sems dpa' sems dpa' chen po de dag dang / rigs kyi bu'am rigs kyi bu mo de dag ni dge ba'i rtsa ba des nam yang pha rol tu phyin pa drug dang 'bral bar mi 'gyur ro/ /nam yang nang stong pa nyid
108a6(khri brgyad): dang / dngos po med pa'i ngo bo nyid stong pa nyid kyi bar dang 'bral bar mi 'gyur ro/ /nam yang dran pa nye bar gzhag pa rnams dang / yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams
108a7(khri brgyad): dang / lam dang 'bral bar mi 'gyur ro/ /nam yang de bzhin gshegs pa'i stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa bco brgyad dang 'bral bar mi 'gyur ro/ /nam yang rnam pa thams cad mkhyen
108b1(khri brgyad): pa nyid dang 'bral bar mi 'gyur ro/ /shA ri'i bu shes rab kyi pha rol tu phyin pa 'di ni de bzhin gshegs pa 'das nas/ lho phyogs kyi rgyud na spyod par 'gyur te/ de na dge slong dang / dge slong ma dang / dge bsnyen dang / dge bsnyen ma dag shes rab kyi pha rol tu phyin pa zab
108b2(khri brgyad): mo 'di yi ger 'dri ba dang / 'dzin pa dang / 'chang ba dang / klog pa dang / kun chub par byed pa dang / tshul bzhin du yid la byed par 'gyur te/ de dag dge ba'i rtsa ba des ngan 'gro log par ltung ba rnams su 'gro bar mi 'gyur zhing / lha dang mi'i phun sum tshogs pa dag nyams
108b3(khri brgyad): su myong ba dang / pha rol tu phyin pa drug gis mngon par 'phags par 'gyur te/ sangs rgyas bcom ldan 'das rnams la bsti stang du byed/ bla mar byed/ ri mo byed/ mchod pa byed cing / theg pa gsum po nyan thos kyi theg pa'am/ rang sangs rgyas kyi theg pa'am/
108b4(khri brgyad): theg pa chen pos rim gyis yongs su mya ngan las 'da' bar 'gyur ro/ /shA ri'i bu shes rab kyi pha rol tu phyin pa zab mo 'di lho phyogs kyi rgyud nas/ yul ba ta ni na spyod par 'gyur te/ der yang dge slong dang / dge slong ma dang / dge bsnyen dang / dge bsnyen ma dag
108b5(khri brgyad): shes rab kyi pha rol tu phyin pa zab mo 'di yi ger 'dri ba dang / 'dzin pa dang / 'chang ba dang / klog pa dang / kun chub par byed pa dang / tshul bzhin du yid la byed par 'gyur zhing / me tog dang / bdug pa dang / spos dang / me tog phreng dang / byug pa dang / phye ma dang /
108b6(khri brgyad): gos dang / gdugs dang / rgyal mtshan dang / ba dan dag gis bsti stang du byed/ bla mar byed/ ri mo byed/ mchod pa byed par 'gyur te/ de dag dge ba'i rtsa ba des ngan 'gro log par ltung ba rnams su 'gro bar mi 'gyur zhing / de dag lha dang mi'i phun sum tshogs pa dag
108b7(khri brgyad): nyams su myong ba dang / pha rol tu phyin pa drug gis mngon par 'phags par 'gyur te/ sangs rgyas bcom ldan 'das rnams la mchod pa byed cing / theg pa gsum po nyan thos kyi theg pa dang / rang sangs rgyas kyi theg pa dang / theg pa chen pos rim gyis nges par 'byung bar
109a1(khri brgyad): 'gyur ro/ /shA ri'i bu bu shes rab kyi pha rol tu phyin pa zab mo 'di yul ba ta ni nas/ byang phyogs kyi rgyud na spyod par 'gyur te/ shA ri'i bu der yang dge slong dang / dge slong ma dang / dge bsnyen dang / dge bsnyen ma dag shes rab kyi pha rol tu phyin pa zab
109a2(khri brgyad): mo 'di yi ger 'dri ba dang / 'dzin pa dang / 'chang ba dang / klog pa dang / kun chub par byed pa dang / tshul bzhin du yid la byed par 'gyur te/ de dag dge ba'i rtsa ba des ngan 'gro log par ltung ba rnams su 'gro bar mi 'gyur zhing / de dag lha dang mi'i phun sum tshogs pa
109a3(khri brgyad): dag nyams su myong ba dang / pha rol tu phyin pa drug gis mngon par 'phags par 'gyur te/ sangs rgyas bcom ldan 'das rnams la mchod pa byed cing / theg pa gsum po nyan thos kyi theg pa dang / rang sangs rgyas kyi theg pa dang / theg pa chen pos rim gyis nges par
109a4(khri brgyad): 'byung bar 'gyur te/ shA ri'i bu de ltar na shes rab kyi pha rol tu phyin pa zab mo 'di ni ma 'ongs pa'i dus lnga brgya tha ma la de dag ni sangs rgyas kyi mdzad pa byed par 'gyur ro/ /de ci'i phyir zhe na/ shA ri'i bu chos 'dul ba snying por gyur na/ dam pa'i chos nub par mi 'gyur
109a5(khri brgyad): ba'i phyir ro/ /shA ri'i bu rigs kyi bu dang rigs kyi bu mo gang dag shes rab kyi pha rol tu phyin pa zab mo 'di yi ger 'dri ba dang / 'dzin pa dang / 'chang ba dang / klog pa dang / kun chub par byed pa dang / tshul bzhin du yid la byed pa dang / de bzhin nyid du sgrub
109a6(khri brgyad): par 'gyur ba de dag ni ngas dgongs pa yin no/ /shA ri'i bu rigs kyi bu dang rigs kyi bu mo gang dag gis shes rab kyi pha rol tu phyin pa zab mo 'di yi ger 'dri bar 'gyur ba dang / bris nas kyang me tog dang / bdug pa dang / spos dang / me tog phreng dang / byug pa dang /
109a7(khri brgyad): phye ma dang / gos dang gdugs dang / rgyal mtshan dang / ba dan dag gis bsti stang du bya ba dang / bla mar byed pa dang / ri mor byed pa dang / mchod par byed par 'gyur ba'i rigs kyi bu dang rigs kyi bu mo de dag ni dge ba'i rtsa ba des ngan 'gro log par ltung ba rnams su 'gro bar mi 'gyur zhing /
109b1(khri brgyad): lha dang mi'i phun sum tshogs pa dag nyams su myong ba dang / pha rol tu phyin pa drug gis mngon par 'phags par 'gyur te/ mngon par 'phags nas kyang sangs rgyas bcom ldan 'das rnams la bsti stang du byed/ bla mar byed/ ri mor byed/ mchod pa byed cing theg pa
109b2(khri brgyad): gsum po nyan thos kyi theg pa dang / rang sangs rgyas kyi theg pa dang / theg pa chen pos rim gyis nges par 'byung bar 'gyur ro/ /de ci'i phyir zhe na/ shA ri'i bu 'di ltar rigs kyi bu dang rigs kyi bu mo de dag ni de bzhin gshegs pas sangs rgyas kyi spyan gyis gzigs
109b3(khri brgyad): shing de dag ni de bzhin gshegs pas bsngags pa dang / de dag ni de bzhin gshegs pas bstod pa yin la/ rigs kyi bu dang rigs kyi bu mo de dag ni phyogs bcu kun gyi 'jig rten gyi khams rab 'byam thams cad na sangs rgyas bcom ldan 'das gang dag bzhugs te/ 'tsho
109b4(khri brgyad): zhing gzhes pa'i de bzhin gshegs pa dgra bcom pa yang dag par rdzogs pa'i sangs rgyas de dag gis kyang sangs rgyas kyi spyan gyis gzigs nas/ rigs kyi bu dang rigs kyi bu mo de dag bstod cing bsngags la rab tu bsngags pa'i phyir ro/ /shA ri'i bus gsol pa/ bcom
109b5(khri brgyad): ldan 'das slad ma'i dus slad ma'i tshe na/ shes rab kyi pha rol tu phyin pa zab mo 'di byang phyogs su rgyas par 'gyur lags sam/ bcom ldan 'das kyis bka' stsal pa/ shA ri'i bu bu de de bzhin no/ /de de bzhin te/ shA ri'i bu bu phyi ma'i dus phyi ma'i tshe na/ shes rab kyi
109b6(khri brgyad): pha rol tu phyin pa zab mo 'di byang phyogs su rgyas par 'gyur ro/ /shA ri'i bu phyi ma'i dus phyi ma'i tshe na de na rigs kyi bu dang rigs kyi bu mo de dag shes rab kyi pha rol tu phyin pa zab mo 'di nyan par 'gyur zhing / thos nas kyang yi ger 'dri ba dang / 'dzin pa dang / 'chang
109b7(khri brgyad): ba dang / klog pa dang / kun chub par byed pa dang / tshul bzhin du yid la byed cing / de bzhin nyid du sgrub par 'gyur te/ rigs kyi bu dang rigs kyi bu mo gang dag shes rab kyi pha rol tu phyin pa zab mo 'di nyan par 'gyur zhing / thos nas kyang 'dzin pa dang / 'chang ba
110a1(khri brgyad): dang / klog pa dang / kun chub par byed pa dang / tshul bzhin du yid la byed cing / de bzhin nyid du sgrub par byed pa de dag ni yun ring po nas theg pa la yang dag par zhugs shing sangs rgyas mang po la bsnyen bkur byas pa dang / de bzhin gshegs pa las
110a2(khri brgyad): dge ba'i rtsa ba bskyed pa yin no/ /shA ri'i bus gsol pa/ bcom ldan 'das slad ma'i tshe slad ma'i dus na/ byang phyogs logs su rigs kyi bu'am rigs kyi bu mo gang shes rab kyi pha rol tu phyin pa zab mo 'di nyan par 'gyur zhing thos nas kyang 'dzin pa dang / 'chang ba dang /
110a3(khri brgyad): klog pa dang / kun chub par bgyid pa dang / tshul bzhin du yid la bgyid cing / de bzhin nyid du sgrub par 'gyur ba'i rigs kyi bu'am rigs kyi bu mo ji snyed cig 'byung bar 'gyur ba lags/ bcom ldan 'das kyis bka' stsal pa/ shA ri'i bu phyi ma'i tshe phyi ma'i dus na/
110a4(khri brgyad): byang phyogs logs su byang chub sems dpa' sems dpa' chen po ni mang du 'byung mod kyi/ shA ri'i bu gang dag shes rab kyi pha rol tu phyin pa zab mo 'di nyan par 'gyur ba dang / thos nas kyang yi ger 'dri ba dang / 'dzin pa dang / 'chang ba dang / klog pa dang / kun chub
110a5(khri brgyad): par byed pa dang / tshul bzhin du yid la byed cing / de bzhin nyid du sgrub par byed pa'i byang chub sems dpa' sems dpa' chen po dang / rigs kyi bu'am rigs kyi bu mo dag ni mang po mi 'byung ste/ byang chub sems dpa' sems dpa' chen po dang / rigs kyi bu dang
110a6(khri brgyad): rigs kyi bu mo de dag ni shes rab kyi pha rol tu phyin pa zab mo 'di bshad pa thos na/ mi skrag mi dngang zhing dngang bar mi 'gyur ro/ /de ci'i phyir zhe na/ rigs kyi bu dang rigs kyi bu mo de dag gis/ de bzhin gshegs pa dgra bcom pa yang dag par rdzogs pa'i sangs rgyas
110a7(khri brgyad): rnams kyi phyi bzhin 'brang zhing yongs su zhu ba dang / yongs su dri ba dag byas pa'i phyir ro/ /de ci'i phyir zhe na/ rigs kyi bu dang rigs kyi bu mo de dag shes rab kyi pha rol tu phyin pa yongs su rdzogs par 'gyur zhing / de bzhin du rigs kyi bu dang rigs kyi bu mo de dag bsam
110b1(khri brgyad): gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa yongs su rdzogs par 'gyur ba dang / rigs kyi bu dang rigs kyi bu mo de dag nang stong pa
110b2(khri brgyad): nyid dang / dngos po med pa'i ngo bo nyid stong pa nyid kyi bar dag yongs su rdzogs par 'gyur ba dang / rigs kyi bu dang rigs kyi bu mo de dag dran pa nye bar gzhag pa rnams yongs su rdzogs par 'gyur ba dang / rigs kyi bu dang rigs kyi bu mo de dag yang dag par spong
110b3(khri brgyad): ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / lam yongs su rdzogs par 'gyur ba dang / rigs kyi bu dang rigs kyi bu mo de dag stobs bcu dang / mi 'jigs pa rnams dang / so
110b4(khri brgyad): so yang dag par rig pa rnams dang / sangs rgyas kyi chos ma 'dres pa rnams yongs su rdzogs par 'gyur ba'i phyir ro/ /shA ri'i bu rigs kyi bu dang rigs kyi bu mo de dag ni dge ba'i rtsa bas nye bar brtan cing / bla na med pa yang dag par rdzogs pa'i byang chub 'di las
110b5(khri brgyad): brtsams nas/ de dag skye bo mang po'i don byed par 'gyur ro/ /de ci'i phyir zhe na/ shA ri'i bu 'di ltar rigs kyi bu dang rigs kyi bu mo de dag la ngas rnam pa thams cad mkhyen pa nyid dang ldan pa'i gtam brjod cing / 'das pa'i dus na de bzhin gshegs pa dgra bcom pa
110b6(khri brgyad): yang dag par rdzogs pa'i sangs rgyas gang dag byung bar gyur pa'i sangs rgyas bcom ldan 'das de dag gis kyang rigs kyi bu dang rigs kyi bu mo de dag la rnam pa thams cad mkhyen pa nyid dang ldan pa'i gtam brjod pas/ de dag tshe rabs rjes na yang 'di ltar spyod
110b7(khri brgyad): par 'gyur te/ 'di lta ste/ bla na med pa yang dag par rdzogs pa'i byang chub las brtsams shing / de dag de lta bu'i gtam brjod par 'gyur ba'i phyir ro/ /bdud dam bdud kyi ris kyi lha rnams kyis kyang / rigs kyi bu dang rigs kyi bu mo de dag bla na med pa yang dag
111a1(khri brgyad): par rdzogs pa'i byang chub las dbye bar mi nus na/ gang dag shes rab kyi pha rol tu phyin pa zab mo 'di spong zhing / sdig pa la mos pa dang / sdig pa spyod pa gzhan dag gis lta smos kyang ci dgos/ shA ri'i bu byang chub sems dpa' sems dpa' chen po dang
111a2(khri brgyad): rigs kyi bu dang rigs kyi bu mo de dag ni shes rab kyi pha rol tu phyin pa zab mo 'di thos na/ dga' ba dang / mchog tu dga' ba rgya chen po 'thob par 'gyur zhing / 'di lta ste/ bla na med pa yang dag par rdzogs pa'i byang chub las brtsams te/ skye bo mang po dge ba'i rtsa ba
111a3(khri brgyad): rnams la 'god par yang 'gyur ro/ /rigs kyi bu dang rigs kyi bu mo de dag gis nga'i mngon sum du 'di skad du bcom ldan 'das bdag cag byang chub sems dpa'i spyad pa spyod pa na/ srog chags brgya phrag mang po dang / srog chags stong phrag mang po dang / srog chags 'bum
111a4(khri brgyad): phrag mang po dag dge ba'i chos rnams la dgod par bgyi zhing / 'di lta ste/ bla na med pa yang dag par rdzogs pa'i byang chub las brtsams te/ byang chub la dgod par bgyi/ yang dag par bstan par bgyi/ yang dag par 'dzin du gzhug par bgyi/ yang dag par
111a5(khri brgyad): gzengs bstod par bgyi/ yang dag par rab tu dga' bar bgyi zhing / phyir mi ldog pa nyid du lung bstan par bgyi'o zhes tshig tu yang brjod do/ /de ci'i phyir zhe na/ byang chub sems dpa'i theg pa pa'i rigs kyi bu dang rigs kyi bu mo de dag gis tshig de skad brjod pa'i sems
111a6(khri brgyad): la de bzhin gshegs pa dgra bcom pa yang dag par rdzogs pa'i sangs rgyas rnams kyi thugs kyis rnam par gzigs shing rjes su yi rang la/ shA ri'i bu byang chub sems dpa' sems dpa' chen po de dag byang chub kyi phyir spyod pa na/ srog chags brgya phrag mang po dang / srog
111a7(khri brgyad): chags stong phrag mang po dang / srog chags 'bum phrag mang po dag la bla na med pa yang dag par rdzogs pa'i byang chub yang dag par bstan par bya/ yang dag par 'dzin du gzhug par bya/ yang dag par gzengs bstod par bya/ yang dag par rab tu dga' bar bya zhing / bla
111b1(khri brgyad): na med pa yang dag par rdzogs pa'i byang chub la dgod par bya'o zhes zer ba'i tshig de la ngas kyang rjes su yi rang bar byas pa'i phyir ro/ /rigs kyi bu dang rigs kyi bu mo de dag gis 'das pa'i de bzhin gshegs pa dgra bcom pa yang dag par rdzogs pa'i sangs rgyas rnams kyi spyan
111b2(khri brgyad): sngar yang 'di skad du bdag cag byang chub sems dpa'i spyad pa spyod pa na srog chags brgya phrag mang po dang / srog chags stong phrag mang po dang / srog chags 'bum phrag mang po dag bla na med pa yang dag par rdzogs pa'i byang chub la dgod par bgyi/ yang dag par bstan
111b3(khri brgyad): par bgyi/ yang dag par 'dzin du gzhug par bgyi/ yang dag par gzengs bstod par bgyi/ yang dag par rab tu dga' bar bgyi zhing / phyir mi ldog pa nyid du lung bstan par bgyi'o zhes tshig tu yang brjod do/ /de ci'i phyir zhe na/ 'di ltar byang chub sems dpa' sems
111b4(khri brgyad): dpa' chen po dang / rigs kyi bu dang rigs kyi bu mo de dag gis tshig de skad brjod pa'i sems la 'das pa'i de bzhin gshegs pa dgra bcom pa yang dag par rdzogs pa'i sangs rgyas rnams kyi thugs kyis rnam par gzigs shing / rjes su yi rang bar mdzad la/ shA ri'i
111b5(khri brgyad): bu byang chub sems dpa' sems dpa' chen po de dag byang chub kyi phyir spyod pa na srog chags brgya phrag mang po dang / srog chags stong phrag mang po dang / srog chags 'bum phrag mang po dag la bla na med pa yang dag par rdzogs pa'i byang chub yang dag par bstan par bya/
111b6(khri brgyad): yang dag par 'dzin du gzhug par bya/ yang dag par gzengs bstod par bya/ yang dag par rab tu dga' bar bya zhing bla na med pa yang dag par rdzogs pa'i byang chub la dgod par bya'o zhes zer ba'i tshig de la ngas kyang rjes su yi rang ba byas pa'i phyir ro/ /shA ri'i bu rigs
111b7(khri brgyad): kyi bu dang rigs kyi bu mo de dag ni gzugs dang / sgra dang / dri dang / ro dang / reg bya dang / chos rnams la mos pa rlabs chen po 'byung bar 'gyur zhing / de dag sbyin pa rgya chen po dag gtong bar yang 'gyur ro/ /de dag gis sbyin pa rgya chen po dag btang bas/ dge ba'i
112a1(khri brgyad): rtsa ba rgya chen po dag mngon par 'du byed par 'gyur ro/ /dge ba'i rtsa ba rgya chen po dag mngon par 'du byas pas rnam par smin pa rgya chen po yongs su 'dzin par 'gyur ro/ /rnam par smin pa rgya chen po yongs su bzung bas/ sems can de dag nyid kyi
112a2(khri brgyad): don du rnam par smin pa las/ rnam par smin pa rgya chen po yongs su 'dzin par 'gyur zhing / sems can de dag nyid la phyi dang nang gi dngos po thams cad yongs su gtong bar 'gyur te/ de dag dge ba'i rtsa ba des gang na de bzhin gshegs pa dgra bcom pa yang dag par
112a3(khri brgyad): rdzogs pa'i sangs rgyas dag mngon sum du gyur cing / chos ston pa'i sangs rgyas kyi zhing gzhan dag la dmigs par yang 'gyur te/ de dag gis sangs rgyas kyi zhing der shes rab kyi pha rol tu phyin pa 'di nyid thos nas kyang srog chags brgya phrag mang po dang / srog chags stong
112a4(khri brgyad): phrag mang po dang / srog chags 'bum phrag mang po dag bla na med pa yang dag par rdzogs pa'i byang chub yang dag par 'dzin du 'jug pa dang / yang dag par ston pa dang / yang dag par gzengs stod pa dang / yang dag par rab tu dga' bar byed par 'gyur ro/ /shA ri'i
112a5(khri brgyad): bus gsol pa/ bcom ldan 'das 'di ltar de bzhin gshegs pa dgra bcom pa yang dag par rdzogs pa'i sangs rgyas kyis gang ma mkhyen pa'i chos de gang yang mi mnga' chos nyid dang / de bzhin nyid gang mkhyen par ma gyur pa de gang yang mi mnga'/ chos bstan pa gang
112a6(khri brgyad): mkhyen par ma gyur pa de gang yang mi mnga'/ sems can rnams kyi spyod pa gang mkhyen par ma gyur pa de gang yang mi mnga' ste/ 'di ltar 'das pa'i byang chub sems dpa' rnams kyang thugs su chud/ 'das pa'i sangs rgyas kyi zhing rnams kyang thugs su chud/ 'das pa'i
112a7(khri brgyad): de bzhin gshegs pa rnams kyi nyan thos dag kyang thugs su chud/ ma byon pa'i de bzhin gshegs pa rnams kyi byang chub sems dpa' dag kyang thugs su chud/ ma byon pa'i de bzhin gshegs pa rnams kyi sangs rgyas kyi zhing rnams dang / nyan thos dag kyang thugs su chud/
112b1(khri brgyad): da ltar byung ba'i de bzhin gshegs pa rnams kyi byang chub sems dpa' dag dang / sangs rgyas kyi zhing rnams dang / nyan thos dag kyang thugs su chud cing / phyogs bcu'i 'jig rten gyi khams rab 'byam dag na de bzhin gshegs pa dgra bcom pa yang dag par
112b2(khri brgyad): rdzogs pa'i sangs rgyas gang dag bzhugs te/ 'tsho zhing gzhes pa'i de bzhin gshegs pa dgra bcom pa yang dag par rdzogs pa'i sangs rgyas de dag gi byang chub sems dpa' rnams kyang thugs su chud/ de dag gi sangs rgyas kyi zhing rnams dang / nyan thos dag kyang
112b3(khri brgyad): thugs su chud pa ni ngo mtshar lags so/ /bcom ldan 'das gang yang byang chub sems dpa' sems dpa' chen po dag pha rol tu phyin pa drug po 'di dag gi slad du brtson par bgyid cing / de dag pha rol tu phyin pa drug po 'di dag tshol ba dang yongs su tshol bar bgyid de/
112b4(khri brgyad): rigs kyi bu dang rigs kyi bu mo de dag shes rab kyi pha rol tu phyin pa 'di tshol ba dang / yongs su tshol bar bgyid pa na/ kha cig gis ni pha rol tu phyin pa drug po 'di dag tshol ba na rnyed par 'gyur lags so/ /kha cig gis ni rnyed par mi 'gyur lags so/ /bcom
112b5(khri brgyad): ldan 'das kyis bka' stsal pa/ shA ri'i bu de ni de lta ma yin no/ /de ni de lta ma yin te/ rigs kyi bu dang rigs kyi bu mo brtson par mi gtong ba de dag las phal cher pha rol tu phyin pa drug po 'di dag thams cad rnyed par 'gyur ro/ /de ci'i phyir zhe na/ shA ri'i bu
112b6(khri brgyad): 'di ltar rigs kyi bu dang rigs kyi bu mo de dag ni pha rol tu phyin pa drug po 'di dag gi ched du brtson par byed pa'i phyir ro/ /shA ri'i bus gsol pa/ bcom ldan 'das rigs kyi bu'am rigs kyi bu mo de dag gis pha rol tu phyin pa drug dang ldan pa'i mdo sde zab mo 'di
112b7(khri brgyad): dag rnyed par 'gyur lags sam/ bcom ldan 'das kyis bka' stsal pa/ shA ri'i bu rigs kyi bu dang rigs kyi bu mo gang dag 'dun pa drag po dang / dad pa chen pos lus dang srog la mi lta bar pha rol tu phyin pa drug po dag la brtson par byed pa de dag gis ni rnyed par 'gyur ro/ /
113a1(khri brgyad): de ci'i phyir zhe na/ shA ri'i bu gang dag sems can rnams bla na med pa yang dag par rdzogs pa'i byang chub la yongs su smin par byed/ yang dag par ston par byed/ yang dag par 'dzin du 'jug yang dag par gzengs stod par byed/ yang dag
113a2(khri brgyad): par rab tu dga' bar byed/ 'dzud par byed 'god par byed pa de dag de ltar 'gyur ba'i phyir ro/ /shA ri'i bu rigs kyi bu dang rigs kyi bu mo de dag ni tshe rabs rjes na yang pha rol tu phyin pa drug po 'di dag rnyed par 'gyur te/ de dag ni ji srid du sangs rgyas kyi zhing rnams yongs
113a3(khri brgyad): su dag par ma byas pa dang / sems can rnams yongs su smin par ma byas pa dang / bla na med pa yang dag par rdzogs pa'i byang chub mngon par rdzogs par sangs rgyas kyi bar du ji skad bstan pa'i pha rol tu phyin pa drug po 'di dag la spyod cing / brtson 'grus rgyun chad par mi
113a4(khri brgyad): 'gyur ro/ /shes rab kyi pha rol tu phyin pa khri brgyad stong pa las byang phyogs kyi rgyud kyi le'u zhes bya ste sum cu rtsa dgu pa'o// //shes rab kyi pha rol tu phyin pa khri brgyad stong pa/ bam po sum cu rtsa gnyis pa/ de nas bcom ldan 'das la tshe dang ldan pa rab
113a5(khri brgyad): 'byor gyis 'di skad ces gsol to/ /bcom ldan 'das rigs kyi bu dang rigs kyi bu mo gang dag bla na med pa yang dag par rdzogs pa'i byang chub la yang dag par zhugs shing / pha rol tu phyin pa drug la spyod pa dang / sems can rnams yongs su smin par bgyid pa dang / sangs
113a6(khri brgyad): rgyas kyi zhing yongs su 'dzin par 'gyur ba de dag gi yon tan ni/ bcom ldan 'das kyis yongs su brjod pa de dag lags na/ bcom ldan 'das rigs kyi bu dang rigs kyi bu mo de dag la bar chad du 'gyur ba ji lta bu dag 'byung bar 'gyur lags/ bcom ldan 'das kyis
113a7(khri brgyad): bka' stsal pa/ rab 'byor spobs pa ha cang 'phyi ste skye na/ de ni byang chub sems dpa' sems dpa' chen pos bdud kyi las su rig par bya'o/ /rab 'byor gyis gsol pa/ bcom ldan 'das ci'i slad du spobs pa ha cang 'phyi ste skye ba de byang chub sems dpa' sems dpa'
113b1(khri brgyad): chen pos bdud kyi las su rig par bgyi ba lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ shes rab kyi pha rol tu phyin pa tshegs chen pos yongs su
113b2(khri brgyad): rdzogs par byed cing / bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa tshegs chen pos yongs su rdzogs par byed na/ rab 'byor
113b3(khri brgyad): rnam grangs des na spobs pa ha cang 'phyi ste skye bar 'gyur bas/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang spobs pa ha cang myur bar skye na/ rab 'byor de yang byang chub sems dpa' sems
113b4(khri brgyad): dpa' chen pos bdud kyi las su rig par bya'o/ /rab 'byor gyis gsol pa/ bcom ldan 'das ci'i slad du spobs pa ha cang myur bar skye ba de/ byang chub sems dpa' sems dpa' chen pos bdud kyi las su rig par bgyi ba lags/ bcom ldan 'das kyis bka'
113b5(khri brgyad): stsal pa/ rab 'byor 'di la byang chub sems dpa' sems dpa' chen pos sbyin pa'i pha rol tu phyin pa la spyod pa dang / tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa la spyod pa'i tshe/ spobs pa ha cang
113b6(khri brgyad): myur bar skye na/ rab 'byor rnam grangs des na/ spobs pa ha cang myur bar skye ba ni/ byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang glal zhing shes rab kyi pha rol tu phyin pa 'di yi ger 'dri na/ rab 'byor de yang
113b7(khri brgyad): byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang rgod cing shes rab kyi pha rol tu phyin pa 'di yi ger 'dri na/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor
114a1(khri brgyad): gzhan yang phan tshun rgod cing shes rab kyi pha rol tu phyin pa 'di yi ger 'dri na/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang phan tshun co 'dri zhing shes rab kyi pha rol tu phyin pa 'di yi ger
114a2(khri brgyad): 'dri na/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang sems rnam par g.yengs shing shes rab kyi pha rol tu phyin pa 'di yi ger 'dri na/ rab 'byor de yang byang chub sems dpa' sems dpa' chen
114a3(khri brgyad): pos bdud kyi las su rig par bya'o/ /rab 'byor gzhan yang phan tshun sems 'thun par byed cing yi ger 'dri na/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang byang chub sems dpa' sems dpa'
114a4(khri brgyad): chen po 'di snyam du bdag gis 'di la nyams ma rnyed do snyam nas stan las langs te 'gro na/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang glal zhing stan las langs te 'gro na/ rab 'byor de yang byang
114a5(khri brgyad): chub sems dpa' sems dpa' chen pos bdud kyi las su rig par bya'o/ /rab 'byor gzhan yang glal zhing kha ton byed dam/ 'dzin tam/ ston tam/ glal zhing yid la byed na/ rab 'byor de yang byang chub sems dpa' sems dpa' chen pos bdud kyi las su rig par bya'o/ /
114a6(khri brgyad): rab 'byor gzhan yang phan tshun rgod cing 'dzin par byed/ 'chang bar byed/ klog par byed/ kun chub par byed/ phan tshun rgod cing tshul bzhin du yid la byed na/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor
114a7(khri brgyad): gzhan yang phan tshun co 'dri zhing 'dzin par byed/ 'chang bar byed/ klog par byed/ kun chub par byed/ tshul bzhin du yid la byed na/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang sems rnam
114b1(khri brgyad): par g.yengs shing 'dzin par byed/ 'chang bar byed/ klog par byed/ kun chub par byed/ ston par byed/ tshul bzhin du yid la byed na/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang phan tshun
114b2(khri brgyad): sems 'thun par byed cing / 'dzin par byed/ 'chang bar byed/ klog par byed/ kun chub par byed/ ston par byed/ tshul bzhin du yid la byed na/ rab 'byor de yang byang chub sems dpa' sems dpa' chen pos bdud kyi las su rig par bya'o/ /de skad ces
114b3(khri brgyad): bka' stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das gang yang bcom ldan 'das kyis 'di skad du/ 'di la nyams ma rnyed do snyam stan las langs te 'gro na/ rab 'byor de yang byang chub sems dpa'
114b4(khri brgyad): sems dpa' chen pos bdud kyi las su rig par bya'o/ /zhes bka' stsal na bcom ldan 'das ci'i slad du 'di la nyams ma rnyed pa lags/ bcom ldan 'das kyis bka' stsal pa/ rab 'byor 'di ltar byang chub sems dpa' sems dpa' chen po sngon shes rab kyi pha
114b5(khri brgyad): rol tu phyin pa la ma spyad pa dang / sngon bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa la ma spyad pa dang / rab 'byor 'di ltar sngon sbyin pa'i pha rol tu phyin pa la ma spyad
114b6(khri brgyad): pas/ rab 'byor de'i phyir shes rab kyi pha rol tu phyin pa zab mo 'di bshad pa na nyams ma rnyed par stan las langs te 'gro bar 'gyur ro/ /rab 'byor gzhan yang byang chub sems dpa' sems dpa' chen po dag 'di snyam du bdag cag ni shes rab kyi pha rol tu phyin pa las lung
114b7(khri brgyad): ma bstan to snyam nas/ de dag sems ma dad cing stan las langs te 'gro na/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor gyis gsol pa/ bcom ldan 'das ci'i slad du shes rab kyi pha rol tu phyin pa
115a1(khri brgyad): las lung ma bstan pa dag stan las langs te mchi bar 'gyur lags/ bcom ldan 'das kyis bka' stsal pa/ rab 'byor byang chub sems dpa' sems dpa' chen po skyon med par ma zhugs pa rnams ni bla na med pa yang dag par rdzogs pa'i byang chub tu
115a2(khri brgyad): lung mi ston to/ /shes rab kyi pha rol tu phyin pa 'di las bdag gis ming ma smos so snyam nas dad pa mi 'thob na/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor gyis gsol pa/ bcom ldan 'das ci'i
115a3(khri brgyad): slad du shes rab kyi pha rol tu phyin pa zab mo 'di las byang chub sems dpa' sems dpa' chen po rnams kyi ming yongs su rjod pa ma mdzad lags/ bcom ldan 'das kyis bka' stsal pa/ rab 'byor de bzhin gshegs pa ni byang chub sems dpa' sems dpa' chen po lung
115a4(khri brgyad): ma bstan pa rnams kyi ming yongs su rjod pa mi mdzad de/ de dag ni bdag gis ming dang bdag gang du skyes pa'i grong ngam/ grong khyer ram/ grong rdal yang 'di las ma smos so snyam nas/ de shes rab kyi pha rol tu phyin pa mnyan par bya'o snyam du mi sems shing de 'khor de nas
115a5(khri brgyad): 'gro bar bya bar sems so/ /de ji lta ji ltar 'gro bar bya bar sems shing / 'gro ba'i sems bskyed pa ji snyed byung bar gyur pa de snyed kyi bskal pa yongs su 'dzin par 'gyur ro/ /des shes rab kyi pha rol tu phyin pa spangs nas/ des mdo sde gzhan gang dag rnam pa thams cad
115a6(khri brgyad): mkhyen pa nyid thob par byed pa ma yin pa de la rnal 'byor du bya ba dang / de dag kun chub par bya'o snyam du sems te/ de ltar na byang chub sems dpa' dang / rigs kyi bu dang rigs kyi bu mo de dag ni rnam pa thams cad mkhyen pa nyid kyi shing gi rtsa ba spangs te/ yal ga dang 'dab
115a7(khri brgyad): ma dang lo ma dag la dmigs par bya bar sems pas/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor gyis gsol pa/ bcom ldan 'das gang dag rnam pa thams cad mkhyen pa nyid thob par bgyid pa ma lags
115b1(khri brgyad): pa de dag kun chub par bgyi bar sems pa'i mdo sde dag gang lags/ bcom ldan 'das kyis bka' stsal pa/ rab 'byor gang dag nyan thos kyi theg pa pa dang ldan pa'i mdo sde rnams te/ gang la gnas na rigs kyi bu dang rigs kyi bu mo rnams kyis rgyun tu zhugs pa'i 'bras
115b2(khri brgyad): bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid 'thob par 'gyur ba 'di lta ste/ dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag
115b3(khri brgyad): dang / lam rnams dang / rnam par thar pa'i sgo stong pa nyid dang / mtshan ma med pa dang / smon pa med pa rnams so/ /rab 'byor de dag ni nyan thos kyi theg pa dang ldan pa'i mdo sde rnams te/ shes rab kyi pha rol tu phyin pa spangs nas/ rnam pa thams cad mkhyen pa nyid kyi
115b4(khri brgyad): ye shes 'thob par mi 'gyur ba de dag kun chub par bya bar sems pa yin no/ /de ci'i phyir zhe na/ rab 'byor byang chub sems dpa' sems dpa' chen po shes rab kyi pha rol tu phyin pa las nges par byung ba rnams ni 'jig rten pa dang 'jig rten las 'das pa'i chos rnams kyis nges par
115b5(khri brgyad): 'byung bar 'gyur la/ rab 'byor byang chub sems dpa' sems dpa' chen po rnams shes rab kyi pha rol tu phyin pa la slob pa na yang 'jig rten pa dang / 'jig rten las 'das pa'i chos rnams la slob pa'i phyir ro/ /rab 'byor 'di lta ste dper na khyi zhig gis jo bo'i drung nas zan gong
115b6(khri brgyad): bor la/ las mi las zan kham cig blang bar sems pa de bzhin du rab 'byor ma 'ongs pa'i dus na/ theg pa chen po pa'i rigs kyi bu dang rigs kyi bu mo dag shes rab kyi pha rol tu phyin pa zab mo 'di spangs nas/ nyan thos kyi theg pa dang ldan pa dang / rang sangs rgyas kyi
115b7(khri brgyad): theg pa dang ldan pa'i mdo sde dag kun chub par bya bar sems pa dag 'byung ste/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang ma 'ongs pa'i dus na byang chub sems dpa'i theg pa pa'i rigs kyi bu dang
116a1(khri brgyad): rigs kyi bu mo shes rab kyi pha rol tu phyin pa zab mo 'di spangs nas/ rnyed pa dang bkur sti'i phyir nyan thos kyi theg pa dang ldan pa dang / rang sangs rgyas kyi theg pa dang ldan pa'i mdo sde dag kun chub par bya bar sems pa dag 'byung ste/ rab 'byor de yang byang chub
116a2(khri brgyad): sems dpa' sems dpa' chen pos bdud kyi las su rig par bya'o/ /rab 'byor 'di lta ste dper na/ mi la la zhig glang po che 'dod par gyur la/ des glang po che rnyed nas yang glang po che'i rjes btsal bar sems na/ rab 'byor 'di ji snyam du sems/ mi de mkhas pa'i rang bzhin
116a3(khri brgyad): can zhig yin snyam 'am/ rab 'byor gyis gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor de bzhin du byang chub sems dpa'i theg pa pa'i rigs kyi bu'am rigs kyi bu mo gang dag gis shes rab kyi pha rol tu phyin pa zab mo 'di
116a4(khri brgyad): spangs nas/ mdo sde gang dag nyan thos kyi theg pa dang ldan pa dang / rang sangs rgyas kyi theg pa dang ldan pa de dag kun chub par bya bar sems pa de dag kyang de bzhin du rig par bya ste/ rab 'byor de yang byang chub sems dpa' sems dpa' chen pos bdud kyi las su rig par bya'o/ /
116a5(khri brgyad): rab 'byor gzhan yang 'di lta ste dper na/ mi zhig rgya mtsho chen po lta 'dod par gyur la/ des rgya mtsho chen po mthong nas/ ba lang gi rmig rjes kyi chu btsal bar sems shing / des ba lang gi rmig rjes kyi chu mthong nas/ 'di snyam du rgya mtsho chen po'i tshad kyang 'di tsam zhig
116a6(khri brgyad): yin nam snyam du sems na/ rab 'byor 'di ji snyam du sems/ mi de mkhas pa'i rang bzhin can yin snyam 'am/ rab 'byor gyis gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor de bzhin du theg pa chen po pa'i
116a7(khri brgyad): rigs kyi bu dang rigs kyi bu mo gang dag gis shes rab kyi pha rol tu phyin pa zab mo 'di thos sam rnyed nas de spangs te nyan thos dang / rang sangs rgyas kyi theg pa dang ldan pa'i mdo sde dag gzung bar sems pa de dag kyang de ltar rig par bya ste/ rab 'byor de yang byang chub sems dpa' sems
116b1(khri brgyad): dpa' chen pos bdud kyi las su rig par bya'o/ /rab 'byor 'di lta ste dper na/ shing mkhan nam/ shing mkhan gyi slob ma mkhas pa zhig khang rnam par rgyal byed kyi tshad tsam gyi khang shig rtsig 'dod par gyur la/ des nyi ma dang zla ba'i dkyil 'khor dag las
116b2(khri brgyad): tshad blang bar sems na/ rab 'byor 'di ji snyam du sems/ khang rnam par rgyal byed la dpyad nas/ rnam par rgyal byed dang mnyam pa'i khang rtsig par 'dod la/ nyi ma dang zla ba'i gzhal med khang gi dkyil 'khor dag las tshad len pa'i mi de mkhas pa'i rang
116b3(khri brgyad): bzhin can zhig yin snyama'am/ rab 'byor gyis gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor de bzhin du ma 'ongs pa'i dus na 'byung ba'i byang chub sems dpa'i theg pa pa'i rigs kyi bu dang rigs kyi bu mo gang la
116b4(khri brgyad): la dag gis shes rab kyi pha rol tu phyin pa zab mo 'di thos sam/ rnyed nas de spangs shing bor te/ nyan thos dang / rang sangs rgyas kyi theg pa dang ldan pa'i mdo sde dag las rnam pa thams cad mkhyen pa nyid btsal bar sems na/ rab 'byor 'di ji snyam du sems/ byang chub sems
116b5(khri brgyad): dpa'i theg pa pa'i rigs kyi bu dang rigs kyi bu mo de dag mkhas pa'i rang bzhin can yin snyam 'am/ rab 'byor gyis gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor de yang byang chub sems dpa' sems dpa' chen pos bdud kyi
116b6(khri brgyad): las su rig par bya'o/ /rab 'byor gzhan yang 'di lta ste dper na/ mi la la zhig 'khor los sgyur ba'i rgyal po lta 'dod par gyur la/ des mkhar gyi rgyal po mthong nas/ 'di snyam du 'khor los sgyur ba'i rgyal po'i kha dog dang / dbyibs kyang mkhar gyi rgyal po 'di ci 'dra
116b7(khri brgyad): ba de lta bu zhig yin no snyam nas de mkhar gyi rgyal po'i kha dog dang / dbyibs dang / cha lugs dang / mtshan ma dang / rtags dag bzung nas 'di skad du 'khor los sgyur ba'i rgyal po'i kha dog dang / dbyibs dang / cha lugs dang / mtshan ma dang / rtags kyi khyad par dag kyang
117a1(khri brgyad): 'di 'dra'o zhes zer na/ rab 'byor 'di ji snyam du sems/ mi de mkhas pa'i rang bzhin can yin snyam 'am/ rab 'byor gyis gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor de bzhin du ma 'ongs pa'i
117a2(khri brgyad): dus na 'byung ba'i theg pa chen po pa'i rigs kyi bu dang rigs kyi bu mo gang dag kha cig gis shes rab kyi pha rol tu phyin pa zab mo 'di thos sam rnyed nas de bor zhing spangs te/ nyan thos dang rang sangs rgyas kyi theg pa dang ldan pa'i mdo sde dag las rnam pa thams cad mkhyen pa nyid
117a3(khri brgyad): btsal zhing kun chub par bya'o snyam du sems na/ rab 'byor 'di ji snyam du sems/ theg pa chen po pa'i rigs kyi bu dang rigs kyi bu mo de dag mkhas pa'i rang bzhin can yin snyam 'am/ rab 'byor gyis gsol pa/ bcom ldan 'das de ni ma lags so/ /bcom ldan
117a4(khri brgyad): 'das kyis bka' stsal pa/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang rigs kyi bu dang rigs kyi bu mo gang dag shes rab kyi pha rol tu phyin pa zab mo 'di yi ger 'dri ba na/ de dag rnam
117a5(khri brgyad): par g.yengs shing 'dri bar 'gyur ba spobs pa mang du 'byung ste/ 'di lta ste gzugs la spobs pa dang / sgra dang dri dang ro dang reg bya dang chos la spobs pa dang / sbyin pa'i pha rol tu phyin pa la spobs pa dang / tshul khrims dang / bzod pa dang / brtson 'grus dang / bsam
117a6(khri brgyad): gtan dang / shes rab kyi pha rol tu phyin pa la spobs pa dang / 'dod pa'i khams dang / gzugs kyi khams dang / gzugs med pa'i khams la spobs pa dang / lung nod pa dang kha ton bya ba la spobs pa dang / zhal ta bya ba la spobs pa dang / dran pa nye bar gzhag
117a7(khri brgyad): pa la spobs pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam la spobs pa dang / bsam gtan dang / rnam par thar pa dang / ting nge 'dzin dang / snyoms par 'jug pa thams cad la spobs pa
117b1(khri brgyad): dang / nang stong pa nyid la spobs pa dang / dngos po med pa'i ngo bo nyid stong pa nyid kyi bar la spobs pa dang / stobs la spobs pa dang / mi 'jigs pa dang / so so yang dag par rig pa dang / sangs rgyas kyi chos ma 'dres pa la spobs pa dang / bla na med pa yang dag par
117b2(khri brgyad): rdzogs pa'i byang chub kyi bar la spobs pa dag skye bar 'gyur ro/ /de ci'i phyir zhe na/ rab 'byor shes rab kyi pha rol tu phyin pa ni spobs pa med pa yin la/ rab 'byor shes rab kyi pha rol tu phyin pa ni bsam gyis mi khyab pa dang / rab 'byor shes rab kyi pha rol tu phyin pa ni skye
117b3(khri brgyad): ba med cing 'gag pa med pa dang / rab 'byor shes rab kyi pha rol tu phyin pa ni kun nas nyon mongs pa med cing rnam par byang ba med pa dang / rab 'byor shes rab kyi pha rol tu phyin pa ni rnam par g.yeng ba med pa dang / rab 'byor shes rab kyi pha rol tu phyin pa ni brjod du med pa dang /
117b4(khri brgyad): rab 'byor shes rab kyi pha rol tu phyin pa ni smrar med pa dang / rab 'byor shes rab kyi pha rol tu phyin pa ni rab tu brjod du med pa dang / rab 'byor shes rab kyi pha rol tu phyin pa ni dmigs su med pa yin pa'i phyir ro/ /de ci'i phyir zhe na/ rab 'byor 'di ltar shes rab kyi pha rol tu
117b5(khri brgyad): phyin pa zab mo 'di la ni chos de dag thams cad yod pa ma yin pa'i phyir ro/ /rab 'byor gal te byang chub sems dpa'i theg pa pa'i rigs kyi bu 'am rigs kyi bu mo shes rab kyi pha rol tu phyin pa zab mo 'di yi ger 'dri ba na/ chos de dag la rnam par g.yeng bar byed na/ rab 'byor de
117b6(khri brgyad): yang byang chub sems dpa' sems dpa' chen pos bdud kyi las su rig par bya'o/ /rab 'byor gyis gsol pa/ bcom ldan 'das shes rab kyi pha rol tu phyin pa yi ger bri bar rngo thogs lags sam/ bcom ldan 'das kyis bka' stsal pa/ rab 'byor de ni mi nus so/ /
117b7(khri brgyad): de ci'i phyir zhe na/ rab 'byor shes rab kyi pha rol tu phyin pa ni rang bzhin med pa yin la/ bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i
118a1(khri brgyad): pha rol tu phyin pa ni rang bzhin med pa yin zhing / stong pa nyid thams cad dang / byang chub kyi phyogs kyi chos sum cu rtsa bdun dang / stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres
118a2(khri brgyad): pa bco brgyad kyang rang bzhin med pa yin la/ rnam pa thams cad mkhyen pa nyid kyang rang bzhin med pa yin te/ gang la rang bzhin med pa de ni dngos po med pa yin la/ gang la dngos po med pa de ni shes rab kyi pha rol tu phyin pa yin pas na/ dngos po med pas dngos po med
118a3(khri brgyad): pa bri bar mi nus pa'i phyir ro/ /rab 'byor gal te theg pa chen po pa'i rigs kyi bu dang rigs kyi bu mo gang la la dag gis shes rab kyi pha rol tu phyin pa zab mo 'di dngos po med ces bya bar 'du shes na/ rab 'byor de yang de dag gis bdud kyi las su rig par bya'o/ /rab
118a4(khri brgyad): 'byor gyis gsol pa/ bcom ldan 'das theg pa chen po pa'i rigs kyi bu dang rigs kyi bu mo gang la la dag gis shes rab kyi pha rol tu phyin pa zab mo 'di yi ge 'bru dag gis yi ger bris nas/ shes rab kyi pha rol tu phyin pa zab mo 'di bdag gis bris so snyam du sems na/ de shes
118a5(khri brgyad): rab kyi pha rol tu phyin pa zab mo 'di la yi ge rnams su mngon par zhen pa lags pas/ bcom ldan 'das de yang de dag gis bdud kyi las su rig par bgyi lags so/ /de ci'i slad du zhe na/ bcom ldan 'das shes rab kyi pha rol tu phyin pa ni yi ge ma mchis pa lags la/ bsam
118a6(khri brgyad): gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa yang yi ge ma mchis pa dang / sbyin pa'i pha rol tu phyin pa yang yi ge ma mchis pa dang / bcom ldan 'das gzugs kyang yi ge ma
118a7(khri brgyad): mchis pa dang / tshor ba dang / 'du shes dang / 'du byed rnams dang / rnam par shes pa yang yi ge ma mchis pa dang / bcom ldan 'das khams rnams kyang yi ge ma mchis pa dang / skye mched rnams kyang yi ge ma mchis pa dang / rnam par thar pa rnams kyang yi ge ma
118b1(khri brgyad): mchis pa dang / byang chub kyi phyogs kyi chos sum cu rtsa bdun yang yi ge ma mchis pa dang / stobs rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa bco brgyad kyang yi ge ma mchis pa dang / rnam pa thams cad
118b2(khri brgyad): mkhyen pa nyid kyang yi ge ma mchis pa'i slad du'o/ /bcom ldan 'das gal te theg pa chen po pa'i rigs kyi bu'am rigs kyi bu mo shes rab kyi pha rol tu phyin pa ni yi ge ma mchis pa lags so snyam du mngon par zhen pa dang / de bzhin du bsam gtan gyi pha rol tu phyin pa dang /
118b3(khri brgyad): brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa ni yi ge ma mchis pa lags so snyam du mngon par zhen pa dang / de bzhin du byang chub kyi phyogs kyi chos sum cu rtsa bdun
118b4(khri brgyad): dang / rnam par thar pa'i sgo rnams dang / stobs rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa bco brgyad kyang yi ge ma mchis pa lags so snyam du mngon par zhen pa dang / bcom ldan 'das
118b5(khri brgyad): gal te byang chub sems dpa' sems dpa' chen po 'di snyam du rnam pa thams cad mkhyen pa nyid kyang yi ge ma mchis pa lags so snyam du mngon par zhen na/ bcom ldan 'das de yang bdud kyi las su rig par bgyi'o/ /bcom ldan 'das kyis bka' stsal pa/ rab 'byor de de
118b6(khri brgyad): bzhin no/ /de de bzhin te/ de yang bdud kyi las su rig par bya ba yin no/ /rab 'byor gzhan yang byang chub sems dpa' dang / theg pa chen po pa'i rigs kyi bu dang rigs kyi bu mo de dag shes rab kyi pha rol tu phyin pa zab mo 'di yi ger 'dri ba na/ ljongs kyi rnam par rtog pa
118b7(khri brgyad): kun tu 'byung bar 'gyur na/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang theg pa chen po pa'i rigs kyi bu dang rigs kyi bu mo dag shes rab kyi pha rol tu phyin pa zab mo 'di yi ger 'dri ba na/ grong yid la byed
119a1(khri brgyad): pa dang / grong khyer yid la byed pa dang / rgyal po'i pho brang yid la byed pa dang / yul yid la byed pa dang / bla ma dang mkhan po yid la byed pa dang / pha ma dang phu nu dang / sring mo dang nye du dang snag gi gnyen mtshams dang ldan pa'i yid la byed pa dag dang / rkun
119a2(khri brgyad): po yid la byed pa dang / gdol pa dang ldan pa yid la byed pa dag dang / 'jig rten dang ldan pa dang / smad 'tshong ma dang ldan pa'i rnam par rtog pa yid la byed pa 'di dag dang / yid la byed pa gzhan dag 'byung bar 'gyur na/ shes rab kyi pha rol tu phyin pa zab mo 'di lung
119a3(khri brgyad): nod pa dang / kha ton du byed pa dang / tshul bzhin du yid la byed pa na/ bdud sdig can bar chad dang rnam par g.yeng ba dag nye bar sgrub par 'gyur bas na/ rab 'byor de dag kyang byang chub sems dpa' sems dpa' chen pos bdud kyi las su rig par bya'o/ /rab 'byor gzhan
119a4(khri brgyad): yang byang chub sems dpa'i theg pa pa'i rigs kyi bu dang rigs kyi bu mo dag shes rab kyi pha rol tu phyin pa zab mo 'di yi ger 'dri ba'i tshe/ rnyed pa dang bkur sti dang tshigs su bcad pa dag dang / gos dang zas dang mal cha dang stan dang nad kyi gsos sman dang / yo byad dag 'byung
119a5(khri brgyad): bar 'gyur zhing / byang chub sems dpa' dang rigs kyi bu dang rigs kyi bu mo dag de'i ro myong bar byed la/ shes rab kyi pha rol tu phyin pa zab mo 'di yi ger 'dri bar byed/ lung nod par byed/ kha ton du byed/ tshul bzhin du yid la byed na/ rab 'byor de yang byang chub sems dpa'
119a6(khri brgyad): sems dpa' chen pos bdud kyi las su rig par bya'o/ /rab 'byor gzhan yang byang chub sems dpa' sems dpa' chen po dag shes rab kyi pha rol tu phyin pa zab mo 'di yi ger 'dri ba dang / lung nod pa dang kha ton du byed pa dang / tshul bzhin du yid la byed pa'i tshe/ bdud
119a7(khri brgyad): sdig can mdo sde zab mo dag nye bar sgrub par byed na/ de la byang chub sems dpa' thabs la mkhas pa dag gis bdud kyis nye bar bsgrubs pa'i mdo sde zab mo de dag la dga' ba bskyed par mi bya'o/ /de ci'i phyir zhe na/ rab 'byor mdo sde de dag ni rnam pa thams cad mkhyen pa
119b1(khri brgyad): nyid thob par byed pa ma yin pa'i phyir ro/ /rab 'byor de la byang chub sems dpa' sems dpa' chen po thabs la mi mkhas pa dag ni shes rab kyi pha rol tu phyin pa zab mo 'di thos nas spong bar 'gyur te/ de la ngas byang chub sems dpa' sems dpa' chen po rnams la thabs
119b2(khri brgyad): mkhas pa yang rgya cher bstan te/ shes rab kyi pha rol tu phyin pa zab mo 'di nyid las kyang thabs la mkhas pa dag rgya cher btsal bar bya'o/ /rab 'byor theg pa chen po pa'i rigs kyi bu dang rigs kyi bu mo shes rab kyi pha rol tu phyin pa zab mo 'di spangs nas/ nyan thos dang
119b3(khri brgyad): rang sangs rgyas kyi theg pa dang ldan pa'i mdo sde dag las thabs la mkhas pa btsal bar sems na/ rab 'byor de yang byang chub sems dpa' sems dpa' chen pos bdud kyi las su rig par bya'o/ /shes rab kyi pha rol tu phyin pa khri brgyad stong pa las bdud kyi le'u zhes bya ste
119b4(khri brgyad): bzhi bcu pa'o/ / //rab 'byor gzhan yang chos nyan pa ni shes rab kyi pha rol tu phyin pa yi ger 'dri ba dang / gzung ba dang / lung nod pa dang / kha ton du bya ba dang / klag par 'dun la chos smra ba ni snyom las byed par gyur na/ rab 'byor de yang byang chub
119b5(khri brgyad): sems dpa' sems dpa' chen pos bdud kyi las su rig par bya'o/ /rab 'byor gzhan yang chos smra ba ni shes rab kyi pha rol tu phyin pa zab mo 'di yi ger bri ba dang / gzung ba dang / lung dbog pa dang / kha ton du bya ba la snyom las med par gyur la/ chos nyan pa ni yul gzhan
119b6(khri brgyad): du song bar gyur na rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang chos nyan pa ni shes rab kyi pha rol tu phyin pa yi ger bri bar 'dod/ lung nod par 'dod kha ton du bya bar 'dod la/ chos smra ba ni yul gzhan du song
119b7(khri brgyad): bar gyur na/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang chos smra ba ni rnyed pa dang / bkur sti dang / tshigs su bcad pa la gdu zhing gos dang / zas dang / mal cha dang / stan dang / na ba'i gsos
120a1(khri brgyad): sman dang / yo byad la chags la/ chos nyan pa ni 'dod pa chung zhing chog shes pa dang / brtson 'grus brtsams pa dang / dran pa nye bar gnas pa dang mnyam par gzhag pa dang / sems rtse gcig pa dang shes rab dang ldan par gyur na/ rab 'byor de yang
120a2(khri brgyad): shes rab kyi pha rol tu phyin pa'i tshogs pa dang mi ldan par 'gyur te/ byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang chos smra ba ni 'dod pa chung ba dang / chog shes pa dang / rab tu dben pa dang / brtson 'grus brtsams
120a3(khri brgyad): pa dang / dran pa nye bar gnas pa dang mnyam par gzhag pa dang / sems rtse gcig pa dang / shes rab dang ldan par gyur la/ chos nyan pa ni 'dod pa med pa dang / sdig pa 'dod pa dang / rnyed pa dang / bkur sti dang / tshigs su bcad pa la gdu zhing / gos dang /
120a4(khri brgyad): zas dang / mal cha dang / stan dang / na ba'i gsos sman dang / yo byad la gdu bar gyur na/ rab 'byor de yang shes rab kyi pha rol tu phyin pa zab mo 'di yi ger bri ba dang / lung dbog pa dang / kha ton du bya ba dang / tshul bzhin du yid la bya ba'i tshogs pa dang mi ldan par 'gyur te/
120a5(khri brgyad): byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang chos smra ba ni dgon pa pa dang / bsod snyoms pa dang / phyag dar khrod pa dang / zas phyis mi len pa dang / stan gcig pa dang / ci rnyed pas chog pa'i bsod snyoms pa dang / dur khrod pa dang / bla gab med
120a6(khri brgyad): pa dang / shing drung pa dang / cog bu pa dang / gzhi ji bzhin pa dang / chos gos gsum par gyur la/ chos nyan pa ni dgon pa pa dang / chos gos gsum pa'i bar dag la ma mos par gyur na/ rab 'byor de yang shes rab kyi pha rol tu phyin pa zab mo 'di yi ger bri ba dang / lung dbog pa dang kha ton du bya ba'i tshogs pa
120a7(khri brgyad): dang mi ldan par 'gyur te/ byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang chos nyan pa ni dgon pa pa dang / chos gos gsum pa'i bar dag tu gyur la/ chos smra ba ni dgon pa pa dang / chos gos gsum pa'i bar dag
120b1(khri brgyad): tu ma gyur na/ rab 'byor de yang shes rab kyi pha rol tu phyin pa zab mo 'di yi ger bri ba dang / lung nod pa dang / kha ton du bya ba dang / tshul bzhin du yid la bya ba'i bar gyi tshogs pa dang mi ldan par 'gyur te/ byang chub sems dpa' sems dpa' chen pos bdud kyi las su rig
120b2(khri brgyad): par bya'o/ /rab 'byor gzhan yang chos nyan pa ni dad cing dge ba'i chos rnams dang shes rab kyi pha rol tu phyin pa zab mo 'di yi ger 'dri bar 'dod pa dang / 'dzin par 'dod pa dang / lung nod par 'dod pa dang / kha ton byed par 'dod par gyur la chos smra ba ni ma dad cing /
120b3(khri brgyad): mi dge ba'i chos rnams 'dod pa dang / shes rab kyi pha rol tu phyin pa zab mo 'di yi ger 'dri ba dang / sbyin par mi 'dod la don gyi tshogs 'dzin par mi 'dod na/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor
120b4(khri brgyad): gzhan yang chos smra ba ni bdog pa thams cad yongs su gtong zhing sems la 'dzin pa med par gyur la/ chos nyan pa ni ser sna can du gyur cing 'dod pa che ba dang / sdig pa 'dod pa dang / rnyed pa dang / bkur sti dang / tshigs su bcad pa la gdu ba dang / gos dang / zas
120b5(khri brgyad): dang / mal cha dang / stan dang / na ba'i gsos sman dang / yo byad la gdu bar gyur na/ rab 'byor de yang shes rab kyi pha rol tu phyin pa zab mo 'di yi ger bri ba dang / lung dbog pa dang / kha ton du bya ba dang / tshul bzhin du yid la bya ba'i bar gyi tshogs pa dang mi ldan par
120b6(khri brgyad): 'gyur te/ byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang chos nyan pa ni bdog pa thams cad yongs su gtong zhing / sems la 'dzin pa med par gyur la/ chos smra ba ni ser sna can dang / 'jungs par gyur na/ rab
120b7(khri brgyad): 'byor de yang shes rab kyi pha rol tu phyin pa zab mo 'di yi ger bri ba dang / lung nod pa dang / kha ton du bya ba dang / tshul bzhin du yid la bya ba'i bar dag gi tshogs pa dang mi ldan par 'gyur te/ byang chub sems dpa' sems dpa' chen pos bdud kyi las su rig par bya'o/ /rab
121a1(khri brgyad): 'byor gzhan yang chos nyan pa ni chos smra ba la gos dang / zas dang / mal cha dang / stan dang / na ba'i gsos sman dang / yo byad dag yongs su gtong bar 'dod la/ chos smra ba ni len par mi 'dod par gyur na/ rab 'byor de yang shes rab kyi pha rol tu
121a2(khri brgyad): phyin pa zab mo 'di yi ger bri ba dang / kha ton du bya ba dang / tshul bzhin du yid la bya ba'i bar dag gis tshogs pa dang mi ldan par 'gyur te/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang chos smra ba ni
121a3(khri brgyad): mgo smos pas go ba yin la/ chos nyan pa ni bkri dgos pa dang / rnam par spros pas go ba dang tshig lhur len pa yin na/ rab 'byor de yang shes rab kyi pha rol tu phyin pa zab mo 'di yi ger bri ba dang / lung dbog pa dang / kha ton du bya ba dang / tshul bzhin du yid la bya
121a4(khri brgyad): ba'i bar dag gi tshogs pa dang mi ldan par 'gyur te/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang chos nyan pa ni mgo smos pas go ba yin la/ chos smra ba ni bkri dgos pa dang / rnam par spros
121a5(khri brgyad): pas go ba dang / tshig lhur len pa yin na/ rab 'byor de yang shes rab kyi pha rol tu phyin pa zab mo 'di yi ger bri ba dang / lung nod pa dang / kha ton du bya ba dang / tshul bzhin du yid la bya ba'i tshogs pa dang mi ldan par 'gyur te/ rab 'byor de yang byang chub sems
121a6(khri brgyad): dpa' sems dpa' chen pos bdud kyi las su rig par bya'o/ /rab 'byor gzhan yang chos smra ba ni mdo'i sde dang / dbyangs kyis bsnyad pa'i sde dang / lung bstan pa'i sde dang / tshigs su bcad pa'i sde dang / ched du brjod pa'i sde dang / rtogs pa brjod pa'i sde dang /
121a7(khri brgyad): gleng gzhi'i sde dang / de lta bu byung ba'i sde dang / skyes pa'i rabs kyi sde dang / shin tu rgyas pa'i sde dang / rmad du byung ba'i chos kyi sde dang / gtan la bab par bstan pa'i sde'i chos rnams kyi khyad par shes pa yin la/ chos nyan pa ni mdo'i sde dang / dbyangs kyis bsnyad
121b1(khri brgyad): pa'i sde dang / lung bstan pa'i sde dang / tshigs su bcad pa'i sde dang / ched du brjod pa'i sde dang / rtogs pa brjod pa'i sde dang / de lta bu byung ba'i sde dang / skyes pa'i rabs kyi sde dang / gleng gzhi'i sde dang / shin tu rgyas pa'i sde dang / rmad du byung ba'i chos kyi sde dang / gtan la
121b2(khri brgyad): bab par bstan pa'i sde'i chos rnams kyi khyad par mi shes na/ rab 'byor de yang shes rab kyi pha rol tu phyin pa zab mo 'di yi ger bri ba dang / lung dbog pa dang / kha ton du bya ba dang / tshul bzhin du yid la bya ba'i tshogs pa dang mi ldan par 'gyur te/ rab 'byor de yang byang chub sems
121b3(khri brgyad): dpa' sems dpa' chen pos bdud kyi las su rig par bya'o/ /rab 'byor gzhan yang chos smra ba ni pha rol tu phyin pa drug dang ldan par gyur la chos nyan pa ni pha rol tu phyin pa drug dang mi ldan par gyur na/ rab 'byor de yang shes rab kyi pha rol tu phyin pa zab mo 'di yi ger bri ba dang / klag
121b4(khri brgyad): pa dang / kha ton du bya ba dang / tshul bzhin du yid la bya ba'i tshogs pa dang mi ldan par 'gyur te/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang chos nyan pa ni pha rol tu phyin pa drug dang ldan par gyur la/
121b5(khri brgyad): chos smra ba ni mi ldan par gyur na/ rab 'byor de yang shes rab kyi pha rol tu phyin pa zab mo 'di yi ger bri ba dang / tshul bzhin du yid la bya ba'i bar dag gi tshogs pa dang mi ldan par 'gyur te/ rab 'byor de yang byang chub sems dpa' sems dpa' chen pos bdud kyi las su rig
121b6(khri brgyad): par bya'o/ /rab 'byor gzhan yang chos smra ba ni pha rol tu phyin pa drug la thabs la mkhas pa yin la/ chos nyan pa ni thabs la mkhas pa ma yin na/ rab 'byor de yang shes rab kyi pha rol tu phyin pa zab mo 'di yi ger bri ba dang / klag pa dang / tshul bzhin du yid la bya
121b7(khri brgyad): ba'i bar dag gi tshogs pa dang mi ldan par 'gyur te/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang chos nyan pa ni pha rol tu phyin pa drug la thabs la mkhas pa yin la/ chos smra ba ni thabs
122a1(khri brgyad): la mkhas pa ma yin na/ rab 'byor de yang shes rab kyi pha rol tu phyin pa zab mo 'di yi ger bri ba dang / tshul bzhin du yid la bya ba'i bar gyi tshogs pa dang mi ldan par 'gyur te/ rab 'byor de yang byang chub sems dpa' sems dpa' chen pos bdud kyi
122a2(khri brgyad): las su rig par bya'o/ /rab 'byor gzhan yang chos smra ba ni gzungs thob par gyur la/ chos nyan pa ni gzungs thob par ma gyur na/ rab 'byor de yang shes rab kyi pha rol tu phyin pa zab mo 'di yi ger bri ba dang / tshul bzhin du yid la bya ba'i bar gyi tshogs pa dang mi ldan
122a3(khri brgyad): par 'gyur te/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang chos smra ba ni yi ger bri bar 'dod cing / tshul bzhin du yid la bya ba'i bar du 'dod la/ chos nyan pa ni yi ger bri bar mi 'dod/
122a4(khri brgyad): tshul bzhin du yid la bya ba'i bar du mi 'dod na/ rab 'byor de yang shes rab kyi pha rol tu phyin pa zab mo 'di yi ger bri ba dang / klag pa dang / bsgom par bya ba'i bar gyi tshogs pa dang mi ldan par 'gyur te/ rab 'byor de yang byang chub sems dpa' sems dpa' chen pos
122a5(khri brgyad): bdud kyi las su rig par bya'o/ /rab 'byor gzhan yang chos nyan pa ni yi ger bri bar 'dod cing / tshul bzhin du yid la bya ba'i bar du 'dod la/ chos smra ba ni yi ger 'dri bar mi 'dod/ tshul bzhin du yid la bya ba'i bar du mi 'dod na/ rab 'byor de yang shes rab kyi
122a6(khri brgyad): pha rol tu phyin pa zab mo 'di yi ger bri ba dang / bsgom pa'i bar gyi tshogs pa dang mi ldan par 'gyur te/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang chos smra ba ni 'dod pa la 'dun pa dang /
122a7(khri brgyad): gnod sems dang / rmugs pa dang / gnyid dang / rgod pa dang / 'gyod pa dang / the tshom dang bral bar gyur la/ chos nyan pa ni 'dod pa la 'dun pa dang / gnod sems dang / rmugs pa dang / gnyid dang / rgod pa dang / 'gyod pa dang / the tshom dang bral bar ma gyur na/
122b1(khri brgyad): rab 'byor de yang shes rab kyi pha rol tu phyin pa zab mo 'di yi ger bri ba dang / bsgom par 'dod pa'i bar gyi tshogs pa dang mi ldan par 'gyur te/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang chos nyan
122b2(khri brgyad): pa ni 'dod pa la 'dun pa dang / gnod sems dang / rmugs pa dang / gnyid dang / rgod pa dang / 'gyod pa dang / the tshom dang bral bar gyur la/ chos smra ba ni sgrib pa dang bral bar ma gyur na/ rab 'byor de yang shes rab kyi pha rol tu phyin pa zab mo 'di yi ger bri ba dang /
122b3(khri brgyad): bsgom pa'i bar gyi tshogs pa dang mi ldan par 'gyur te/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang shes rab kyi pha rol tu phyin pa zab mo 'di yi ger 'dri ba dang / bsgom pa'i bar du byed pa na/
122b4(khri brgyad): der la la zhig 'ongs nas sems can dmyal ba rnams kyi bsngags pa ma yin pa brjod pa dang / dud 'gro'i skye gnas dang / gshin rje'i 'jig rten dang / rnams kyi bsngags pa ma yin pa rjod par byed cing sems can dmyal ba rnams ni 'di ltar sdug bsngal ba'o/ /
122b5(khri brgyad): dud 'gro'i skye gnas rnams ni 'di ltar sdug bsngal ba'o/ /kyi yul ni 'di ltar sdug bsngal ba yin pas/ khyod kyis 'di nyid du sdug bsngal mthar phyin par gyis shig /bla na med pa yang dag par rdzogs pa'i byang chub mngon par rdzogs par sangs rgyas pas kyang
122b6(khri brgyad): khyod la ci zhig bya zhes zer na/ rab 'byor de yang shes rab kyi pha rol tu phyin pa zab mo 'di yi ger bri ba dang / bsgom pa'i bar gyi tshogs pa dang mi ldan par 'gyur te/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor
122b7(khri brgyad): gzhan yang shes rab kyi pha rol tu phyin pa zab mo 'di yi ger 'dri ba dang / bsgom pa'i bar du byed pa na/ der la la zhig 'ongs nas/ rgyal chen bzhi'i ris kyi lha rnams kyi bsngags pa rjod par byed pa dang / 'du shes med 'du shes med min skye mched du nye bar 'gro ba'i bar gyi lha
123a1(khri brgyad): rnams kyi bsngags pa rjod par byed cing / 'dod pa'i khams ni 'dod pa'i longs spyod rnams kyis 'di ltar skyed do/ /gzugs kyi khams ni bsam gtan dang snyoms par 'jug pa rnams kyis 'di ltar bde'o/ /gzugs med pa'i khams ni zhi ba dang / snyoms
123a2(khri brgyad): par 'jug pa rnams kyis 'di ltar bde ste/ de dag thams cad kyang mi rtag pa/ sdug bsngal ba bdag gi ba med pa/ rnam par 'gyur ba'i chos can zad pa'i chos can/ 'dod chags dang bral ba'i chos can/ 'gog pa'i chos can yin pas/ khyod kyis 'di nyid du rgyun du
123a3(khri brgyad): zhugs pa'i 'bras bu thob par gyis shig / lan cig phyir 'ong ba'i 'bras bu'am/ phyir mi 'ong ba'i 'bras bu'am/ dgra bcom pa nyid dam/ rang byang chub thob par gyis shig /yun ring por 'khor ba na 'khor bar gyur ta re zhes zer na/ rab 'byor de yang byang chub sems
123a4(khri brgyad): dpa' sems dpa' chen pos bdud kyi las su rig par bya'o/ /rab 'byor gzhan yang chos smra ba ni gcig pu gnyis su med par gyur cing / rang gis byed pa yin la/ chos nyan pa ni 'khor dang lhan cig tu spyod pa yin na/ rab 'byor de yang shes rab kyi pha rol tu phyin pa
123a5(khri brgyad): zab mo 'di yi ger bri ba dang / klag pa dang / kha ton du bya ba dang / bsgom pa'i tshogs pa dang mi ldan par 'gyur te/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang chos nyan pa ni gcig pu gnyis su
123a6(khri brgyad): med par gyur cing / rang gis byed pa yin la/ chos smra ba ni 'khor dang lhan cig tu spyod par gyur na/ rab 'byor de yang shes rab kyi pha rol tu phyin pa zab mo 'di yi ger bri ba dang / lung nod pa dang / kha ton du bya ba dang / tshul bzhin du yid la bya ba'i tshogs pa dang mi
123a7(khri brgyad): ldan par 'gyur te/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang chos smra ba ni 'di skad du gang dag nga'i phyi bzhin du 'brang ba de la ngas shes rab kyi pha rol tu phyin pa 'di yi ger bri ba dang / tshul bzhin
123b1(khri brgyad): du yid la bya ba'i bar dag sbyin par bya'o zhes zer la/ chos nyan pa ni phyi bzhin 'brang bar mi 'gyur na/ rab 'byor de yang shes rab kyi pha rol tu phyin pa zab mo 'di yi ger bri ba dang / bsgom par bya ba'i bar gyi tshogs pa dang mi ldan par 'gyur te/ rab 'byor de yang byang chub sems
123b2(khri brgyad): dpa' sems dpa' chen pos bdud kyi las su rig par bya'o/ /rab 'byor gzhan yang chos nyan pa ni chos smra ba'i phyi bzhin 'brang bar 'dod la/ chos smra ba ni phyi bzhin 'brang ba'i skabs 'byed par mi byed na/ rab 'byor de yang shes rab kyi pha rol tu phyin pa zab mo 'di yi ger bri
123b3(khri brgyad): ba dang / bshad pa dang / bsgom pa'i bar gyi tshogs pa dang mi ldan par 'gyur te/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang chos smra ba ni zang zing cung zad tsam gyi phyir shes rab kyi pha rol tu phyin
123b4(khri brgyad): pa zab mo 'di sbyin pa dang / yi ger bri ba dang / lung dbog pa dang / kha ton du bya ba dang / bsgom pa'i bar du byed par 'dod par gyur la/ chos nyan pa ni zang zing cung zad tsam gyi phyir 'gro 'dod par mi 'gyur na/ rab 'byor de yang shes rab kyi pha rol tu phyin pa zab mo 'di
123b5(khri brgyad): yi ger bri ba dang / lung nod pa dang / kha ton du bya ba dang / tshul bzhin du yid la bya ba dang / bsgom par bya ba'i tshogs pa dang mi ldan par 'gyur te/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan
123b6(khri brgyad): yang chos smra ba ni yul gang du srog gi bar chad 'byung bar 'gyur ba'i yul der 'gro 'dod par gyur la/ chos nyan pa ni der 'gro bar mi 'dod na/ rab 'byor de yang shes rab kyi pha rol tu phyin pa zab mo 'di yi ger bri ba dang / bsgom par bya ba'i bar gyi tshogs pa dang mi ldan
123b7(khri brgyad): par 'gyur te/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang chos nyan pa ni gang du srog gi bar chad 'byung bar 'gyur ba'i phyogs der 'gro 'dod par gyur la/ chos smra ba ni der 'gro bar mi 'dod na/
124a1(khri brgyad): rab 'byor de yang shes rab kyi pha rol tu phyin pa zab mo 'di yi ger bri ba dang / bsgom par bya ba'i bar gyi tshogs pa dang mi ldan par 'gyur te/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor
124a2(khri brgyad): gzhan yang chos nyan pa ni gang na kha zas dkon pa dang / chu dkon pa der 'gro bar 'dod la chos smra ba ni der 'gro bar mi 'dod na/ rab 'byor de yang shes rab kyi pha rol tu phyin pa zab mo 'di yi ger bri ba dang / bsgom par bya ba'i bar dag gi tshogs pa dang mi ldan par 'gyur te/
124a3(khri brgyad): rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang chos smra ba ni gang na kha zas mod pa dang / chu mod pa der 'gro bar 'dod la/ chos nyan pa yang rjes su 'brang bar gyur na/ des de la 'di skad du rigs kyi bu
124a4(khri brgyad): khyod zang zing gi don du song ste ci rung / re shig bsam pa legs par soms shig /zas thob pa dang ma thob pas phyis 'gyod par gyur ta re zhes zer na/ chos smra ba des thabs phra mos chos spangs par gyur pas/ de yang yi chad nas 'di snyam du 'di ni spang bar bya ba'i mtshan ma
124a5(khri brgyad): yin gyi/ sbyin par 'dod pa'i mtshan ma ni ma yin no snyam du shes na/ rab 'byor de yang shes rab kyi pha rol tu phyin pa zab mo 'di yi ger bri ba dang / bsgom par bya ba'i bar gyi tshogs pa dang mi ldan par 'gyur te/ rab 'byor de yang byang chub sems dpa' sems dpa' chen pos bdud
124a6(khri brgyad): kyi las su rig par bya'o/ /rab 'byor gzhan yang dge slong chos smra ba ni/ gang na chos rkun gyis 'jigs pa dang / gdol pas 'jigs pa dang / rngon pas 'jigs pa dang / gcan gzan khro bos 'jigs pa dang / sbrul gdug pas 'jigs pa dang / dgon pa dang /
124a7(khri brgyad): 'brog dgon pa dang / gcong rong gis 'jigs pa yod pa der 'gro bar 'dod la/ chos nyan pa dag kyang shes rab kyi pha rol tu phyin pa zab mo 'di nyan par 'dod nas chos smra ba'i rjes su 'brang ba na/ dge slong chos smra ba de dag la 'di skad du rigs kyi bu khyed cag gang na chom rkun
124b1(khri brgyad): gyis 'jigs pa dang / 'brog dgon pa dang / dgon pas 'jigs pa yod pa der song ste/ ci rung zhes smra zhing de yang dge slong chos smra ba de shes rab kyi pha rol tu phyin pa zab mo 'di 'chang bar mi 'dod pa dang / yi ger 'dri bar mi 'dod pa dang / lung dbog pa mi 'dod pa dang /
124b2(khri brgyad): nyan du gzhug par mi 'dod pa dang / sgom du gzhug par mi 'dod pa'i phyir te/ de dag gis dge slong chos smra ba las de skad thos nas/ yi chad pa'i tshul gyis gang du dge slong chos smra ba de 'gro bar 'gyur ba der de dag 'gro bar mi 'gyur na/ rab 'byor de yang shes rab kyi pha rol
124b3(khri brgyad): tu phyin pa zab mo 'di yi ger bri ba dang / bsgom par bya ba'i bar gyi tshogs pa dang mi ldan par 'gyur te/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang dge slong chos smra ba slongs mo ster ba'i khyim la
124b4(khri brgyad): gdu bar gyur nas/ de slongs mo ster ba'i khyim la gdu ba des na/ yang dang yang du de dag gis khyim blta bar sems shing / de yang dang yang du blta bar sems pa des chos nyan pa rnams spong zhing / tshe dang ldan pa dag kho bo ni slongs mo ster ba'i khyim dag lta zhing der 'gro dgos
124b5(khri brgyad): pa zhig yod do zhes zer zhing chos nyan pa de dag spong bar byed la/ de dag kyang spangs pas phyir ldog par 'gyur na/ rab 'byor de yang shes rab kyi pha rol tu phyin pa zab mo 'di yi ger bri ba dang / bsgom par bya ba'i bar gyi tshogs pa dang mi ldan par 'gyur te/ rab 'byor de yang
124b6(khri brgyad): byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang bdud sdig can dge slong gi cha byad dang / de bzhin gshegs pa'i cha byad du bsgyur cing ci nas kyang shes rab kyi pha rol tu phyin pa zab mo 'di su yang yi ger mi 'dri ba dang / mi 'dzin
124b7(khri brgyad): pa dang / mi 'chad pa dang / kha ton du mi byed pa dang / kun chub par mi byed pa dang / tshul bzhin du yid la mi byed pa dang / mi bsgom par 'gyur ba de lta de ltar thabs sbyor bar byed do/ /de skad ces bka' stsal pa dang / bcom ldan 'das la tshe dang ldan pa rab 'byor gyis 'di
125a1(khri brgyad): skad ces gsol to/ /bcom ldan 'das ci'i slad du bdud sdig can dge slong gi cha byad du bsgyur cing / ci nas kyang shes rab kyi pha rol tu phyin pa zab mo 'di su yang yi ger mi 'dri ba dang / lung mi nod pa dang / mi klog pa dang / kha ton du mi bgyid pa dang /
125a2(khri brgyad): tshul bzhin du yid la mi bgyid pa dang / sgom par mi 'gyur ba de lta de ltar thabs sbyor bar 'gyur lags/ bcom ldan 'das kyis bka' stsal pa/ rab 'byor 'di la bdud sdig can dge slong gi cha byad du bsgyur cing / 'di skad du 'di ni shes rab kyi pha rol tu phyin pa ma yin gyi
125a3(khri brgyad): mdo sde gang kho bo la 'os shing kun chub par byed pa de ni shes rab kyi pha rol tu phyin pa yin no/ /zhes 'byed par byed cing 'bral bar byed do/ /rab 'byor de la bdud sdig can gyis de ltar 'byed par byed pa'i tshe/ byang chub sems dpa' gang dag lung bstan par ma gyur pa de dag ni the
125a4(khri brgyad): tshom skye bar 'gyur te/ de dag the tshom skyes nas/ shes rab kyi pha rol tu phyin pa zab mo 'di yi ger 'dri bar mi 'gyur/ lung nod par mi 'gyur/ klog par mi 'gyur/ kha ton du byed par mi 'gyur/ tshul bzhin du yid la byed par mi 'gyur/ sgom par mi 'gyur na rab
125a5(khri brgyad): 'byor de yang shes rab kyi pha rol tu phyin pa zab mo 'di yi ger bri ba dang / lung nod pa dang / kun chub par bgyi ba dang / kha ton du bya ba dang / sgom pa dang tshul bzhin du yid la bya ba'i tshogs pa dang mi ldan par 'gyur te/ rab 'byor de yang byang chub sems dpa' sems dpa' chen pos
125a6(khri brgyad): bdud kyi las su rig par bya'o/ /rab 'byor gzhan yang bdud sdig can dge slong gi cha byad du bsgyur cing / byang chub sems dpa' sems dpa' chen po'i drung du 'ongs nas 'di skad du byang chub sems dpa' gang shes rab kyi pha rol tu phyin pa zab mo 'di la spyod pa de ni/ yang dag pa'i
125a7(khri brgyad): mtha' mngon sum du byed cing / rgyun du zhugs pa'i 'bras bu'am/ lan cig phyir 'ong ba'i 'bras bu'am/ phyir mi 'ong ba'i 'bras bu'am/ dgra bcom pa nyid 'thob pa dang / rang byang chub 'thob par 'gyur ro/ /zhes zer na/ rab 'byor de yang shes rab kyi pha rol tu
125b1(khri brgyad): phyin pa zab mo 'di yi ger bri ba dang / bshad pa dang / bstan pa dang / bsgom par bya ba'i bar gyi tshogs pa dang mi ldan par 'gyur te/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang shes rab
125b2(khri brgyad): kyi pha rol tu phyin pa zab mo 'di yi ger 'dri ba dang / 'chang ba dang / sgom pa'i bar du byed pa na gang dag bar chad byed par 'gyur ba'i bdud kyi las mang po dag 'byung bar 'gyur te/ byang chub sems dpas bdud kyi las de dag rig par bya zhing / rig nas kyang rnam par spang
125b3(khri brgyad): bar bya'o/ /rab 'byor gyis gsol pa/ bcom ldan 'das byang chub sems dpa' sems dpa' chen pos bdud kyi las gang dag rig par bgyi zhing / rig nas kyang rnam par spang bar bgyi ba de dag gang lags/ bcom ldan 'das kyis bka' stsal pa/ rab 'byor shes
125b4(khri brgyad): rab kyi pha rol tu phyin pa ltar bcos pa dang ldan pa'i bdud kyi las dag 'byung bar 'gyur ro/ /de bzhin du bsam gtan dang / brtson 'grus dang / bzod pa dang / tshul khrims dang / sbyin pa'i pha rol tu phyin pa ltar bcos pa dang ldan pa'i bdud kyi las dag 'byung bar 'gyur te/
125b5(khri brgyad): de dag ni byang chub sems dpas rig nas rnam par spang bar bya ba yin no/ /rab 'byor gzhan yang nang stong pa nyid ltar bcos pa dang / dngos po med pa'i ngo bo nyid stong pa nyid kyi bar dag ltar bcos pa'i bdud kyi las dag kyang 'byung bar 'gyur ro/ /nyan thos kyi theg pa dang /
125b6(khri brgyad): rang sangs rgyas kyi theg pa dang ldan pa'i bdud kyi las dag kyang 'byung bar 'gyur te/ byang chub sems dpas de dag kyang rig nas rnam par spang bar bya'o/ /'di skad kyang smra bar 'gyur te/ khyod kyis dran pa nye bar gzhag pa bzhi po 'di dag sgoms shig /yang dag pa'i spong
125b7(khri brgyad): ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam yang sgoms shig /rnam par thar pa'i sgo stong pa nyid dang / rnam par thar pa'i sgo mtshan ma med pa dang / smon pa med pa yang sgoms shig /de dag kun chub par gyis
126a1(khri brgyad): shig / de dag kun chub par byas nas kyang / 'di nyid la rgyun du zhugs pa'i 'bras bu thob par gyis shig /lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid thob par gyis shig /bla na med pa yang dag par rdzogs pa'i byang chub
126a2(khri brgyad): mngon par rdzogs par sangs rgyas pas kyang khyod la ci zhig bya zhes zer na/ rab 'byor de yang shes rab kyi pha rol tu phyin pa zab mo 'di yi ger bri ba dang / gzung ba dang / bstan pa dang / lung nod pa dang / tshul bzhin du yid la bya ba dang / bsgom par bya ba'i bar gyi tshogs pa dang mi ldan
126a3(khri brgyad): par 'gyur te/ bdud sdig can bdud kyi las 'di lta bu 'di dag nye bar sgrub par 'gyur ro/ /rab 'byor gzhan yang bdud sdig can sangs rgyas kyi cha byad dang / lus gser gyi mdog lta bu 'od 'dom gang dang ldan par bsgyur te 'ongs nas/ byang chub sems dpa' rnams kyis de mthong nas
126a4(khri brgyad): dga' ba skye bar 'gyur te de dag dga' ba skyes na/ rnam pa thams cad mkhyen pa nyid las yongs su nyams par 'gyur ro/ /rab 'byor de yang shes rab kyi pha rol tu phyin pa yi ger bri ba dang / lung nod pa dang / kha ton du bya ba dang / bshad pa dang / tshul bzhin du yid la bya
126a5(khri brgyad): ba'i tshogs pa dang mi ldan par 'gyur te/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang bdud sdig can gyis rigs kyi bu dang rigs kyi bu mo de dag gi mdun du sangs rgyas la sogs pa dge slong gi dge 'dun nye
126a6(khri brgyad): bar ston par 'gyur te/ de la byang chub sems dpa' 'dod pa skye bar 'gyur zhing / bdag kyang ma 'ongs pa'i dus na/ de bzhin gshegs pa dgra bcom pa yang dag par rdzogs pa'i sangs rgyas 'di lta bur 'gyur bar bya'o/ /de bzhin du tshogs yongs su bsdu bar yang bya'o/ /
126a7(khri brgyad): ji ltar de bzhin gshegs pas chos bstan pa de ltar bdag gis kyang bstan par bya'o snyam du de dag de la 'dod pa bskyed na/ rnam pa thams cad mkhyen pa nyid las yongs su nyams par 'gyur ro/ /rab 'byor de yang shes rab kyi pha rol tu phyin pa zab mo 'di yi ger bri ba dang / lung
126b1(khri brgyad): nod pa dang / kun chub par bya ba dang / bshad par bya ba dang / yid la bya ba dang / bsgom par bya ba'i tshogs pa dang mi ldan par 'gyur te/ rab 'byor de yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang bdud
126b2(khri brgyad): sdig can gang dag sbyin pa'i pha rol tu phyin pa la spyod pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la spyod pa'i byang chub
126b3(khri brgyad): sems dpa' brgya phrag du ma dang / byang chub sems dpa' stong phrag du ma dag nye bar ston par 'gyur te/ byang chub sems dpa' de dag bdud kyis sprul pa de dag la 'dod pa skyes par gyur na/ rnam pa thams cad mkhyen pa nyid las yongs su nyams par 'gyur ro/ /rab 'byor
126b4(khri brgyad): de yang shes rab kyi pha rol tu phyin pa zab mo 'di yi ger bri ba dang / lung nod pa dang / kha ton du bya ba dang / bshad pa dang / tshul bzhin du yid la bya ba dang / bsgom par bya ba'i tshogs pa dang mi ldan par 'gyur te/ rab 'byor de yang byang chub sems dpa' sems dpa'
126b5(khri brgyad): chen pos bdud kyi las su rig par bya'o/ /de ci'i phyir zhe na/ rab 'byor shes rab kyi pha rol tu phyin pa zab mo la ni gzugs yod pa ma yin/ tshor ba dang / 'du shes dang / 'du byed rnams dang / rnam par shes pa yod pa ma yin/ khams rnams dang / skye mched rnams yod
126b6(khri brgyad): pa ma yin/ pha rol tu phyin pa rnams dang / byang chub kyi phyogs kyi chos rnams dang / stobs rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams dang / rnam par thar pa'i sgo rnams dang / byang chub yod
126b7(khri brgyad): pa ma yin te/ rab 'byor gang la gzugs yod pa ma yin pa dang / tshor ba dang / 'du shes dang / 'du byed rnams dang / rnam par shes pa yod pa ma yin pa dang / byang chub kyi bar du yang yod pa ma yin pa dang / gang la byang chub yod pa ma yin pa de la ni sangs rgyas kyang med/
127a1(khri brgyad): byang chub sems dpa' rnams kyang med/ nyan thos rnams kyang med pa'i phyir ro/ /de ci'i phyir zhe na/ rab 'byor chos thams cad ngo bo nyid kyis stong pa'i phyir ro/ /rab 'byor gzhan yang rigs kyi bu dang rigs kyi bu mo dag shes rab kyi pha rol tu phyin pa 'di yi ger
127a2(khri brgyad): 'dri ba dang / klog pa dang / lung nod pa dang / kha ton bya ba dang / tshul bzhin du yid la byed pa na/ shes rab kyi pha rol tu phyin pa 'di la bar chad mang du 'byung bar 'gyur ro/ /rab 'byor 'di lta ste dper na 'dzam bu'i gling na/ rin po che dag yod pa 'di lta ste/ gser
127a3(khri brgyad): dang / nor bu dang / mu tig dang / a nad rnyil dang / bai dUr+ya dang / dung dang / man shel dang / byu ru dang / dngul gang ji snyed yod pa de dag la ni bar chad mang zhing phyir rgol ba dag mang bar 'gyur ro/ /rab 'byor de bzhin du rigs kyi bu dang rigs kyi bu mo shes rab kyi pha rol
127a4(khri brgyad): tu phyin pa zab mo 'di yi ger 'dri ba dang / klog pa dang / lung nod pa dang / kun chub par byed pa dang / 'chang ba dang / tshul bzhin du yid la byed pa dang / sgom pa de dag la yang bar chad mang du 'byung zhing / phyir rgol ba mang du 'byung bar 'gyur ro/ /rab 'byor gyis
127a5(khri brgyad): gsol pa/ bcom ldan 'das de de lta lags so/ /de de lta lags te/ shes rab kyi pha rol tu phyin pa dang ldan pa'i mdo sde dag la ni slar rgol ba dang / bar chad bgyid pa mang du 'byung lags te/ bdud kyi byin gyis brlabs pa'i mi blun po de dag ni gang dag shes rab kyi pha rol tu
127a6(khri brgyad): phyin pa zab mo 'di yi ger 'dri ba dang / lung nod pa dang / klog pa dang / kha ton du bgyid pa dang / tshul bzhin du yid la bgyid pa dag la bar chad bgyid par 'gyur lags so/ /bcom ldan 'das mi blun po blo chung zhing blo zhan pa de dag ni gang dag shes rab kyi pha rol tu phyin pa
127a7(khri brgyad): zab mo 'di yi ger 'dri ba dang / sgom pa'i bar du bgyid pa la bar chad bgyid par 'gyur te/ gang dag shes rab kyi pha rol tu phyin pa zab mo 'di yi ger 'dri bar mi 'gyur ba 'am/ yi ge 'dri ba'i bar chad bgyid par 'gyur ba de dag ni sangs rgyas kyi chos rgya chen po dag la blo 'jug par
127b1(khri brgyad): mi 'gyur lags so/ /gang dag shes rab kyi pha rol tu phyin pa zab mo 'di yi ger 'dri bar mi 'gyur ba'am/ yi ger 'dri ba'i bar chad bgyid pa dang / sgom par mi 'gyur ba'am/ sgom pa'i bar chad bgyid pa de dag ni sangs rgyas kyi chos rgya chen po dag la blo 'jug par mi 'gyur lags
127b2(khri brgyad): so/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ rigs kyi bu 'am rigs kyi bu mo gang dag shes rab kyi pha rol tu phyin pa zab mo 'di yi ger 'bri bar mi 'gyur ba dang / klog par mi 'gyur ba dang / lung nod par mi 'gyur ba dang / kha ton
127b3(khri brgyad): byed par mi 'gyur ba dang / tshul bzhin du yid la byed par mi 'gyur ba dang / sgom par mi 'gyur zhing / bar chad byed par 'gyur ba de dag ni theg pa la gsar du zhugs pa dang / dge ba'i rtsa ba ma bskyed pa dang / dge ba'i rtsa ba chung ba dang / sngon gyi rgyal ba la lhag par bya ba ma byas
127b4(khri brgyad): pa dang / dge ba'i bshes gnyen gyis yongs su ma zin pa yin no/ /rab 'byor rigs kyi bu'am rigs kyi bu mo gang dag shes rab kyi pha rol tu phyin pa zab mo 'di yi ger 'dri bar mi byed cing / sgom pa'i bar du mi byed la/ gzhan dag yi ger 'dri ba dang / sgom pa'i bar du byed
127b5(khri brgyad): pa la bar chad byed pa de dag ni blo chung ba dang / blo zhan pa dang / blo dman pa yin pas sangs rgyas kyi chos rgya chen po dag la blo 'jug par mi 'gyur ro/ /rab 'byor shes rab kyi pha rol tu phyin pa zab mo 'di yi ger 'dri ba dang / sgom pa'i bar du byed pa la/ bdud kyi las de lta bu
127b6(khri brgyad): gzhan dag kyang 'byung bar 'gyur ro/ /rab 'byor rigs kyi bu dang rigs kyi bu mo dag shes rab kyi pha rol tu phyin pa zab mo 'di yi ger 'dri ba dang / kha ton du byed pa dang / tshul bzhin du yid la byed pa dang / sgom pa dag la gal te bdud kyi las dag 'byung bar 'gyur
127b7(khri brgyad): yang / gong nas gong du bsam gtan gyi pha rol tu phyin pa yongs su rdzogs par 'gyur zhing / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa yongs su rdzogs par 'gyur ba dang /
128a1(khri brgyad): byang chub kyi phyogs kyi chos sum cu rtsa bdun yongs su rdzogs par 'gyur ba dang / rnam par thar pa'i sgo rnams dang / stobs rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams dang /
128a2(khri brgyad): rnam pa thams cad mkhyen pa nyid kyi bar du yongs su rdzogs par 'gyur ba de ni/ rab 'byor sangs rgyas kyi mthu yin par rig par bya ste/ de'i phyir rigs kyi bu dang rigs kyi bu mo de dag shes rab kyi pha rol tu phyin pa zab mo 'di yi ger 'dri ba dang / klog pa dang / lung nod pa
128a3(khri brgyad): dang / sgom pa dang / tshul bzhin du yid la byed pa na bar chad 'byung bar mi 'gyur la/ gong nas gong du pha rol tu phyin pa thams cad yongs su rdzogs par 'gyur zhing / byang chub kyi phyogs kyi chos thams cad dang / rnam par thar pa'i sgo thams cad dang / bsam gtan bzhi dang /
128a4(khri brgyad): tshad med pa bzhi dang / gzugs med pa'i snyoms par 'jug pa bzhi dang / mngon par shes pa lnga yang yongs su rdzogs par 'gyur ro/ /phyogs bcu na sangs rgyas bcom ldan 'das gang dag bzhugs te/ 'tsho zhing gzhes pa de dag kyang rigs kyi bu dang rigs kyi bu mo shes
128a5(khri brgyad): rab kyi pha rol tu phyin pa zab mo 'di yi ger 'dri ba dang / klog pa dang / lung nod pa dang / kha ton du byed pa dang / tshul bzhin du yid la byed pa de dag gi ched du brtson par mdzad do/ /phyogs bcu dag na phyir mi ldog pa'i byang chub sems dpa' sems dpa' chen po gang dag 'khod
128a6(khri brgyad): pa de dag kyang rigs kyi bu dang rigs kyi bu mo shes rab kyi pha rol tu phyin pa zab mo 'di yi ger 'dri ba dang / klog pa dang / lung nod pa dang / kha ton du byed pa dang / tshul bzhin du yid la byed pa dang / sgom pa de dag la phan 'dogs par brtson par byed par 'gyur ro/ /shes
128a7(khri brgyad): rab kyi pha rol tu phyin pa khri brgyad stong pa las bdud kyi tshogs pa dang mi ldan pa'i le'u zhes bya ste/ bzhi bcu rtsa gcig pa'o// //shes rab kyi pha rol tu phyin pa khri brgyad stong pa/ bam po sum cu rtsa gsum pa/ rab 'byor 'di lta ste dper na bud med la la zhig la
128b1(khri brgyad): bu lnga'am/ bcu 'am/ nyi shu 'am/ sum cu'am/ lnga bcu'am/ brgya'am/ stong ngam/ 'bum zhig yod par gyur la de dag thams cad dben pa'i phyir ci ltar byas na/ bdag cag gis ma la bar chad 'byung bar mi 'gyur zhig gu/ ji ltar byas na bdag cag gi ma yun ring du 'tsho bar
128b2(khri brgyad): 'gyur zhig gu/ ji ltar byas na bdag cag gi ma'i lus la mi bde ba 'byung bar mi 'gyur zhig gu/ 'di ni bdag cag skyed pa dang / lus 'dzin pa dang srog sbyin pa yin no/ /zhes 'bad par byed cing 'di'i srog la bar chad 'byung ba'am lus nyam chung ba'am/ sbrang bu mchu ring
128b3(khri brgyad): dang / sha sbrang dang / sdig sbrul gyi gnod pa'am/ grang ba dang tsha ba dang bkres pa dang / skom pa'i sdug bsngal mi 'byung bar bya'o zhes bu de dag ma de la rim gro mchog gis rim gror byed cing / bsrung ba'i mchog gis srung bar byed de/ de ltar bu de dag ma de la bde bar sbyar ba
128b4(khri brgyad): thams cad snyen par byed cing 'di ni bdag cag la 'jig rten 'di ston pa yin no/ /zhes de ltar de dag ma de la rim gro byed do/ /rab 'byor de bzhin du de bzhin gshegs pa dgra bcom pa yang dag par rdzogs pa'i sangs rgyas rnams kyang / shes rab kyi pha rol tu phyin pa zab mo
128b5(khri brgyad): 'di la yang sangs rgyas kyi spyan gyis rtag tu rgyun mi chad par dgongs so/ /de ci'i phyir zhe na/ shes rab kyi pha rol tu phyin pa zab mo 'di ni sangs rgyas kyi chos thams cad skyed pa dang / ye shes kyi snang ba byed pa yin pa'i phyir ro/ /shar phyogs kyi 'jig rten gyi khams gang gA'i
128b6(khri brgyad): klung gi bye ma snyed dag na/ sangs rgyas gang dag bzhugs pa de dag kyang / shes rab kyi pha rol tu phyin pa zab mo 'di la sangs rgyas kyi spyan gyis rtag tu rgyun mi chad par dgongs so/ /de ci'i phyir zhe na/ 'di ni de bzhin gshegs pa rnams skyed pa dang / thams cad mkhyen pa'i ye
128b7(khri brgyad): shes yang dag par ston pa yin pa'i phyir te/ de bas na de bzhin gshegs pa de dag shes rab kyi pha rol tu phyin pa zab mo 'di la sangs rgyas kyi spyan gyis rtag tu rgyun mi chad par dgongs so/ /de ci'i phyir zhe na/ de bzhin gshegs pa rnams kyi bsam gtan gyi pha rol tu phyin
129a1(khri brgyad): pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa ni 'di las byung zhing de bzhin gshegs pa rnams kyi nang stong pa nyid nas/ dngos po med pa'i ngo bo nyid stong pa
129a2(khri brgyad): nyid kyi bar dag kyang 'di las byung ba dang / dran pa nye bar gzhag pa bzhi dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams kyang 'di las byung ba dang / rnam par thar pa'i sgo rnams dang / stobs
129a3(khri brgyad): bcu dang / mi 'jigs pa bzhi dang / so so yang dag par rig pa dang / sangs rgyas kyi chos ma 'dres pa rnams kyang 'di las byung ba dang / sangs rgyas thams cad kyi rnam pa thams cad mkhyen pa nyid kyi bar du yang 'di las byung ba dang / rgyun du zhugs pa rnams dang / lan cig
129a4(khri brgyad): phyir 'ong ba rnams dang / phyir mi 'ong ba rnams dang / dgra bcom pa rnams dang / sangs rgyas rnams dang / de bzhin gshegs pa dgra bcom pa yang dag par rdzogs pa'i sangs rgyas rnams kyang 'di las byung ba'i phyir ro/ /rab 'byor de bzhin gshegs pa dgra bcom
129a5(khri brgyad): pa yang dag par rdzogs pa'i sangs rgyas gang su dag bla na med pa yang dag par rdzogs pa'i byang chub mngon par sangs rgyas pa dang / /mngon par rdzogs par 'tshang rgya ba dang / mngon par rdzogs par 'tshang rgya bar 'gyur ba de dag thams cad kyang shes rab kyi pha rol tu phyin pa zab mo
129a6(khri brgyad): 'di la brten nas bla na med pa yang dag par rdzogs pa'i byang chub tu mngon par rdzogs par sangs rgyas so/ /mngon par rdzogs par 'tshang rgya'o/ /mngon par rdzogs par 'tshang rgya bar 'gyur ro/ /rab 'byor rigs kyi bu'am rigs kyi bu mo theg pa chen po la yang dag par
129a7(khri brgyad): zhugs pa/ shes rab kyi pha rol tu phyin pa zab mo 'di yi ger 'dri ba dang / klog pa dang / lung nod pa dang / kha ton byed pa dang / tshul bzhin du yid la byed pa gang yin pa de dag thams cad la yang de bzhin gshegs pa dgra bcom pa yang dag par rdzogs pa'i sangs rgyas
129b1(khri brgyad): rnams kyi sangs rgyas kyi spyan gyis rtag tu rgyun mi chad par dgongs so/ /rab 'byor byang chub sems dpa' sems dpa' chen po de dag dang / rigs kyi bu dang rigs kyi bu mo de dag kyang ci nas bla na med pa yang dag par rdzogs pa'i byang chub las yongs su nyams par mi 'gyur ba de
129b2(khri brgyad): bzhin gshegs pa dgra bcom pa yang dag par rdzogs pa'i sangs rgyas rnams kyis rtag tu rgyun mi chad par bsrung ba dang / bskyab pa dang / sba ba mdzad do/ /rab 'byor gyis gsol pa/ bcom ldan 'das shes rab kyi pha rol tu phyin pa ni de bzhin gshegs pa dgra bcom pa/
129b3(khri brgyad): yang dag par rdzogs pa'i sangs rgyas rnams skyed pa dang / 'jig rten 'di ston pa'o/ /zhes bcom ldan 'das kyis de skad ces bka' stsal na/ ji ltar na shes rab kyi pha rol tu phyin pa byang chub sems dpa' sems dpa' chen po rnams dang / sangs rgyas bcom ldan 'das rnams
129b4(khri brgyad): skyed pa lags/ bcom ldan 'das ji ltar na/ shes rab kyi pha rol tu phyin pa 'jig rten 'di ston pa lags/ bcom ldan 'das ji ltar na shes rab kyi pha rol tu phyin pa las de bzhin gshegs pa 'khrungs pa lags/ de bzhin gshegs pas bka' stsal pa'i 'jig rten ni gang
129b5(khri brgyad): lags/ bcom ldan 'das kyis bka' stsal pa/ rab 'byor shes rab kyi pha rol tu phyin pa zab mo 'di de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi
129b6(khri brgyad): chos ma 'dres pa bco brgyad dang / rnam pa thams cad mkhyen pa nyid skyed la/ rab 'byor chos 'di dag gis kyang de bzhin gshegs pa de bzhin gshegs pa zhes bya bar grag par 'gyur te/ rab 'byor de bas na shes rab kyi pha rol tu phyin pa zab mo 'dis de bzhin gshegs pa
129b7(khri brgyad): skyed pa yin no/ /rab 'byor gyis gsol pa/ bcom ldan 'das de bzhin gshegs pas 'jig rten du gsungs pa yang gang lags/ bcom ldan 'das kyis bka' stsal pa/ rab 'byor phung po lnga ni de bzhin gshegs pas 'jig rten du gsungs so/ /rab 'byor gyis gsol
130a1(khri brgyad): pa/ bcom ldan 'das shes rab kyi pha rol tu phyin pas phung po lnga ji ltar bstan pa lags/ bcom ldan 'das kyis bka' stsal pa/ rab 'byor shes rab kyi pha rol tu phyin pa ni phung po lnga po de dag 'jig par ston pa ma yin rab tu 'jig par ston pa ma yin no/ /
130a2(khri brgyad): skye bar ston pa ma yin/ kun nas nyon mongs par ston pa ma yin/ rnam par byang bar ston pa ma yin/ 'phel ba dang / 'grib par ston pa ma yin/ 'das pa dang / ma 'ongs pa dang / da ltar byung ba'i chos rnams ston pa ma yin no/ /de ci'i phyir zhe na/ stong pa nyid kyi don ni
130a3(khri brgyad): 'jig pa ma yin/ rab tu 'jig pa ma yin mtshan ma med pa dang / smon pa med pa ni 'jig pa ma yin rab tu 'jig pa ma yin/ mngon par 'du byed pa med pa dang / skye ba med pa dang / 'gag pa med pa dang / dngos po med pa dang / rang bzhin med pa ni 'jig pa ma yin
130a4(khri brgyad): rab tu 'jig pa ma yin pa'i phyir ro/ /rab 'byor de ltar na shes rab kyi pha rol tu phyin pa zab mo 'di 'jig rten ston par bshad do/ /rab 'byor sems can tshad med pa dag gi sems kyi spyod pa dpag tu med grangs med pa gang yin pa de dag de bzhin gshegs pas rab tu mkhyen pa
130a5(khri brgyad): yang shes rab kyi pha rol tu phyin pa nyid la brten nas rab tu mkhyen te/ rab 'byor 'on kyang shes rab kyi pha rol tu phyin pa zab mo 'di la ni sems can dang sems can du gdags pa mi dmigs so/ /gzugs dang gzugs su gdags pa mi dmigs so/ /tshor ba dang / 'du shes
130a6(khri brgyad): dang / 'du byed rnams dang / rnam par shes pa dang / rnam par shes par gdags pa mi dmigs so/ /mig dang / mig gi rnam par shes pa dang / mig gi 'dus te reg pa mi dmigs shing / mig gi 'dus te reg par gdags pa mi dmigs so/ /rna ba dang / sgra dang /
130a7(khri brgyad): sna dang / dri dang / lce dang / ro dang / lus dang / reg bya dang / yid dang / chos dang / yid kyi rnam par shes pa dang / yid kyi 'dus te reg pa mi dmigs shing / yid kyi 'dus te reg par gdags pa mi dmigs so/ /pha rol tu phyin pa rnams dang / byang chub kyi phyogs
130b1(khri brgyad): kyi chos rnams dang / rnam par thar pa'i sgo rnams dang / stobs dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams kyi bar dang / rnam pa thams cad mkhyen pa nyid du gdags pa'i bar du mi dmigs so/ /rab 'byor de ltar
130b2(khri brgyad): na shes rab kyi pha rol tu phyin pa zab mo 'di ni de bzhin gshegs pa rnams la 'jig rten 'di ston pa yin no/ /de ci'i phyir zhe na/ rab 'byor shes rab kyi pha rol tu phyin pa nyid kyang / shes rab kyi pha rol tu phyin pa zab mo 'di nyid la med cing mi dmigs na gzugs dang / tshor
130b3(khri brgyad): ba dang / 'du shes dang / 'du byed rnams dmigs par lta ga la 'gyur/ rnam par shes pa dmigs par lta ga la 'gyur/ rnam pa thams cad mkhyen pa nyid kyi bar du dmigs par lta ga la 'gyur/ rab 'byor gzhan yang sems can ci snyed sems can du gdags pas
130b4(khri brgyad): btags pa gzugs can nam/ gzugs med pa'am/ 'du shes can nam/ 'du shes med pa'am/ 'du shes med 'du shes med min gyi sems can gang dag 'jig rten 'di'am/ phyogs bcu'i 'jig rten gyi khams rab 'byam gzhan dag na gnas pa de dag gi sems
130b5(khri brgyad): bsdus pa dang / sems rnam par g.yeng ba gang yin pa de dag de bzhin gshegs pas yang dag pa ji lta ba bzhin du rab tu mkhyen te/ rab 'byor de bzhin gshegs pas sems can de dag gi sems bsdus pa dang / rnam par g.yeng ba rnams yang dag pa ci ltar rab tu
130b6(khri brgyad): mkhyen ce na/ rab 'byor de bzhin gshegs pas sems can de dag gi sems bsdus pa dang / rnam par g.yeng ba rnams chos nyid kyis yang dag pa ji lta ba bzhin du rab tu mkhyen to/ /rab 'byor gyis gsol pa/ bcom ldan 'das de bzhin gshegs pas chos nyid
130b7(khri brgyad): gang gis sems can de dag gi sems bsdus pa dang / rnam par g.yeng ba rnams yang dag pa ji lta ba bzhin du rab tu mkhyen pa lags/ bcom ldan 'das kyis bka' stsal pa/ rab 'byor chos nyid gang la chos nyid kho na yang mi dmigs na/ sems bsdus pa dang / rnam
131a1(khri brgyad): par g.yeng ba rnams lta ci smos te/ rab 'byor de bzhin gshegs pas chos nyid 'dis sems bsdus pa dang / rnam par g.yeng ba rnams yang dag pa ci lta ba bzhin du rab tu mkhyen to/ /rab 'byor gzhan yang de bzhin gshegs pa dgra bcom pa yang dag
131a2(khri brgyad): par rdzogs pa'i sangs rgyas kyis sems can de dag gi sems bsdus pa dang / rnam par g.yeng ba rnams mi zad pa nyid du yang dag pa ci lta ba bzhin du rab tu mkhyen te/ sems bsdus pa dang / rnam par g.yeng ba rnams mi zad pa nyid du yang dag pa ji lta ba bzhin du ji ltar
131a3(khri brgyad): rab tu mkhyen ce na/ rab 'byor 'di la de bzhin gshegs pas sems can de dag gi sems de dag 'dod chags dang bral ba dang / 'gog pa dang / spang bar yang dag pa ji lta ba bzhin du rab tu mkhyen te/ rab 'byor 'di ltar de bzhin gshegs pa dgra bcom pa yang dag
131a4(khri brgyad): par rdzogs pa'i sangs rgyas kyis sems can de dag gi sems bsdus pa dang / rnam par g.yeng ba rnams dben par yang dag pa ji lta ba bzhin du rab tu mkhyen to/ /rab 'byor gzhan yang de bzhin gshegs pas sems can de dag gi sems 'dod chags dang bcas pa la
131a5(khri brgyad): sems 'dod chags dang bcas par yang dag pa ji lta ba bzhin du rab tu mkhyen to/ /sems 'dod chags dang bral ba la sems 'dod chags dang bral bar yang dag pa ji lta ba bzhin du rab tu mkhyen to/ /de bzhin du sems zhe sdang bcas pa dang / zhe sdang dang bral ba
131a6(khri brgyad): dang / gti mug dang bcas pa dang / gti mug dang bral bar yang dag pa ci lta ba bzhin du rab tu mkhyen to/ /rab 'byor gyis gsol pa/ bcom ldan 'das ji ltar na de bzhin gshegs pa dgra bcom pa yang dag par rdzogs pa'i sangs rgyas kyis sems can de dag gi
131a7(khri brgyad): sems 'dod chags dang bcas pa la/ sems 'dod chags dang bcas par yang dag pa ci lta ba bzhin du rab tu mkhyen pa lags/ sems 'dod chags dang bral ba la/ sems 'dod chags dang bral bar yang dag pa ji lta ba bzhin du rab tu mkhyen pa lags/ de
131b1(khri brgyad): bzhin du sems zhe sdang dang bcas pa dang / zhe sdang dang bral ba dang / gti mug dang bcas pa dang / gti mug dang bral bar yang dag pa ji lta ba bzhin du rab tu mkhyen pa lags/ bcom ldan 'das kyis bka' stsal pa/ rab 'byor sems 'dod chags dang bcas pa
131b2(khri brgyad): gang yin pa de ni yang dag pa ji lta ba nyid ma yin no/ /de ci'i phyir zhe na/ rab 'byor sems dang sems las byung ba'i chos rnams kyang yang dag pa ji lta ba bzhin du/ dmigs su med na 'dod chags dang bcas pa dang / 'dod chags dang bral ba'am/ zhe sdang dang
131b3(khri brgyad): bcas pa dang / zhe sdang dang bral ba'am/ gti mug dang bcas pa dang / gti mug dang bral ba lta ci smos/ rab 'byor sems gti mug dang bcas pa nyid gang yin pa de ni yang dag pa ji lta ba nyid ma yin no/ /de ci'i phyir zhe na/ rab 'byor sems dang sems las byung
131b4(khri brgyad): ba'i chos rnams kyang yang dag pa ji lta ba bzhin du dmigs su med na/ sems gti mug dang bral ba lta ci smos te/ rab 'byor de ltar na de bzhin gshegs pas shes rab kyi pha rol tu phyin pa la brten nas/ sems 'dod chags dang bcas pa la sems 'dod chags dang bcas
131b5(khri brgyad): par yang dag pa ci lta ba bzhin du rab tu mkhyen to/ /de bzhin du sems 'dod chags dang bral ba dang bral ba dang / zhe sdang dang bcas pa dang / zhe sdang dang bral ba dang / gti mug dang bcas pa dang / gti mug dang bral ba la sems gti mug dang bral bar yang dag pa ji lta ba bzhin du
131b6(khri brgyad): rab tu mkhyen to/ /rab 'byor de bzhin gshegs pas sems can rnams kyi sems 'dod chags dang bral ba la sems 'dod chags dang bral bar yang dag pa ji lta ba bzhin du rab tu mkhyen ce na/ rab 'byor sems 'dod chags dang bcas pa nyid gang yin pa de ni sems 'dod
131b7(khri brgyad): chags dang bral ba nyid ma yin no/ /de ci'i phyir zhe na/ rab 'byor sems gnyis phrad pa med pa'i phyir ro/ /rab 'byor de ltar na sems 'dod chags dang bral ba nyid gang yin pa de ni/ sems 'dod chags dang bcas pa ma yin no/ /de bzhin du sems zhe sdang dang bral ba
132a1(khri brgyad): nyid gang yin pa de/ zhe sdang dang bcas pa ma yin no/ /sems gti mug dang bral ba nyid gang yin pa de sems gti mug dang bcas pa ma yin no/ /de ci'i phyir zhe na/ rab 'byor sems gnyis phrad pa med pa'i phyir ro/ /rab 'byor de ltar na de
132a2(khri brgyad): bzhin gshegs pas sems can de dag gi sems gti mug dang bral ba la/ sems gti mug dang bral bar yang dag pa ji lta ba bzhin du rab tu mkhyen to/ /rab 'byor gzhan yang de bzhin gshegs pas shes rab kyi pha rol tu phyin pa zab mo 'di la brten nas/ sems can
132a3(khri brgyad): gzhan dag dang gang zag gzhan dag gi sems rgya che ba la sems rgya che bar yang dag pa ji lta ba bzhin du rab tu mkhyen to/ /rab 'byor de bzhin gshegs pas shes rab kyi pha rol tu phyin pa la brten nas/ sems can gzhan dag dang / gang zag gzhan dag gi sems rgya che
132a4(khri brgyad): ba la sems rgya che bar yang dag pa ji lta ba bzhin du ji ltar rab tu mkhyen ce na/ rab 'byor 'di la de bzhin gshegs pas sems can gzhan dang gang zag gzhan de dag gi sems rgya che ba ma yin/ sems zhum pa ma yin/ sems 'phel ba ma yin/ sems 'bri ba ma yin
132a5(khri brgyad): sems 'ong ba ma yin/ sems 'gro ba ma yin par yang dag pa ji lta ba bzhin du rab tu mkhyen to/ /de ci'i phyir zhe na/ rab 'byor 'di ltar gang gi rgya che bar bya ba dang / 'ong ba'am 'gro ba'i bar gyi rang bzhin mi dmigs pa'i phyir ro/ /rab 'byor de ltar na de bzhin gshegs
132a6(khri brgyad): pas shes rab kyi pha rol tu phyin pa 'di la brten nas/ sems can gzhan dag dang / gang zag gzhan dag gi sems rgya che ba la/ sems rgya che bar yang dag pa ji lta ba bzhin du rab tu mkhyen to/ /rab 'byor gzhan yang de bzhin gshegs pas shes rab kyi pha rol tu phyin
132a7(khri brgyad): pa 'di la brten nas/ sems can gzhan dag dang / gang zag gzhan dag gi sems chen por gyur pa la sems rgya chen por gyur par yang dag pa ji lta ba bzhin du rab tu mkhyen te/ rab 'byor gzhan yang de bzhin gshegs pas shes rab kyi pha rol tu phyin pa 'di la brten nas/
132b1(khri brgyad): sems can gzhan dag dang / gang zag gzhan dag gi sems chen por gyur pa la sems chen por gyur par yang dag pa ji lta ba bzhin du rab tu mkhyen ce na/ rab 'byor 'di la de bzhin gshegs pas sems can gzhan dag dang / gang zag gzhan dag gi sems kyi rang bzhin 'ong ba
132b2(khri brgyad): dang / 'gro ba dang / gnas pa dang / skye ba dang / 'gag pa dang / gnas pa las gzhan du 'gyur bar yang dag par rjes su mi gzigs so/ /de ci'i phyir zhe na/ rab 'byor sems de dag gi ngo bo nyid gang 'ong ba'am 'gro ba'am skye ba'am 'gag pa'am/ gnas pa'am
132b3(khri brgyad): gnas pa las gzhan du 'gyur ba med pa'i phyir ro/ /rab 'byor de ltar na de bzhin gshegs pas shes rab kyi pha rol tu phyin pa 'di la brten nas/ sems can gzhan dag dang gang zag gzhan dag gi sems chen por gyur pa la sems chen por gyur par yang dag pa ji lta ba bzhin du
132b4(khri brgyad): rab tu mkhyen to/ /rab 'byor gzhan yang de bzhin gshegs pas shes rab kyi pha rol tu phyin pa 'di la brten nas/ sems can gzhan dag dang gang zag gzhan dag gi sems tshad med pa la sems tshad med par yang dag pa ji lta ba bzhin du rab tu mkhyen te/ rab 'byor de bzhin
132b5(khri brgyad): gshegs pas shes rab kyi pha rol phyin pa 'di la brten nas/ sems can gzhan dag dang / gang zag gzhan dag gi sems tshad med pa la/ sems tshad med par yang dag pa ji lta ba bzhin du ji ltar rab tu mkhyen ce na/ rab 'byor 'di la de bzhin gshegs pas sems
132b6(khri brgyad): can gzhan dag dang / gang zag gzhan dag gi sems de gnas pa ma yin pa dang / rnam par gnas pa yin pa dang / yang dag par gnas pa ma yin pa dang / yang dag par mi gnas pa ma yin par yang dag par rjes su gzigs so/ /de ci'i phyir zhe na/ rab 'byor
132b7(khri brgyad): sems kyi rgyud rnams ni zag pa med cing tshad med de/ de dag gang la gnas pa'i rten de yang med pa'i phyir ro/ /rab 'byor de ltar na de bzhin gshegs pas shes rab kyi pha rol tu phyin pa 'di la brten nas/ sems can gzhan dag dang / gang zag gzhan dag gi sems chad
133a1(khri brgyad): med pa la sems tshad med par yang dag pa ji lta ba bzhin du rab tu mkhyen to/ /rab 'byor gzhan yang de bzhin gshegs pas shes rab kyi pha rol tu phyin pa 'di la brten nas/ sems can gzhan dag dang / gang zag gzhan dag gi sems bstan du
133a2(khri brgyad): med pa la sems bstan du med par yang dag pa ji lta ba bzhin du rab tu mkhyen te/ rab 'byor de bzhin gshegs pas sems can gzhan dag dang / gang zag gzhan dag gi sems bstan du med pa la sems bstan du med par yang dag pa ji lta ba bzhin du ji ltar rab tu mkhyen ce na/
133a3(khri brgyad): rab 'byor 'di la de bzhin gshegs pas shes rab kyi pha rol tu phyin pa 'di la brten nas/ rang gi mtshan nyid kyis stong pa'i phyir ro/ /sems can gzhan dag dang / gang zag gzhan dag gi sems de mtshan nyid med cing ngo bo nyid dang bral bar gzigs te/ rab 'byor de
133a4(khri brgyad): ltar na de bzhin gshegs pas shes rab kyi pha rol tu phyin pa 'di la brten nas/ sems can gzhan dag dang / gang zag gzhan dag gi sems bstan du med pa la sems bstan du med par yang dag pa ji lta ba bzhin du rab tu mkhyen to/ /rab 'byor gzhan yang de bzhin
133a5(khri brgyad): gshegs pas shes rab kyi pha rol tu phyin pa 'di la brten nas/ sems can gzhan dag dang / gang zag gzhan dag gi sems mi snang ba la sems mi snang bar yang dag pa ji lta ba bzhin du rab tu mkhyen to/ /rab 'byor de bzhin gshegs pas shes rab kyi pha rol tu phyin pa 'di
133a6(khri brgyad): la brten nas/ sems can gzhan dag dang / gang zag gzhan dag gi sems mi snang ba la sems mi snang bar yang dag pa ji lta ba bzhin du rab tu mkhyen ce na/ rab 'byor 'di la de bzhin gshegs pa'i spyan lnga la gzhan gyi sems de dag snang bar mi 'gyur te/ rab 'byor de ltar
133a7(khri brgyad): na de bzhin gshegs pa dgra bcom pa yang dag par rdzogs pa'i sangs rgyas kyis shes rab kyi pha rol tu phyin pa 'di la brten nas sems can gzhan dag dang / gang zag gzhan dag gi sems mi snang ba la sems mi snang bar yang dag pa ji lta ba bzhin du rab tu mkhyen to/ /rab 'byor gzhan yang de
133b1(khri brgyad): bzhin gshegs pas shes rab kyi pha rol tu phyin pa 'di la brten nas/ sems can gzhan dag dang / gang zag gzhan dag gi sems lhag par g.yo ba dang / bral bar g.yo ba rnams dang / bsdus par g.yo ba rnams dang / rgyas pa rnams yang dag pa ji lta ba bzhin du rab tu
133b2(khri brgyad): mkhyen te/ rab 'byor de bzhin gshegs pas shes rab kyi pha rol tu phyin pa 'di la brten nas/ sems can gzhan dag dang / gang zag gzhan dag gi sems lhag par g.yo ba dang / bral bar g.yo ba rnams dang / bsdus par g.yo ba dang / rgyas pa rnams yang dag pa
133b3(khri brgyad): ji lta ba bzhin du/ ji ltar rab tu mkhyen ce na/ rab 'byor 'di la de bzhin gshegs pas sems can gzhan dang gang zag gzhan de dag gi sems de dag 'di ltar rab tu mkhyen to/ /sems can rnams kyi sems lhag par g.yo ba dang / bral bar g.yo ba rnams dang /
133b4(khri brgyad): bsdus par g.yo ba dang / rgyas pa rnams skye ba na/ skye ba gang ci yang rung ba de dag thams cad ni gzugs la brten tam/ tshor ba la brten tam/ 'du shes la brten tam/ 'du byed rnams la brten tam/ rnam par shes pa la brten nas skye ba na skye ste/ rab 'byor de ltar
133b5(khri brgyad): na de bzhin gshegs pas/ shes rab kyi pha rol tu phyin pa 'di la brten nas/ sems can gzhan dag dang / gang zag gzhan dag gi sems lhag par g.yo ba dang / bral bar g.yo ba rnams dang / bsdus par g.yo ba dang / rgyas pa rnams yang dag pa ji lta ba bzhin du
133b6(khri brgyad): rab tu mkhyen te/ bdag dang 'jig rten rtag pa'o zhes bya ba 'di kho na bden gyi/ gzhan ni pa'o/ /zhes bya ba de ni gzugs la gnas pa'o/ /bdag dang 'jig rten ni mi rtag pa dang / rtag kyang rtag la mi rtag kyang mi rtag pa dang / rtag pa yang ma yin/ mi rtag pa yang
133b7(khri brgyad): ma yin/ zhes bya ba 'di kho na bden gyi gzhan ni pa'o/ /zhes bya ba de ni gzugs la gnas pa'o/ /tshor ba dang / 'du shes dang / 'du byed rnams la yang de bzhin du sbyar ro/ /bdag dang 'jig rten ni rtag pa'o zhes bya ba 'di kho na bden gyi/ gzhan ni pa'o
134a1(khri brgyad): zhes bya ba de ni rnam par shes pa la gnas pa'o/ /bdag dang 'jig rten ni mi rtag pa dang / rtag kyang rtag la/ mi rtag kyang mi rtag pa dang / rtag pa yang ma yin mi rtag pa yang ma yin no/ /zhes bya ba 'di kho na bden gyi/ gzhan ni pa'o/ /zhes
134a2(khri brgyad): bya ba de ni rnam par shes pa la gnas pa'o/ /de bzhin du bdag dang / 'jig rten ni mtha' yod pa'o zhes bya ba 'di kho na bden gyi/ gzhan ni pa'o/ /zhes bya ba de ni gzugs la gnas pa'o/ /bdag dang 'jig rten ni mtha' yod pa ma yin pa dang / mtha' yod
134a3(khri brgyad): kyang yod la mtha' med kyang med pa dang / mtha' yod pa yang ma yin mtha' med pa yang ma yin pa zhes bya ba 'di kho na bden gyi gzhan ni pa'o/ /zhes bya ba de ni gzugs la gnas pa yin no/ /tshor ba dang / 'du shes dang / 'du byed rnams la yang de bzhin du sbyar ro/ /
134a4(khri brgyad): bdag dang 'jig rten ni mtha' yod pa'o/ /zhes bya ba de 'di kho na bden gyi/ gzhan ni pa'o zhes bya ba de ni rnam par shes pa la gnas pa'o/ /bdag dang 'jig rten ni mtha' yod pa ma yin pa dang / mtha' yod kyang yod la/ mtha' med kyang med pa dang /
134a5(khri brgyad): mtha' yod pa yang ma yin/ mtha' med pa yang ma yin pa zhes bya ba 'di kho na bden gyi gzhan ni pa'o/ /zhes bya ba de ni rnam par shes pa la gnas pa'o/ /bdag dang 'jig rten shi phan chad yod do zhes bya ba 'di kho na bden gyi/ gzhan ni pa'o/ /zhes bya ba
134a6(khri brgyad): de ni gzugs la gnas pa'o/ /bdag dang 'jig rten shi phan chad med pa dang / yod kyang yod la med kyang med pa dang / yod pa yang ma yin med pa yang ma yin no/ /zhes bya ba 'di kho na bden gyi/ gzhan ni pa'o/ /zhes bya ba de ni gzugs la gnas pa'o/ /
134a7(khri brgyad): tshor ba dang / 'du shes dang / 'du byed rnams la yang de bzhin du sbyar ro/ /bdag dang 'jig rten shi phan chad yod do/ /zhes bya ba 'di kho na bden gyi/ gzhan ni pa'o/ /zhes bya ba de ni rnam par shes pa la gnas pa'o/ /bdag dang 'jig rten shi phan chad
134b1(khri brgyad): med pa dang / yod kyang yod la med kyang med pa dang / yod pa yang ma yin med pa yang ma yin no/ /zhes bya ba 'di kho na bden gyi/ gzhan ni pa'o/ /zhes bya ba de ni rnam par shes pa la gnas pa'o/ /srog de lus de yin no zhes bya ba dang / srog kyang gzhan la/
134b2(khri brgyad): lus kyang gzhan yin no/ /zhes bya ba 'di kho na bden gyi gzhan ni pa'o/ /zhes bya ba de ni gzugs la gnas pa'o/ /tshor ba dang / 'du shes dang / 'du byed rnams la yang de bzhin du sbyar ro/ /srog de lus de yin no zhes bya ba dang / srog kyang gzhan la
134b3(khri brgyad): lus kyang gzhan yin no zhes bya ba 'di kho na bden gyi gzhan ni pa'o zhes bya ba de ni rnam par shes pa la gnas pa'o/ /rab 'byor de ltar na/ de bzhin gshegs pas shes rab kyi pha rol tu phyin pa 'di la brten nas/ sems can gzhan dag dang gang zag gzhan dag gi
134b4(khri brgyad): sems lhag par g.yo ba dang bral bar g.yo ba rnams dang / bsdus par g.yo ba dang / rgyas pa rnams yang dag pa ji lta ba bzhin du rab tu mkhyen to/ /rab 'byor gzhan yang de bzhin gshegs pas shes rab kyi pha rol tu phyin pa 'di la brten nas gzugs mkhyen te/
134b5(khri brgyad): gzugs ci ltar mkhyen ce na/ ji ltar de bzhin nyid 'gyur ba med cing rnam par rtog pa med la/ mtshan ma med cing rtsol ba med pa dang / spros pa med pa dang / dmigs su med pa de bzhin du mkhyen to/ /de bzhin du tshor ba dang / 'du shes dang / 'du byed rnams dang / rnam par
134b6(khri brgyad): shes pa mkhyen te rnam par shes pa ji ltar mkhyen ce na/ ji ltar de bzhin nyid 'gyur ba med cing / rnam par rtog pa med la mtshan ma med cing rtsol ba med pa dang / spros pa med pa dang dmigs su med pa de bzhin du mkhyen to/ /rab 'byor de ltar na de bzhin gshegs pas shes rab
134b7(khri brgyad): kyi pha rol tu phyin pa 'di la brten nas/ sems can gzhan dag dang / gang zag gzhan dag gi sems lhag par g.yo ba dang / bral bar g.yo ba rnams dang / bsdus par g.yo ba dang / rgyas pa rnams yang dag pa ji lta ba bzhin du rab tu mkhyen to/ /rab 'byor de ltar na
135a1(khri brgyad): lhag par g.yo ba dang / bral bar g.yo ba dang / bsdus par g.yo ba dang / rgyas pa'i de bzhin nyid gang yin pa de ni phung po dang / khams dang skye mched rnams kyi de bzhin nyid do/ /phung po dang / khams dang skye mched rnams kyi de bzhin nyid gang
135a2(khri brgyad): yin pa de ni chos thams cad kyi de bzhin nyid do/ /chos thams cad kyi de bzhin nyid gang yin pa de ni/ pha rol tu phyin pa drug po rnams kyi de bzhin nyid do/ /pha rol tu phyin pa drug po rnams kyi de bzhin nyid gang yin pa de ni byang chub kyi phyogs kyi chos sum cu rtsa bdun gyi de bzhin
135a3(khri brgyad): nyid do/ /byang chub kyi phyogs kyi chos sum cu rtsa bdun gyi de bzhin nyid gang yin pa de ni stong pa nyid rnams kyi de bzhin nyid do/ /stong pa nyid rnams kyi de bzhin nyid gang yin pa de ni rnam par thar pa brgyad kyi de bzhin nyid do/ /rnam par thar pa brgyad kyi de bzhin nyid gang
135a4(khri brgyad): yin pa de ni mthar gyis gnas pa'i snyoms par 'jug pa dgu'i de bzhin nyid do/ /mthar gyis gnas pa'i snyoms par 'jug pa dgu'i de bzhin nyid gang yin pa de ni/ de bzhin gshegs pa'i stobs bcu'i de bzhin nyid do/ /de bzhin gshegs pa'i stobs bcu'i de bzhin nyid gang
135a5(khri brgyad): yin pa de ni mi 'jigs pa rnams kyi de bzhin nyid do/ /mi 'jigs pa rnams kyi de bzhin nyid gang yin pa de ni so so yang dag par rig pa rnams kyi de bzhin nyid do/ /so so yang dag par rig pa rnams kyi de bzhin nyid gang yin pa de ni byams pa dang / snying rje'i de bzhin nyid do/ /
135a6(khri brgyad): byams pa dang / snying rje'i de bzhin nyid gang yin pa de ni sangs rgyas kyi chos ma 'dres pa bco brgyad kyi de bzhin nyid do/ /sangs rgyas kyi chos ma 'dres pa bco brgyad kyi de bzhin nyid gang yin pa de ni rnam pa thams cad mkhyen pa nyid kyi de bzhin nyid do/ /rnam pa thams cad mkhyen pa nyid
135a7(khri brgyad): kyi de bzhin nyid gang yin pa de ni dge ba dang mi dge ba'i chos rnams kyi de bzhin nyid do/ /dge ba dang mi dge ba'i chos rnams kyi de bzhin nyid gang yin pa de ni 'jig rten pa dang 'jig rten las 'das pa rnams dang / zag pa dang bcas pa rnams dang / zag pa med pa rnams dang / kha na
135b1(khri brgyad): ma tho ba dang bcas pa dang / kha na ma tho ba med pa rnams dang / nyon mongs pa dang bcas pa rnams dang / nyon mongs pa med pa rnams dang / kun nas nyon mongs pa dang / rnam par byang ba rnams dang / 'dus byas dang / 'dus ma byas kyi chos rnams kyi de bzhin nyid do/ /
135b2(khri brgyad): 'dus byas dang / 'dus ma byas kyi chos rnams kyi de bzhin nyid gang yin pa de ni 'das pa dang / ma 'ongs pa dang / da ltar byung ba'i chos kyi de bzhin nyid do/ /'das pa dang / ma 'ongs pa dang / da ltar byung ba'i chos kyi de bzhin nyid gang yin pa de ni rgyun tu zhugs pa'i de bzhin
135b3(khri brgyad): nyid do/ /rgyun du zhugs pa'i de bzhin nyid gang yin pa de ni/ rgyun tu zhugs pa'i 'bras bu'i de bzhin nyid do/ /de bzhin du lan cig phyir 'ong ba dang / phyir mi 'ong ba dang / dgra bcom pa dang / rang sangs rgyas kyi de bzhin nyid do/ /rang sangs rgyas kyi de bzhin nyid gang yin
135b4(khri brgyad): pa de ni/ rang byang chub kyi de bzhin nyid do/ /rang byang chub kyi de bzhin nyid gang yin pa de ni bla na med pa yang dag par rdzogs pa'i byang chub kyi de bzhin nyid do/ /bla na med pa yang dag par rdzogs pa'i byang chub kyi de bzhin nyid gang yin pa de ni/ de bzhin gshegs pa'i de bzhin
135b5(khri brgyad): nyid do/ /de bzhin gshegs pa'i de bzhin nyid gang yin pa de ni sems can thams cad kyi de bzhin nyid do/ /rab 'byor de ltar na de bzhin gshegs pa'i de bzhin nyid gang yin pa dang / sems can thams cad kyi de bzhin nyid gang yin pa de ni de bzhin nyid gcig pa ste/
135b6(khri brgyad): tha mi dad pa'i de bzhin nyid do/ /tha mi dad pa'i de bzhin nyid gang yin pa de ni mi zad pa yin no/ /mi zad pas na gnyis su med de/ rab 'byor chos thams cad kyi de bzhin nyid 'di ni/ de bzhin gshegs pas shes rab kyi pha rol tu phyin pa 'di la brten nas mngon par rdzogs
135b7(khri brgyad): par sangs rgyas so/ /rab 'byor shes rab kyi pha rol tu phyin pa 'di yang de bzhin gshegs pa rnams skyed pa yin no/ /rab 'byor de bzhin du shes rab kyi pha rol tu phyin pa 'di ni 'jig rten ston pa yin te/ rab 'byor de ltar na de bzhin gshegs pa dgra bcom pa yang dag
136a1(khri brgyad): par rdzogs pa'i sangs rgyas kyi de bzhin nyid gang gis de bzhin gshegs pa dgra bcom pa yang dag par rdzogs pa'i sangs rgyas zhes bya bar gyur pa'i chos thams cad kyi de bzhin nyid thugs su chud cing ma nor ba de bzhin nyid dang / gzhan ma yin pa de bzhin nyid
136a2(khri brgyad): thugs su chud do/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa chos thams cad kyi de bzhin nyid dang / ma nor ba de bzhin nyid dang / gzhan ma yin pa de bzhin nyid ni zab pa lags so/ /bcom ldan 'das de bzhin nyid 'dis ni
136a3(khri brgyad): sangs rgyas bcom ldan 'das rnams kyi byang chub snang bar bgyis so/ /bcom ldan 'das phyir mi ldog pa'i byang chub sems dpa' rnams dang / gang zag lta ba phun sum tshogs par gyur pa rnams dang / dgra bcom pa zag pa zad pa rnams ma gtogs par su zhig 'di la mos
136a4(khri brgyad): par 'gyur/ bcom ldan 'das chos 'di dag ni zab ste/ de bzhin gshegs pas mngon par rdzogs par sangs rgyas nas bstan pa lags so/ /bcom ldan 'das kyis bka' stsal pa/ rab 'byor 'di ltar de bzhin nyid ni mi zad pa'o/ /ci'i phyir mi zad ce na/ chos thams
136a5(khri brgyad): cad mi zad pa'i phyir de bzhin nyid mi zad pa'o/ /rab 'byor 'di lta ste/ chos thams cad kyi de bzhin nyid 'di ni de bzhin gshegs pas bla na med pa yang dag par rdzogs pa'i byang chub mngon par rdzogs par sangs rgyas nas bshad pa yin no/ /shes rab kyi pha rol tu phyin pa khri
136a6(khri brgyad): brgyad stong pa las/ 'jig rten ston pa'i le'u zhes bya ste/ bzhi bcu rtsa gnyis pa'o// //de nas stong gsum gyi stong chen po'i 'jig rten gyi khams na/ 'dod pa na spyod pa dang / gzugs na spyod pa'i lha'i bu ji snyed 'khod pa de dag gis lha'i tsan dan gyi phye ma dag khyer
136a7(khri brgyad): nas/ bcom ldan 'das ga la ba der dong ste/ lhags nas bcom ldan 'das kyi zhabs la mgo bos phyag 'tshal te/ phyogs gcig tu 'khod do/ /phyogs gcig tu 'khod nas kyang 'dod pa na spyod pa dang / gzugs na spyod pa'i lha'i bu de dag gis/ bcom ldan 'das
136b1(khri brgyad): la 'di skad ces gsol to/ /bcom ldan 'das shes rab kyi pha rol tu phyin pa ston pa 'di ni zab pa lags na/ bcom ldan 'das shes rab kyi pha rol tu phyin pa ci'i slad du zab pa lags/ bcom ldan 'das kyis bka' stsal pa/ lha'i bu dag shes rab kyi pha rol tu phyin
136b2(khri brgyad): pa 'di ni stong pa nyid kyi mtshan nyid yin pa'i phyir zab bo/ /lha'i bu dag shes rab kyi pha rol tu phyin pa ni mtshan ma med pa'i mtshan nyid dang / smon pa med pa'i mtshan nyid dang / mngon par 'du byed pa med pa'i mtshan nyid dang / skye ba med pa'i mtshan nyid dang / 'gag pa med
136b3(khri brgyad): pa'i mtshan nyid dang / kun nas nyon mongs pa med pa'i mtshan nyid dang / rnam par byang ba med pa'i mtshan nyid dang / dngos po med pa'i mtshan nyid dang / ngo bo nyid kyi mtshan nyid dang / mi gnas pa'i mtshan nyid dang / chad pa med pa'i mtshan nyid dang / rtag pa med pa'i mtshan
136b4(khri brgyad): nyid dang / don gcig pa ma yin pa'i mtshan nyid dang / don tha dad pa ma yin pa'i mtshan nyid dang / 'ong ba med pa'i mtshan nyid dang / 'gro ba med pa'i mtshan nyid dang / nam mkha'i mtshan nyid yin pa'i phyir zab/ /lha'i bu dag shes rab kyi pha rol tu phyin pa 'di ni mtshan
136b5(khri brgyad): nyid de lta bu yin pas na/ de bzhin gshegs pas 'jig rten gyi brdar bka' stsal te/ don dam par ni ma yin no/ /lha'i bu dag mtshan nyid de dag ni lha dang / mi dang lha ma yin du bcas pa'i 'jig rten gyis rnam par 'khrug par byed mi nus so/ /de ci'i phyir zhe na/ lha
136b6(khri brgyad): dang mi dang / lha ma yin du bcas pa'i 'jig rten yang de'i mtshan nyid kho na yin pa'i phyir ro/ /lha'i bu dag mtshan nyid kyis ni/ mtshan nyid rnam par 'khrug par mi byed do/ /mtshan nyid kyis ni mtshan nyid mi shes so/ /mtshan nyid kyis ni mtshan nyid med pa mi shes so/ /
136b7(khri brgyad): mtshan nyid med pas kyang mtshan nyid mi shes so/ /mtshan nyid med pas kyang mtshan nyid med pa mi shes so/ /de ltar na mtshan nyid gang yin pa dang / mtshan nyid med pa gang yin pa de gnyis ka la yang / gang gis shes par byed pa dang / gang shes par byed pa dang / gang la
137a1(khri brgyad): shes par byed pa dang / gang la shes par byed pa'i ngo bo nyid med do/ /lha'i bu dag mtshan nyid de dag ni gzugs kyis mngon par 'dus byas pa ma yin no/ /tshor ba dang / 'du shes dang / 'du byed rnams dang / rnam par shes pas mngon par 'dus byas pa
137a2(khri brgyad): ma yin no/ /sbyin pa'i pha rol tu phyin pas mngon par 'dus byas pa ma yin no/ /tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pas mngon par 'dus byas pa ma yin no/ /stong pa nyid thams cad kyis mngon par
137a3(khri brgyad): 'dus byas pa ma yin no/ /byang chub kyi phyogs kyi chos rnams kyis mngon par 'dus byas pa ma yin no/ /stobs dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams kyis mngon par 'dus byas pa ma yin no/ /rnam pa thams
137a4(khri brgyad): cad mkhyen pa nyid kyis mngon par 'dus byas pa ma yin no/ /lha'i bu dag mtshan nyid 'di dag ni mi rnams dang / mi ma yin pa rnams sam/ zag pa dang bcas pa rnams sam/ zag pa med pa rnams sam/ 'jig rten pa rnams sam/ 'jig rten las 'das pa rnams sam
137a5(khri brgyad): 'dus byas rnams sam/ 'dus ma byas rnams ma yin te/ mtshan nyid thams cad ni mtshan nyid med pa'i phyir ro/ /lha'i bu dag la la zhig 'di skad du nam mkha'i mtshan nyid ni 'di lta bu yin no/ /zhes zer na/ ci yang dag par smra bas smra ba yin nam/ lha'i bu rnams kyis gsol
137a6(khri brgyad): pa/ bcom ldan 'das yang dag par smra bas smra ba ma lags so/ /de ci'i slad du zhe na/ bcom ldan 'das nam mkha'i khams ni 'dus byas ma lags pa'i slad du nam mkha' ni mtshan nyid gang gis kyang mchis pa ma lags so/ /bcom ldan 'das kyis bka' stsal ba/ lha'i bu dag
137a7(khri brgyad): de bzhin gshegs pa rnams byung yang rung / de bzhin gshegs pa rnams ma byung yang rung ste/ mtshan nyid kyi dbyings ni mtshan nyid med pa'i dbyings ji ltar gnas pa bzhin du gnas pa nyid de/ de ni de bzhin gshegs pas yang dag par mngon par rdzogs par sangs rgyas pas de'i phyir/
137b1(khri brgyad): de bzhin gshegs pas/ de bzhin gshegs pa zhes bya'o/ /lha'i bu rnams kyis gsol pa/ bcom ldan 'das mtshan nyid gang dag mngon par rdzogs par sangs rgyas pas de bzhin gshegs pa'i ye shes chags pa ma mchis pa dang / mtshan nyid gang dag la gnas nas/
137b2(khri brgyad): de bzhin gshegs pas mtshan nyid thams cad bstan pa'i mtshan nyid de bzhin gshegs pas mngon par rdzogs par sangs rgyas pa 'di dag ni zab lags so/ /bcom ldan 'das de bzhin gshegs pas shes rab kyi pha rol tu phyin pa yang dag par rab tu bstan pas/ mtshan
137b3(khri brgyad): nyid thams cad yang dag par rab tu bstan pa lags so/ /bcom ldan 'das 'di ltar de bzhin gshegs pas gang la spyod pas/ bla na med pa yang dag par rdzogs pa'i byang chub tu mngon par rdzogs par sangs rgyas par gyur la/ bla na med pa yang dag par rdzogs pa'i byang
137b4(khri brgyad): chub mngon par rdzogs par sangs rgyas nas kyang / mtshan nyid thams cad rab tu dbye ba mdzad de/ gzugs kyi mtshan nyid dang / tshor ba dang / 'du shes dang / 'du byed rnams dang / rnam par shes pa'i mtshan nyid kyi bar du dbye ba mdzad pa nas/ mtshan nyid thams cad
137b5(khri brgyad): kyi rab tu dbye ba'i bar du mdzad pa dang / rnam pa thams cad mkhyen pa'i mtshan nyid kyi bar du/ rab tu dbye ba mdzad pas shes rab kyi pha rol tu phyin pa de bzhin gshegs pa dgra bcom pa yang dag par rdzogs pa'i sangs rgyas rnams kyi spyod yul 'di ni zab ste ngo mtshar
137b6(khri brgyad): lags so/ /de nas bcom ldan 'das kyis 'dod pa na spyod pa dang / gzugs na spyod pa'i lha'i bu de dag la 'di skad ces bka' stsal to/ /lha'i bu dag gzugs ni gzugs su rung ba'i mtshan nyid de/ gzugs nyid kyang de bzhin gshegs pas/ mtshan nyid med pas
137b7(khri brgyad): mngon par rdzogs par sangs rgyas so/ /de bzhin du tshor ba ni myong ba'i mtshan nyid/ 'du shes ni 'dzin pa'i mtshan nyid/ 'du byed rnams ni mngon par 'du byed pa'i mtshan nyid/ rnam par shes pa ni so sor rnam par rig pa'i mtshan nyid de/ de yang de bzhin gshegs pas
138a1(khri brgyad): mtshan nyid med par mngon par rdzogs par sangs rgyas so/ /phung po rnams ni sdug bsngal ba'i mtshan nyid de/ de dag kyang de bzhin gshegs pas mtshan nyid med par mngon par rdzogs par sangs rgyas so/ /khams rnams ni sbrul gdug pa lta bu'i mtshan
138a2(khri brgyad): nyid de de dag kyang de bzhin gshegs pas mtshan nyid med par mngon par rdzogs par sangs rgyas so/ /skye mched rnams ni skye ba'i sgo'i mtshan nyid de/ de dag kyang de bzhin gshegs pas mtshan nyid med par mngon par rdzogs par sangs rgyas so/ /rten cing 'brel par 'byung ba
138a3(khri brgyad): ni tshogs pa'i mtshan nyid de de yang de bzhin gshegs pas mtshan nyid med par mngon par rdzogs par sangs rgyas so/ /sbyin pa'i pha rol tu phyin pa ni yongs su gtong ba'i mtshan nyid de de yang de bzhin gshegs pas mtshan nyid med par mngon par rdzogs par sangs rgyas so/ /tshul
138a4(khri brgyad): khrims kyi pha rol tu phyin pa ni gdung ba med pa'i mtshan nyid bzod pa'i pha rol tu phyin pa ni 'khrug pa med pa'i mtshan nyid brtson 'grus kyi pha rol tu phyin pa ni thub pa med pa'i mtshan nyid/ bsam gtan gyi pha rol tu phyin pa ni sdud pa'i mtshan nyid shes rab kyi pha rol tu phyin pa ni spong ba'i mtshan
138a5(khri brgyad): nyid de/ de yang de bzhin gshegs pas mtshan nyid med par mngon par rdzogs par sangs rgyas so/ /bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi ni 'khrug pa med pa'i mtshan nyid de/ de dag kyang de bzhin gshegs pas
138a6(khri brgyad): mtshan nyid med par mngon par rdzogs par sangs rgyas so/ /byang chub kyi phyogs kyi chos sum cu rtsa bdun ni nges par 'byin pa'i mtshan nyid de/ de dag kyang de bzhin gshegs pas mtshan nyid med par mngon par rdzogs par sangs rgyas so/ /stong pa nyid ni dben pa'i mtshan
138a7(khri brgyad): nyid/ mtshan ma med pa ni zhi ba'i mtshan nyid/ smon pa med pa ni sdug bsngal sel ba'i mtshan nyid de/ de yang de bzhin gshegs pas mtshan nyid med par mngon par rdzogs par sangs rgyas so/ /rnam par thar pa rnams ni rnam par grol bar byed pa'i mtshan nyid
138b1(khri brgyad): de/ de dag kyang de bzhin gshegs pas mtshan nyid med par mngon par rdzogs par sangs rgyas so/ /de bzhin du sbyar te/ stobs rnams ni shin tu rnam par nges pa'i mtshan nyid/ mi 'jigs pa rnams ni shin tu brtan pa'i mtshan nyid/ so so yang dag par rig pa
138b2(khri brgyad): rnams ni mi chod pa'i mtshan nyid/ byams pa chen po ni phan pa sgrub pa'i mtshan nyid/ snying rje chen po ni skyob pa'i mtshan nyid/ dga' ba chen po ni sangs rgyas kyi chos thams cad la mchog tu dga' ba'i mtshan nyid/ btang snyoms chen po ni sems can gyi nyes pa dang / bde
138b3(khri brgyad): ba dang / sdug bsngal ba dang / rnyed pa dang / ma rnyed pa dang / grags pa dang / grags pa ma yin pa dang / bstod pa dang / smad pa la btang snyoms su 'jog pa'i mtshan nyid/ sangs rgyas kyi chos ma 'dres pa bco brgyad ni mi 'phrog pa'i mtshan nyid de/ de dag kyang de
138b4(khri brgyad): bzhin gshegs pas mtshan nyid med par mngon par rdzogs par sangs rgyas so/ /rnam pa thams cad mkhyen pa'i ye shes ni mngon sum gyi mtshan nyid de/ de yang de bzhin gshegs pas mtshan nyid med par mngon par rdzogs par sangs rgyas so/ /lha'i bu dag de ltar na
138b5(khri brgyad): de bzhin gshegs pas chos thams cad mtshan nyid med par mngon par rdzogs par sangs rgyas te/ des na de bzhin gshegs pa ni chags pa med pa'i ye shes dang ldan pa zhes bya'o/ /de nas bcom ldan 'das kyis tshe dang ldan pa rab 'byor la bka' stsal pa/ rab 'byor shes
138b6(khri brgyad): rab kyi pha rol tu phyin pa ni/ de bzhin gshegs pa dgra bcom pa yang dag par rdzogs pa'i sangs rgyas skyed pa yin no/ /shes rab kyi pha rol tu phyin pa ni de bzhin gshegs pa la 'jig rten ston pa yang yin no/ /de ci'i phyir zhe na/ de bzhin gshegs pa ni chos 'di la brten cing
138b7(khri brgyad): gnas nas 'di lta ste/ shes rab kyi pha rol tu phyin pa'i chos 'di la bsti stang mdzad/ bla mar mdzad/ ri mor mdzad/ mchod par mdzad de/ rab 'byor de bas na/ de bzhin gshegs pas shes rab kyi pha rol tu phyin pa 'di la bsti stang mdzad/ bla mar mdzad/ ri mor mdzad/
139a1(khri brgyad): mchod par mdzad pa de ni chos nyid yin no/ /de ci'i phyir zhe na/ rab 'byor sangs rgyas bcom ldan 'das rnams ni/ shes rab kyi pha rol tu phyin pa 'di las byung ba'i phyir ro/ /rab 'byor de bzhin gshegs pas ni byas pa gzo ba dang / byas pa tshor ba yin te/
139a2(khri brgyad): rab 'byor de bzhin gshegs pas byas pa gzo ba dang / byas pa tshor ba yin no/ /zhes smras pa gang yin pa de dag ni yang dag par smra bas smra ba yin no/ /rab 'byor de bzhin gshegs pa ji ltar byas pa gzo ba dang / byas pa tshor ba yin zhe na/ rab 'byor de bzhin gshegs pa ni
139a3(khri brgyad): theg pa des gshegs shing lam des bla na med pa yang dag par rdzogs pa'i byang chub mngon par rdzogs par sangs rgyas te/ de bas na de bzhin gshegs pa ni theg pa de nyid dang / lam de nyid la bsti stang mdzad/ bla mar mdzad/ ri mo mdzad/ mchod pa mdzad cing yongs su
139a4(khri brgyad): 'dzin la/ rjes su yongs su skyong bar mdzad de/ rab 'byor de ni de bzhin gshegs pas byas pa gzo ba dang / byas pa tshor ba yin par blta bar bya'o/ /rab 'byor gzhan yang byed pa po med pa'i phyir/ de bzhin gshegs pas chos thams cad ma byas pa dang / 'gyur ba med
139a5(khri brgyad): par mngon par rdzogs par sangs rgyas so/ /lus med pa'i phyir ma byas par mngon par rdzogs par sangs rgyas so/ /rab 'byor de bzhin gshegs pas shes rab kyi pha rol tu phyin pa la brten nas chos thams cad byas pa med par mngon par rdzogs par sangs rgyas pa gang yin
139a6(khri brgyad): pa de ni de bzhin gshegs pas ma byas pa mkhyen pa dang / ma byas pa rig pa'o/ /rab 'byor gzhan yang de bzhin gshegs pas shes rab kyi pha rol tu phyin pa la brten nas/ don dam par byung ba med pa'i phyir ye shes byas pa med pa'i chos thams cad la zhugs so/ /rab 'byor
139a7(khri brgyad): rnam grangs des na/ shes rab kyi pha rol tu phyin pa ni de bzhin gshegs pa skyed pa yin no/ /rab 'byor gyis gsol pa/ bcom ldan 'das gang gi tshe chos thams cad skyed pa po ma lags shing / ston pa po ma lags pa'i tshe/ shes rab kyi pha rol tu phyin pa ji ltar de bzhin
139b1(khri brgyad): gshegs pa skyed pa dang / 'jig rten 'di ston pa lags/ bcom ldan 'das kyis bka' stsal pa/ rab 'byor de de bzhin no/ /de de bzhin te/ chos thams cad ni skyed pa po ma yin zhing ston pa po ma yin no/ /rab 'byor ji ltar chos thams cad skyed pa po ma yin zhing ston pa po ma yin
139b2(khri brgyad): zhe na/ rab 'byor chos thams cad ni stong pa dang / gso ba dang / gsog dang / ya ma brla dang / snying po med pa'i phyir te/ rab 'byor rnam grangs des na/ chos thams cad skyed pa po ma yin zhing ston pa po ma yin no/ /rab 'byor ji ltar chos thams cad skyed pa po ma yin zhing ston
139b3(khri brgyad): pa po ma yin zhe na/ rab 'byor chos thams cad ni gnas pa med pa/ khongs su gtogs pa med pa yin pa'i phyir te/ rab 'byor rnam grangs des kyang chos thams cad skyed pa po ma yin zhing / ston pa po ma yin no/ /rab 'byor de ltar na shes rab kyi pha rol tu phyin pa ni de bzhin
139b4(khri brgyad): gshegs pa skyed pa dang / 'jig rten ston pa yin te/ de yang gzugs ma mthong ba'i phyir ston pa yin no/ /tshor ba dang / 'du shes dang / 'du byed rnams dang / rnam par shes pa ma mthong ba'i phyir ston pa yin te/ rab 'byor de ltar na shes rab kyi pha rol tu phyin pa ni de bzhin
139b5(khri brgyad): gshegs pa skyed pa dang / 'jig rten ston pa yin no/ /rab 'byor gyis gsol pa/ gzugs dang / tshor ba dang / 'du shes dang / 'du byed rnams dang / rnam par shes pa ma mthong ba'i slad du ji ltar ston pa lags/ de bzhin du rnam pa thams cad mkhyen pa nyid ma mthong ba'i
139b6(khri brgyad): slad du ji ltar ston pa lags/ bcom ldan 'das kyis bka' stsal pa/ rab 'byor gang gi tshe gzugs la dmigs pa'i rnam par shes pa mi 'byung na rab 'byor de ltar gzugs ma mthong ba'i phyir ston pa yin no/ /de bzhin du tshor ba dang / 'du shes dang / 'du byed rnams dang /
139b7(khri brgyad): rnam par shes pa la dmigs pa'i sems mi 'byung na/ de ltar rnam par shes pa ma mthong ba'i phyir ston pa yin no/ /de bzhin du sbyar te/ gang gi tshe rnam pa thams cad mkhyen pa nyid la dmigs pa'i rnam par shes pa'i bar du mi 'byung na/ de ltar rnam pa thams cad mkhyen pa nyid ma
140a1(khri brgyad): mthong ba'i phyir ston pa yin no/ /rab 'byor de ltar na shes rab kyi pha rol tu phyin pa zab mo 'di ni de bzhin gshegs pa skyed pa dang 'jig rten ston pa yin no/ /rab 'byor gzhan yang shes rab kyi pha rol tu phyin pa ji ltar de bzhin gshegs pa skyed pa dang / 'jig rten ston pa yin zhe na/
140a2(khri brgyad): rab 'byor 'di la shes rab kyi pha rol tu phyin pa 'di ni 'jig rten stong ngo zhes rjod par byed do/ /'jig rten stong ngo zhes ji ltar rjod ce na/ phung po lnga po rnams kyi 'jig rten stong ngo zhes rjod do/ /khams bco brgyad kyi 'jig rten stong ngo zhes rjod do/ /skye mched bcu gnyis kyi 'jig rten stong ngo zhes
140a3(khri brgyad): rjod do/ /dge ba bcu'i las kyi lam gyi 'jig rten stong ngo / /zhes rjod do/ /bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi'i 'jig rten stong ngo zhes rjod do/ /ma rig pa'i rkyen gyis 'byung ba rten cing 'brel par 'byung ba'i yan lag bcu gnyis kyi
140a4(khri brgyad): 'jig rten stong ngo zhes rjod do/ /'jig tshogs la lta ba la sogs pa lta bar gyur pa drug cu rtsa gnyis kyi 'jig rten stong ngo zhes rjod do/ /byang chub kyi phyogs kyi chos sum cu rtsa bdun gyi 'jig rten stong ngo zhes rjod do/ /pha rol tu phyin pa drug gi 'jig rten stong ngo zhes rjod do/ /de bzhin du nang stong pa nyid
140a5(khri brgyad): dang / phyi stong pa nyid dang / phyi nang stong pa nyid dang / dngos po med pa'i ngo bo nyid stong pa nyid kyi bar gyi 'jig rten stong ngo zhes rjod do/ /de bzhin du stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad kyi 'jig rten stong ngo
140a6(khri brgyad): zhes rjod do/ /rnam pa thams cad mkhyen pa nyid kyi 'jig rten gyi bar du stong ngo zhes rjod do/ /rab 'byor de ltar na/ shes rab kyi pha rol tu phyin pa ni de bzhin gshegs pa skyed pa dang / 'jig rten ston pa yin no/ /rab 'byor gzhan yang de bzhin gshegs pas ni 'jig rten stong par
140a7(khri brgyad): rig go/ 'jig rten stong par yang dag par mkhyen to/ /'jig rten stong par rtogs so/ /'jig rten stong par thugs su chud do/ /rab 'byor de ltar na shes rab kyi pha rol tu phyin pa ni de bzhin gshegs pa skyed pa dang / 'jig rten ston pa yin no/ /rab 'byor gzhan yang
140b1(khri brgyad): shes rab kyi pha rol tu phyin pa ni de bzhin gshegs pa la 'jig rten stong ngo zhes ston te/ 'jig rten stong ngo zhes ji ltar ston ce na/ 'di ltar phung po rnams dang / khams rnams dang / skye mched rnams dang / dge ba bcu'i las kyi lam rnams dang / bsam gtan bzhi dang / tshad
140b2(khri brgyad): med pa bzhi dang / gzugs med pa'i snyoms par 'jug pa bzhi dang / rten cing 'brel par 'byung ba dang / 'jig tshogs la lta ba la sogs pa lta bar gyur pa drug cu rtsa gnyis dang / pha rol tu phyin pa drug dang / byang chub kyi phyogs kyi chos sum cu rtsa bdun dang / stong pa nyid
140b3(khri brgyad): thams cad dang / stobs dang mi 'jigs pa dang / so so yang dag par rig pa rnams dang / sangs rgyas kyi chos ma 'dres pa rnams dang / rnam pa thams cad mkhyen pa nyid kyi 'jig rten stong ngo zhes ston te/ rab 'byor de ltar na shes rab kyi pha rol tu phyin pa ni de bzhin gshegs pa skyed pa dang
140b4(khri brgyad): 'jig rten ston pa yin no/ /rab 'byor gzhan yang shes rab kyi pha rol tu phyin pa ni de bzhin gshegs pa la 'jig rten bsam gyis mi khyab par ston te/ 'jig rten bsam gyis mi khyab par ji ltar ston ce na/ phung po lnga nas rnam pa thams cad mkhyen pa nyid kyi bar gyi 'jig rten bsam
140b5(khri brgyad): gyis mi khyab par ston to/ /de bzhin du shin tu dben pa dang / nang stong pa nyid nas dngos po med pa'i ngo bo nyid stong pa nyid kyi bar gyi 'jig rten bsam gyis mi khyab par ston te/ rab 'byor de ltar na shes rab kyi pha rol tu phyin pa ni de bzhin gshegs pa skyed pa dang / 'jig rten ston pa yin
140b6(khri brgyad): no/ /rab 'byor gzhan yang shes rab kyi pha rol tu phyin pa ni de bzhin gshegs pa la 'jig rten zhi bar ston te 'jig rten ji ltar zhi bar ston ce na/ phung po dang khams dang skye mched dang / rten cing 'brel par 'byung ba rnams dang / rnam pa thams cad mkhyen pa nyid kyi bar du zhi bar ston te/
140b7(khri brgyad): rab 'byor de ltar na shes rab kyi pha rol tu phyin pa ni de bzhin gshegs pa skyed pa dang / 'jig rten ston pa yin no/ /rab 'byor gzhan yang shes rab kyi pha rol tu phyin pa ni de bzhin gshegs pa la 'jig rten stong pa nyid kho nar ston te/ 'jig rten stong pa nyid kho nar ji ltar ston ce na/ phung po
141a1(khri brgyad): lnga'i 'jig rten stong pa nyid kho nar ston pa nas/ rnam pa thams cad mkhyen pa nyid kyi bar gyi 'jig rten stong pa nyid kho nar ston te/ rab 'byor de ltar na shes rab kyi pha rol tu phyin pa ni de bzhin gshegs pa skyed pa dang / 'jig rten ston pa yin no/ /rab 'byor shes
141a2(khri brgyad): rab kyi pha rol tu phyin pa 'di ni ci nas 'jig rten 'di'i 'du shes med pa dang / 'jig rten pha rol gyi 'du shes med pa de ltar de bzhin gshegs pa la 'jig rten ston to/ /de ci'i phyir zhe na/ 'di ltar gang gis 'jig rten 'di'i 'du shes sam/ 'jig rten pha rol gyi 'du shes su byed
141a3(khri brgyad): pa'i chos de dag med pa'i phyir ro/ / //shes rab kyi pha rol tu phyin pa khri brgyad stong pa/ bam po sum cu rtsa bzhi pa/ rab 'byor gyis gsol pa/ bcom ldan 'das kye ma shes rab kyi pha rol tu phyin pa 'di ni bcom ldan 'das rnams kyi mdzad pa chen pos nye bar
141a4(khri brgyad): gnas pa lags so/ /bcom ldan 'das shes rab kyi pha rol tu phyin pa 'di ni mdzad pa bsam gyis mi khyab pa dang / mdzad pa gzhal du ma mchis pa dang / mdzad pa dpag tu ma mchis pa dang / mdzad pa mi mnyam pa dang mnyam pas nye bar gnas pa lags so/ /bcom
141a5(khri brgyad): ldan 'das kyis bka' stsal pa/ rab 'byor de de bzhin no/ /de de bzhin te/ rab 'byor shes rab kyi pha rol tu phyin pa ni de bzhin gshegs pa rnams kyi mdzad pa chen pos nye bar gnas pa yin no/ /rab 'byor shes rab kyi pha rol tu phyin pa ji ltar mdzad pa chen pos nye bar
141a6(khri brgyad): gnas she na/ rab 'byor 'di lta ste/ sems can thams cad bskyab pa dang gnas byed pa dang / yongs su mi gtong ba 'di ni de bzhin gshegs pa rnams kyi mdzad pa chen po yin te/ rab 'byor rnam grangs des na/ shes rab kyi pha rol tu phyin pa ni/ de bzhin gshegs
141a7(khri brgyad): pa dgra bcom pa yang dag par rdzogs pa'i sangs rgyas rnams kyi mdzad pa chen pos nye bar gnas pa yin no/ /rab 'byor shes rab kyi pha rol tu phyin pa ji ltar de bzhin gshegs pa rnams kyi mdzad pa bsam gyis mi khyab pas nye bar gnas she na/ rab 'byor sangs rgyas nyid dang /
141b1(khri brgyad): de bzhin gshegs pa nyid dang / rang byung nyid dang / thams cad mkhyen pa nyid bsam gyis mi khyab ste/ rab 'byor rnam grangs des na/ shes rab kyi pha rol tu phyin pa ni de bzhin gshegs pa dgra bcom pa yang dag par rdzogs pa'i sangs rgyas rnams kyi mdzad pa bsam gyis
141b2(khri brgyad): mi khyab pas nye bar gnas pa yin no/ /rab 'byor shes rab kyi pha rol tu phyin pa ji ltar de bzhin gshegs pa rnams kyi mdzad pa gzhal du med pas nye bar gnas she na/ rab 'byor sems can gyi tshogs kyi nang na/ de bzhin gshegs pa dgra bcom pa yang dag par rdzogs pa'i
141b3(khri brgyad): sangs rgyas bsam pa'am gzhal bar nus pa'i sems can gang yang med de/ rab 'byor rnam grangs des na/ shes rab kyi pha rol tu phyin pa ni/ de bzhin gshegs pa dgra bcom pa yang dag par rdzogs pa'i sangs rgyas rnams kyi mdzad pa gzhal du med pas nye bar gnas
141b4(khri brgyad): pa yin no/ /rab 'byor shes rab kyi pha rol tu phyin pa ji ltar de bzhin gshegs pa rnams kyi mdzad pa dpag tu med pas nye bar gnas she na/ rab 'byor sangs rgyas nyid dang / de bzhin gshegs pa nyid dang / rang byung nyid dang / thams cad mkhyen pa nyid ni dpag tu med la
141b5(khri brgyad): sus kyang tshad gzung bar mi nus te/ rab 'byor rnam grangs des na/ shes rab kyi pha rol tu phyin pa ni/ de bzhin gshegs pa dgra bcom pa yang dag par rdzogs pa'i sangs rgyas rnams kyi mdzad pa dpag tu med pas nye bar gnas pa yin no/ /rab 'byor shes rab kyi pha
141b6(khri brgyad): rol tu phyin pa ji ltar mdzad pa mi mnyam pa dang mnyam pas nye bar gnas she na/ rab 'byor de bzhin gshegs pa rnams dang mnyam pa yang med na/ lhag pa lta ga la yod de/ rab 'byor rnam grangs des na/ shes rab kyi pha rol tu phyin pa ni de bzhin gshegs pa dgra bcom
141b7(khri brgyad): pa yang dag par rdzogs pa'i sangs rgyas rnams kyi mdzad pa mi mnyam pa dang mnyam pas nye bar gnas yin no/ rab 'byor gyis gsol pa/ bcom ldan 'das ci sangs rgyas nyid dang / de bzhin gshegs pa nyid dang / rang byung nyid dang / rnam pa thams cad mkhyen pa nyid
142a1(khri brgyad): bsam gyis mi khyab pa dang / gzhal du ma mchis pa dang / dpag tu ma mchis pa dang / grangs ma mchis pa dang / mi mnyam pa dang mnyam pa lags sam/ bcom ldan 'das kyis bka' stsal pa/ rab 'byor de de bzhin no/ /de de bzhin te/ rab 'byor sangs rgyas nyid
142a2(khri brgyad): dang de bzhin gshegs pa nyid dang / rang byung nyid dang thams cad mkhyen pa nyid ni bsam gyis mi khyab pa yin no/ /rab 'byor de bzhin du sangs rgyas nyid dang / de bzhin gshegs pa nyid dang rang byung nyid dang / rnam pa thams cad mkhyen pa nyid ni gzhal du med pa dang / dpag tu med pa dang
142a3(khri brgyad): grangs med pa dang / mi mnyam pa dang mnyam pa yin no/ /rab 'byor chos rnams kyi chos nyid gang yin pa de la ni sems dang sems las byung ba'i chos rnams mi dmigs so/ /rab 'byor gzugs ni bsam gyis mi khyab pa dang / gzhal du med pa dang dpag tu med pa dang / grangs med pa dang /
142a4(khri brgyad): mi mnyam pa dang mnyam pa ste/ shes par byar med pa'i phyir ro/ /rab 'byor de bzhin du tshor ba dang / 'du shes dang / 'du byed rnams dang / rnam par shes pa yang bsam gyis mi khyab pa dang / gzhal du med pa dang / dpag tu med pa dang grangs med pa dang / mi mnyam pa dang mnyam pa ste/
142a5(khri brgyad): shes par byar med pa'i phyir ro/ /rnam pa thams cad mkhyen pa nyid kyi bar du yang bsam gyis mi khyab pa dang / gzhal du med pa dang / dpag tu med pa dang / grangs med pa dang / mi mnyam pa dang mnyam pa ste/ shes par byar med pa'i phyir ro/ /rab 'byor gyis gsol pa/ bcom
142a6(khri brgyad): ldan 'das ci'i slad du gzugs bsam gyis mi khyab pa dang / gzhal du ma mchis pa dang / dpag tu ma mchis pa dang / grangs ma mchis pa dang / mi mnyam pa dang mnyam pa dang / 'tshal bar bgyir ma mchis pa lags/ tshor ba dang 'du shes dang / 'du byed rnams dang / rnam par shes
142a7(khri brgyad): pa yang bsam gyis mi khyab pa dang / gzhal du ma mchis pa dang / dpag tu ma mchis pa dang / grangs ma mchis pa dang mi mnyam pa dang mnyam pa ste/ 'tshal bar bgyir ma mchis pa lags/ rnam pa thams cad mkhyen pa nyid kyi bar du yang bsam gyis mi khyab pa dang / gzhal du ma
142b1(khri brgyad): mchis pa dang / dpag tu ma mchis pa dang / grangs ma mchis pa dang / mi mnyam pa dang mnyam pa ste/ 'tshal bar bgyir ma mchis pa lags/ bcom ldan 'das kyis bka' stsal pa/ rab 'byor gzugs kyi ngo bo nyid ni/ ngo bo nyid med pa'i phyir/ bsam gyis mi khyab pa dang /
142b2(khri brgyad): gzhal du med pa dang / dpag tu med pa dang grangs med pa dang / mi mnyam pa dang mnyam pa ste/ shes par byar med pa yin no/ /rab 'byor tshor ba dang / 'du shes dang 'du byed rnams dang rnam par shis pa'i ngo bo nyid ni ngo bo nyid med pa'i phyir ro/ /bsam gyis mi khyab pa dang /
142b3(khri brgyad): gzhal du med pa dang / dpag tu med pa dang grangs med pa dang / mi mnyam pa dang mnyam pa ste/ shes par byar med pa yin no/ /rnam pa thams cad mkhyen pa nyid kyi bar gyi ngo bo nyid ni ngo bo nyid med pa'i phyir bsam gyis mi khyab pa dang / gzhal du med pa dang / dpag tu med pa
142b4(khri brgyad): dang / grangs med pa dang / mi mnyam pa dang mnyam pa ste/ shes par byar med pa yin no/ /rab 'byor 'di ci snyam du sems/ ci gzugs bsam gyis mi khyab pa dang / gzhal du med pa dang / dpag tu med pa dang / grangs med pa dang / mi mnyam pa dang mnyam pa gang yin
142b5(khri brgyad): pa de la gzugs dmigs sam/ rab 'byor de bzhin du tshor ba dang / 'du shes dang 'du byed rnams dang / rnam par shes pa bsam gyis mi khyab pa dang / gzhal du med pa dang / dpag tu med pa dang / grangs med pa dang / mi mnyam pa dang mnyam pa gang yin pa de la rnam par shes pa
142b6(khri brgyad): dmigs sam/ rab 'byor 'di ji snyam du sems/ rnam pa thams cad mkhyen pa nyid kyi bar du bsam gyis mi khyab pa dang / gzhal du med pa dang / dpag tu med pa dang / grangs med pa dang / mi mnyam pa dang mnyam pa gang yin pa de la rnam pa thams cad mkhyen pa nyid dmigs snyam 'am/
142b7(khri brgyad): rab 'byor gyis gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor rnam grangs des na/ chos thams cad bsam gyis mi khyab pa dang / gzhal du med pa dang / dpag tu med pa dang / grangs med pa dang / mi mnyam pa dang mnyam pa ste/
143a1(khri brgyad): rab 'byor 'di dag ni chos thams cad bsam gyis mi khyab pa dang / gzhal du med pa dang / dpag tu med pa dang / grangs med pa dang / mi mnyam pa dang mnyam pa yin no/ /rab 'byor de bzhin du de bzhin gshegs pa rnams kyi de bzhin gshegs pa'i chos rnams bsam
143a2(khri brgyad): gyis mi khyab pa dang / gzhal du med pa dang / dpag tu med pa dang grangs med pa dang / mi mnyam pa dang mnyam pa ste/ rab 'byor de bzhin gshegs pa rnams kyi de bzhin gshegs pa'i chos de dag ni bsam gyis mi khyab pa'i phyir/ bsam gyis mi khyab pa dang / gzhal gyis mi lang
143a3(khri brgyad): ba'i phyir gzhal du med pa dang / dpag gis mi lang ba'i phyir dpag tu med pa dang / bgrang gis mi lang ba'i phyir grangs med pa dang / mnyam pa dang mi mnyam pa med pa'i phyir/ mi mnyam pa dang mnyam pa yin te/ rab 'byor rnam grangs des na/ chos thams cad bsam gyis mi
143a4(khri brgyad): khyab pa dang / gzhal du med pa dang / dpag tu med pa dang / grangs med pa dang / mi mnyam pa dang mnyam pa yin no/ /rab 'byor de bzhin gshegs pa rnams kyi de bzhin gshegs pa'i chos de dag ni bsam pa las 'das pa'i phyir/ bsam gyis mi khyab pa dang / gzhal ba las 'das
143a5(khri brgyad): pa'i phyir gzhal du med pa dang / tshad las 'das pa'i phyir dpag tu med pa dang / bgrang pa las 'das pa'i phyir grangs med pa dang / mnyam pa dang mi mnyam pa las 'das pa'i phyir/ mi mnyam pa dang mnyam pa yin no/ /rab 'byor bsam gyis mi khyab pa zhes bya ba de ni bsam gyis
143a6(khri brgyad): mi lang ba'i tshig so/ /rab 'byor gzhal du med pa zhes bya ba de ni gzhal gyis mi lang ba'i tshig so/ /rab 'byor dpag tu med pa zhes bya ba de ni tshad med pa'i tshig so/ /rab 'byor grangs med pa zhes bya ba de ni grangs las 'das pa'i tshig so/ /
143a7(khri brgyad): rab 'byor mi mnyam pa dang mnyam pa zhes bya ba de ni mnyam pa med pa dang mi mnyam pa'i tshig so/ /rab 'byor de bzhin gshegs pa rnams kyis de bzhin gshegs pa'i chos de dag ni bsam gyis mi khyab pa dang / gzhal du med pa dang dpag tu med pa dang grangs med pa dang mi
143b1(khri brgyad): mnyam pa dang mnyam pa yin no/ /rab 'byor bsam gyis mi khyab pa zhes bya ba ni nam mkha' bsam gyis mi khyab pa'i phyir ro/ /de bzhin du gzhal du med pa dang / dpag tu med pa dang / grangs med pa dang / mi mnyam pa dang mnyam pa yang nam mkha' dang mtshungs pa'i phyir ro/ /rab
143b2(khri brgyad): 'byor de ltar na de bzhin gshegs pa'i chos rnams bsam gyis mi khyab pa dang / gzhal du med pa dang / dpag tu med pa dang / grangs med pa dang / mi mnyam pa dang mnyam pa yin te/ de dag ni nyan thos dang / rang sangs rgyas thams cad dang lha dang bcas pa'i 'jig rten gyis kyang bsam
143b3(khri brgyad): pa'am/ gzhal ba'am dpag pa'am/ bgrang bar mi nus te/ de ltar na sangs rgyas rnams kyang dpag tu med la/ sangs rgyas kyi chos rnams kyang dpag tu med do/ /bsam gyis mi khyab pa dang / gzhal du med pa dang / dpag tu med pa dang / grangs med pa dang / mi mnyam pa dang mnyam
143b4(khri brgyad): pa'i le'u'i chos kyi rnam grangs 'di bshad pa na/ dge slong lnga brgya ni len pa med par zag pa rnams las sems rnam par grol lo/ /dge slong ma nyis stong yang len pa med par zag pa rnams las sems rnam par grol lo/ /dge bsnyen drug khri ni chos rnams la chos kyi mig rdul
143b5(khri brgyad): med cing dri ma dang bral ba rnam par dag go/ /dge bsnyen ma sum khri yang chos rnams la chos kyi mig rdul med cing dri ma dang bral ba rnam par dag go/ /byang chub sems dpa' nyi khri ni mi skye ba'i chos la bzod pa thob par gyur te/ de dag kyang bcom ldan 'das kyis bskal pa bzang po 'di nyid
143b6(khri brgyad): la sangs rgyas su 'gyur bar lung bstan to/ /shes rab kyi pha rol tu phyin pa khri brgyad stong pa las bsam gyis mi khyab pa'i le'u zhes bya ste bzhi bcu rtsa gsum pa'o// //de nas bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das
143b7(khri brgyad): shes rab kyi pha rol tu phyin pa 'di ni zab lags so/ /bcom ldan 'das shes rab kyi pha rol tu phyin pa 'di ni bgyid pa chen pos nye bar gnas pa lags so/ /shes rab kyi pha rol tu phyin pa 'di ni bgyid pa mtshungs pa ma mchis pa dang / bgyid pa dpag tu ma mchis pa dang / bgyid pa grangs
144a1(khri brgyad): ma mchis pa dang / bgyid pa mi mnyam pa dang mnyam pas nye bar gnas pa lags so/ /de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor de de bzhin no/ /de de bzhin te/ rab 'byor shes rab kyi pha rol
144a2(khri brgyad): tu phyin pa 'di ni byed pa chen pos nye bar gnas pa yin no/ /rab 'byor shes rab kyi pha rol tu phyin pa 'di ni byed pa mtshungs pa med pa dang / byed pa dpag tu med pa dang / byed pa grangs med pa dang / byed pa mi mnyam pa dang mnyam pas nye bar gnas pa yin no/ /de ci'i phyir zhe na/ rab 'byor shes
144a3(khri brgyad): rab kyi pha rol tu phyin pa zab mo 'dir pha rol tu phyin pa drug 'dus pa dang / rab 'byor shes rab kyi pha rol tu phyin pa zab mo 'dir nang stong pa nyid 'dus pa dang / dngos po med pa'i ngo bo nyid stong pa nyid kyi bar du 'dus pa dang / dran pa nye bar gzhag pa bzhi dang / yang dag par spong ba bzhi dang / rdzu
144a4(khri brgyad): 'phrul gyi rkang pa bzhi dang / dbang po lnga dang stobs lnga dang / byang chub kyi yan lag bdun dang / 'phags pa'i lam yan lag brgyad pa 'dus pa dang / rab 'byor shes rab kyi pha rol tu phyin pa zab mo 'dir de bzhin gshegs pa'i stobs bcu 'dus pa dang / mi 'jigs pa bzhi dang /
144a5(khri brgyad): so so yang dag par rig pa bzhi dang / sangs rgyas kyi chos ma 'dres pa bco brgyad 'dus pa dang / rab 'byor shes rab kyi pha rol tu phyin pa zab mo 'dir sangs rgyas kyis 'dus pa dang / rnam pa thams cad mkhyen pa nyid kyi bar dag 'dus pa'i phyir ro/ /rab 'byor 'di lta ste dper na
144a6(khri brgyad): rgyal po rgyal rigs spyi bo nas dbang bskur ba/ yul gyi mi rnams la mthu che zhing dbang thob pa'i rgyal po'i bya ba dang yul gyi mi rnams kyi bya ba ci yod pa de dag thams cad blon po byed du bcug na/ rgyal po'i bya ba'am yul gyi mi'i bya ba de dag la rgyal po snying las chung zhing khur bor ba yin no/ /
144a7(khri brgyad): rab 'byor de bzhin du nyan thos kyi chos rnams sam/ rang sangs rgyas kyi chos rnams sam/ byang chub sems dpa'i chos rnams sam/ sangs rgyas kyi chos gang ci yang rung ba de dag thams cad ni shes rab kyi pha rol tu phyin pa'i nang du 'dus te/ shes rab kyi pha rol tu phyin pa 'di ni de dag gi bya
144b1(khri brgyad): ba byed pa yin no/ /rab 'byor de bas na shes rab kyi pha rol tu phyin pa 'di ni byang chub sems dpa' rnams kyi byed pa chen pos nye bar gnas pa yin no/ /rab 'byor shes rab kyi pha rol tu phyin pa 'di ni byed pa mtshungs pa med pa dang / byed pa dpag tu med pa dang byed pa grangs med pa dang / byed pa mi
144b2(khri brgyad): mnyam pa dang mnyam pas nye bar gnas pa yin no/ /de ci'i phyir zhe na/ rab 'byor 'di ltar shes rab kyi pha rol tu phyin pa zab mo 'di ni gzugs la yongs su 'dzin pa med cing mngon par zhen pa med par nye bar gnas pa dang / tshor ba dang / 'du shes dang / 'du byed rnams dang / rnam par shes pa la
144b3(khri brgyad): yongs su 'dzin pa med cing mngon par zhen pa med par nye bar gnas pa dang / rnam pa thams cad mkhyen pa nyid kyi bar dag la yongs su 'dzin pa med cing mngon par zhen pa med par nye bar gnas pa dang / rgyun du zhugs pa'i 'bras bu la yongs su 'dzin pa med cing mngon par zhen pa med par nye
144b4(khri brgyad): bar gnas pa dang / de bzhin du lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dang / bla na med pa yang dag par rdzogs pa'i byang chub kyi bar dag la yongs su 'dzin pa med cing mngon par zhen pa med par nye
144b5(khri brgyad): bar gnas pa'i phyir ro/ /rab 'byor gyis gsol pa/ bcom ldan 'das shes rab kyi pha rol tu phyin pa 'di ji ltar gzugs la yongs su 'dzin pa ma mchis shing / mngon par zhen pa ma mchis par nye bar gnas pa lags/ bcom ldan 'das ji ltar tshor ba dang / 'du shes dang / 'du byed rnams
144b6(khri brgyad): dang / rnam par shes pa la yongs su 'dzin pa ma mchis shing / mngon par zhen pa ma mchis par nye bar gnas pa lags/ ji ltar bla na med pa yang dag par rdzogs pa'i byang chub kyi bar dag la yongs su 'dzin pa ma mchis shing / mngon par zhen pa ma mchis par nye bar gnas pa
144b7(khri brgyad): lags/ bcom ldan 'das kyis bka' stsal pa/ rab 'byor khyod kyis gang la yongs su 'dzin pa dang / gang la mngon par zhen pa dang / gang yongs su 'dzin pa dang / gang mngon par zhen pa'i gzugs de yang dag par rjes su mthong ngam/ rab 'byor khyod kyis gang la yongs su 'dzin
145a1(khri brgyad): pa dang / gang la mngon par zhen pa dang / gang yongs su 'dzin pa dang / gang mngon par zhen pa'i tshor ba dang / 'du shes dang / 'du byed rnams dang / rnam par shes pa de yang dag par rjes su mthong ngam/ gsol pa/ bcom ldan 'das de ni ma lags so/ /bka' stsal pa
145a2(khri brgyad): rab 'byor khyod kyis gang la yongs su 'dzin pa dang / gang la mngon par zhen pa dang / gang yongs su 'dzin pa dang / gang mngon par zhen pa'i bla na med pa yang dag par rdzogs pa'i byang chub de yang dag par rjes su mthong ngam/ gsol pa/ bcom ldan 'das de ni ma lags so/ /bcom
145a3(khri brgyad): ldan 'das kyis bka' stsal pa/ rab 'byor legs so legs so/ /rab 'byor ngas kyang gang la yongs su 'dzin pa'am/ mngon par zhen pa'am/ gang yongs su 'dzin pa'am/ mngon par zhen pa'i gzugs yang dag par rjes su ma mthong ngo / /rab 'byor ngas kyang bla na med pa yang dag
145a4(khri brgyad): par rdzogs pa'i byang chub kyi bar du yang dag par rjes su ma mthong ngo / /yang dag par rjes su ma mthong bas yongs su mi 'dzin to/ /yongs su mi 'dzin pas mngon par zhen pa med do/ /rab 'byor ngas kyang sangs rgyas kyis dang / thams cad mkhyen pa nyid dang / rnam pa thams cad mkhyen
145a5(khri brgyad): pa nyid dang / de bzhin gshegs pa nyid yang dag par rjes su ma mthong ngo / yang dag par rjes su ma mthong bas yongs su mi 'dzin te/ yongs su mi 'dzin pas mngon par zhen pa med do/ /rab 'byor de bas na byang chub sems dpa' sems dpa' chen po rnams kyis gzugs la
145a6(khri brgyad): yongs su gzung bar mi bya zhing mngon par zhen par mi bya'o/ /tshor ba dang / 'du shes dang / 'du byed rnams dang / rnam par shes pa la yongs su gzung bar mi bya zhing mngon par zhen par mi bya'o/ /de bzhin du sbyar te/ sangs rgyas nyid dang / thams cad mkhyen pa nyid dang / rnam pa thams cad
145a7(khri brgyad): mkhyen pa nyid dang / de bzhin gshegs pa nyid la yongs su gzung bar mi bya zhing mngon par zhen par mi bya'o/ /de nas bcom ldan 'das la 'dod pa na spyod pa dang / gzugs na spyod pa'i lha'i bu rnams kyis 'di skad ces gsol to/ /bcom ldan 'das shes rab kyi pha rol tu phyin pa 'di ni
145b1(khri brgyad): zab cing mthong bar dka' la rtogs par dka' ste/ brtag par mi nus shing rtog ge'i spyod pa ma lags la/ zhi ba zhib mo brtags pa'i mkhas pa dang / mdzangs pas rig par bgyi ba lags so/ /bcom ldan 'das byang chub sems dpa' gang dag shes rab kyi pha rol tu phyin pa 'di la mos pa de
145b2(khri brgyad): dag ni sngon gyi rgyal ba rnams la lhag par bgyi ba bgyis pa dang / dge ba'i bshes gnyen gyis yongs su zin pa lags so/ /bcom ldan 'das sems can gang dag shes rab kyi pha rol tu phyin pa zab mo 'di la/ mos pa de dag ni dge ba'i rtsa ba skyed skyed pa lags so/ /bcom ldan 'das gal te
145b3(khri brgyad): stong gsum gyi stong chen po'i 'jig rten gyi khams na/ sems can gang dag gnas pa de dag thams cad dad pas rjes su 'brang ba dang / chos kyi rjes su 'brang ba dang / brgyad pa dang / rgyun du zhugs pa dang / lan cig phyir 'ong ba dang / phyir mi 'ong ba dang / dgra bcom pa dang / rang sangs
145b4(khri brgyad): rgyas su gyur kyang de dag thams cad kyi shes pa gang lags pa dang / spong ba gang lags pa dang / shes rab kyi pha rol tu phyin pa zab mo 'di la gdugs gcig bzod pa dang / 'dod pa dang / sems pa dang / 'jal ba dang / dpyod pa dang / rtog pa gang lags pa las shes rab kyi pha
145b5(khri brgyad): rol tu phyin pa 'di lta bu 'di la 'dod cing / bzod pa gang lags pa de nyid ches mchog tu gyur pa lags so/ /de ci'i slad du zhe na/ 'di ltar dad pas rjes su 'brang ba dang / chos kyi rjes su 'brang ba dang / brgyad pa dang / rgyun du zhugs pa rnams kyi shes pa dang / spong ba dang /
145b6(khri brgyad): lan cig phyir 'ong ba rnams dang / phyir mi 'ong ba rnams dang / dgra bcom pa rnams dang / rang sangs rgyas rnams kyi shes pa dang / spong ba gang lags pa de ni byang chub sems dpa' sems dpa' chen po mi skye ba'i chos la bzod pa thob pa'i bzod pa lags pa'i slad du'o/ /de
145b7(khri brgyad): nas bcom ldan 'das kyis 'dod pa na spyod pa dang / gzugs na spyod pa'i lha'i bu rnams la bka' stsal pa/ lha'i bu dag legs so legs so/ /lha'i bu dag de de bzhin no/ /de de bzhin te/ dad pas rjes su 'brang ba dang / chos kyi rjes su 'brang ba dang / brgyad pa dang /
146a1(khri brgyad): rgyun du zhugs pa dang / lan cig phyir 'ong ba dang / phyir mi 'ong ba dang / dgra bcom pa dang / rang sangs rgyas kyi shes pa dang / spong ba gang yin pa de ni byang chub sems dpa' sems dpa' chen po mi skye ba'i chos la bzod pa thob pa'i bzod pa yin no/ /lha'i
146a2(khri brgyad): bu dag rigs kyi bu'am rigs kyi bu mo gang la las shes rab kyi pha rol tu phyin pa zab mo 'di thos la/ thos nas kyang yi ger 'dri ba dang / bris nas kyang lung 'bog pa dang / kha ton byed pa dang / tshul bzhin du yid la byed pa'i rigs kyi bu'am rigs kyi bu mo de dag ni myur du yongs
146a3(khri brgyad): su mya ngan las 'da' bar shes par bya'i/ nyan thos kyi theg pa pa'am/ rang sangs rgyas kyi theg pa pa shes rab kyi pha rol tu phyin pa dang bral ba'i mdo sde gzhan dag la spyod pa de dag ni de ltar mi 'gyur ro/ /de ci'i phyir zhe na/ 'di ltar dad pas rjes su 'brang ba rnams dang /
146a4(khri brgyad): chos kyi rjes su 'brang ba rnams kyis gang la bslab par bya ba dang / rgyun du zhugs pa rnams dang / lan cig phyir 'ong ba rnams dang / phyir mi 'ong ba rnams dang / dgra bcom pa rnams dang / rang sangs rgyas kyi theg pa la yang dag par zhugs pa rnams dang / byang chub sems
146a5(khri brgyad): dpa' sems dpa' chen po rnams kyis gang la bslab par bya ba dang / de bzhin gshegs pa dgra bcom pa yang dag par rdzogs pa'i sangs rgyas rnams kyis gang la bslabs nas/ bla na med pa yang dag par rdzogs pa'i byang chub tu mngon par rdzogs par sangs rgyas pa dang /
146a6(khri brgyad): mngon par rdzogs par 'tshang rgya ba dang / mngon par rdzogs par 'tshang rgya bar 'gyur ba yang dag phul gyi chos rnams shes rab kyi pha rol tu phyin pa zab mo 'di las rgya cher bstan pa'i phyir ro/ /de nas 'dod pa na spyod pa dang / gzugs na spyod pa'i lha'i bu de dag gis bcom ldan
146a7(khri brgyad): 'das la 'di skad ces gsol to/ /bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni che ba lags so/ /bcom ldan 'das 'di lta ste/ shes rab kyi pha rol tu phyin pa pha rol tu phyin pa 'di ni mtshungs pa ma mchis pa dang / pha rol tu
146b1(khri brgyad): phyin pa dpag tu ma mchis pa dang / pha rol tu phyin pa grangs ma mchis pa dang / pha rol tu phyin pa mi mnyam pa dang mnyam pa lags so/ /bcom ldan 'das shes rab kyi pha rol tu phyin pa 'di la/ dad pa'i rjes su 'brang ba rnams dang / chos kyi rjes su 'brang
146b2(khri brgyad): ba rnams dang / brgyad pa rnams dang / rgyun tu zhugs pa rnams dang / lan cig phyir 'ong ba rnams dang / phyir mi 'ong ba rnams dang / dgra bcom pa rnams dang / rang sangs rgyas rnams kyis bslabs pas nges par byung bar gyur la/ byang chub sems dpa'
146b3(khri brgyad): sems dpa' chen po rnams kyis de la bslabs pas/ bla na med pa yang dag par rdzogs pa'i byang chub mngon par rdzogs par sangs rgyas kyang / shes rab kyi pha rol tu phyin pa zab mo 'di la ni bri ba'am/ gang ba ma mchis so/ /zhes ched du brjod pa ched du brjod do/ /
146b4(khri brgyad): de nas 'dod pa na spyod pa dang / gzugs na spyod pa'i lha'i bu rnams kyis bcom ldan 'das kyi zhabs la mgo bos phyag 'tshal te/ bcom ldan 'das la lan gsum bskor ba byas nas/ bcom ldan 'das kyi thad nas dong ste/ de dag ha cang yang mi ring ba zhig tu phyin nas
146b5(khri brgyad): mi snang bar gyur te/ 'dod pa na spyod pa'i lha'i bu gang yin pa de dag ni 'dod pa'i khams su 'khod do/ /gzugs na spyod pa'i lha'i bu gang yin pa de dag ni gzugs kyi khams su 'khod do/ /de nas bcom ldan 'das la tshe dang ldan pa rab 'byor gyis 'di skad ces gsol to/ /
146b6(khri brgyad): bcom ldan 'das byang chub sems dpa' sems dpa' chen po gang shes rab kyi pha rol tu phyin pa zab mo 'di thos ma thag tu mos par 'gyur ba de gang nas shi 'phos te 'dir skyes pa lags/ bcom ldan 'das kyis bka' stsal pa/ rab 'byor byang chub sems dpa' sems dpa'
146b7(khri brgyad): chen po gang shes rab kyi pha rol tu phyin pa zab mo 'di thos ma thag tu mos par 'gyur te/ zhum par mi 'gyur zhing / yongs su zhum par mi 'gyur la/ de yid rtul bar mi 'gyur zhing / de yid gnyis mi byed la/ the tshom mi za zhing / shes rab kyi pha rol tu
147a1(khri brgyad): phyin pa zab mo 'di thos pas mngon par dga' ste/ thos nas kyang shes rab kyi pha rol tu phyin pa zab mo 'di yid la byed pa 'di nyid dang mi 'bral zhing / 'gro'ang rung / 'ong yang rung / 'greng yang rung / 'dug kyang rung ste/
147a2(khri brgyad): rtag tu rgyun mi chad par yid la byed pa de dag mi gtong la/ chos smra ba'i gang zag de dag gi phyi bzhin du rtag tu rgyun mi chad par 'brang ste/ rab 'byor 'di lta ste dper na/ ba drus ma be'u mi gtong ba bzhin du rab 'byor byang chub sems dpa' sems dpa'
147a3(khri brgyad): chen po yang shes rab kyi pha rol tu phyin pa zab mo 'di nam lus la gnas par byas pa dang / zin pa dang / byang ba dang / chub par blags pa dang / yid kyis brtags pa dang / mthong bas shin tu rtogs par ma gyur gyi bar du shes rab kyi pha rol tu phyin pa zab mo 'di'i
147a4(khri brgyad): phyir/ chos smra ba mi gtong ba'i byang chub sems dpa' sems dpa' chen po theg pa la gsar du zhugs pa'i gang zag de ni/ rab 'byor mi las shi 'phos nas mir skye ba yin no/ /de ci'i phyir zhe na/ 'di ltar theg pa la gsar du zhugs pa'i byang chub sems
147a5(khri brgyad): dpa' des sngon shes rab kyi pha rol tu phyin pa zab mo 'di yi ger bris la/ bris nas kyang glegs bam du chud par byas te/ me tog dang / bdug pa dang / spos dang / me tog phreng dang / byug pa dang / phye ma dang / gos dang / gdugs dang / rgyal
147a6(khri brgyad): mtshan dang / ba dan dag gis bsti stang byas/ bla mar byas/ ri mor byas/ mchod par byas pa'i phyir te/ de ni dge ba'i rtsa ba des mi las shi 'phos te/ mir skyes nas shes rab kyi pha rol tu phyin pa zab mo 'di thos ma thag tu mos par
147a7(khri brgyad): 'gyur ro/ /rab 'byor gyis gsol pa/ bcom ldan 'das byang chub sems dpa' yon tan de dag dang ldan pa/ sangs rgyas bcom ldan 'das gzhan dag la bsnyen bkur bgyis nas/ de nas shi 'phos te/ 'dir skyes nas shes rab kyi pha rol tu
147b1(khri brgyad): phyin pa zab mo 'di thos ma thag tu mos la/ mos nas kyang yi ger 'dri ba dang / bris nas kyang lung 'bog pa dang / kha ton du bgyid pa dang / tshul bzhin du yid la bgyid par 'gyur ba'i rnam grangs mchis lags sam/ bcom ldan 'das kyis
147b2(khri brgyad): bka' stsal pa/ rab 'byor de de bzhin no/ /de de bzhin te/ rab 'byor byang chub sems dpa' sems dpa' chen po gang sangs rgyas kyi zhing gzhan dag tu/ sangs rgyas bcom ldan 'das rnams la bsnyen bkur byed byed pa dang / de nas shi 'phos nas
147b3(khri brgyad): 'dir skyes te/ shes rab kyi pha rol tu phyin pa zab mo 'di thos ma thag tu mos la/ mos nas kyang yi ger 'dri ba dang / bris nas kyang lung 'bog pa dang / kha ton du byed pa dang / tshul bzhin du yid la byed par 'gyur ro/ /de ci'i phyir zhe na/ 'di
147b4(khri brgyad): ltar byang chub sems dpa' sems dpa' chen po des sangs rgyas bcom ldan 'das de dag las/ shes rab kyi pha rol tu phyin pa zab mo 'di thos la thos nas kyang bzung zhing bcang la/ kha ton du byas shing tshul bzhin du yid la byas pa'i phyir te/ dge ba'i rtsa ba
147b5(khri brgyad): de dag dang / yid la byed pa de dag gis 'dir skyes so/ /rab 'byor gzhan yang byang chub sems dpa' sems dpa' chen po dga' ldan gyi lha rnams kyi nang nas shi 'phos nas/ mi rnams dang skal ba mnyam par 'dir skyes pa de nyid kyang yon tan de dag dang ldan par
147b6(khri brgyad): rig par bya'o/ /de ci'i phyir zhe na/ rab 'byor 'di ltar byang chub sems dpa' sems dpa' chen po de ni/ byang chub sems dpa' sems dpa' chen po byams pa la shes rab kyi pha rol tu phyin pa 'di yongs su dri ba byas pas na/ de ni dge ba'i rtsa ba des 'dir
147b7(khri brgyad): skyes pa'i phyir ro/ /rab 'byor byang chub sems dpa' sems dpa' chen po gang sngon gyi mtha' nas/ shes rab kyi pha rol tu phyin pa zab mo 'di ma thos la yongs su dri ba ma byas pa de ni mi'i 'jig rten du skyes na/ the tshom can dang yid rtul bar 'gyur te/ de'i sems zhum
148a1(khri brgyad): par 'gyur ro/ /rab 'byor byang chub sems dpa' sems dpa' chen po gang sngon gyi mtha' nas/ shes rab kyi pha rol tu phyin pa 'di thos la yongs su dri ba byas pa de ni shes rab kyi pha rol tu phyin pa zab mo 'di bshad pa thos nas/ the tshom can du mi 'gyur zhing yid rtul
148a2(khri brgyad): bar mi 'gyur te/ sems zhum par mi 'gyur ro/ /rab 'byor bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa la yang de bzhin du sbyar ro/ /rab 'byor gzhan yang byang chub sems
148a3(khri brgyad): dpa' sems dpa' chen po gang gi sngon gyi mtha' nas kyang / sbyin pa'i pha rol tu phyin pa 'di ma thos la yongs su dri ba ma byas pa de ni/ shes rab kyi pha rol tu phyin pa zab mo 'di bshad pa thos nas the tshom can du 'gyur zhing yid rtul bar 'gyur te/ sems zhum par 'gyur ro/ /rab
148a4(khri brgyad): 'byor gzhan yang byang chub sems dpa' sems dpa' chen po gang gis sngon gyi mtha' nas kyang nang stong pa nyid dang / dngos po med pa'i ngo bo nyid stong pa nyid kyi bar du ma thos shing / yongs su dri ba ma byas pa de ni shes rab kyi pha rol tu phyin pa zab mo 'di bshad pa thos nas
148a5(khri brgyad): the tshom can du 'gyur zhing yid rtul bar 'gyur te/ sems zhum par 'gyur ro/ /rab 'byor gzhan yang byang chub sems dpa' sems dpa' chen po gang gis sngon gyi mtha' nas kyang / dran pa nye bar gzhag pa bzhi ma thos la yongs su dri ba ma byas pa de ni shes rab kyi
148a6(khri brgyad): pha rol tu phyin pa zab mo 'di bshad pa thos na the tshom can du 'gyur zhing / yid rtul bar 'gyur te sems zhum par 'gyur ro/ /rab 'byor gzhan yang byang chub sems dpa' sems dpa' chen po gang gis sngon gyi mtha' nas kyang yang dag pa'i spong ba bzhi dang / rdzu 'phrul
148a7(khri brgyad): gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa ma thos sam/ thos nas kyang yongs su dri ba ma byas pa de ni/ shes rab kyi pha rol tu phyin pa zab mo 'di bshad pa thos na the tshom
148b1(khri brgyad): can du 'gyur zhing yid rtul bar 'gyur te/ sems kyang zhum par 'gyur ro/ /rab 'byor gzhan yang byang chub sems dpa' sems dpa' chen po gang gis sngon gyi mtha' nas kyang / shes rab kyi pha rol tu phyin pa zab mo 'di thos shing yongs
148b2(khri brgyad): su dris la/ thos shing yongs su dris nas/ nyi ma gcig gam/ nyi ma gnyis sam/ nyi ma gsuma'am/ bzhi'am/ lnga'am/ drug gam/ nyi ma bcur yang shes rab kyi pha rol tu phyin pa zab mo 'di nyams su mi len cing
148b3(khri brgyad): mi sgom pa de ni 'phrog par 'gyur te/ shes rab kyi pha rol tu phyin pa zab mo 'di dang yang 'bral bar 'gyur ro/ /de ci'i phyir zhe na/ rab 'byor 'di ltar byang chub sems dpa' sems dpa' chen po gang gis shes rab kyi pha rol tu phyin pa
148b4(khri brgyad): zab mo 'di la res 'ga' ni 'dun par 'gyur/ res 'ga' ni 'dun par mi 'gyur ba de ni 'phrog par 'gyur te/ shing bal gyi 'da' ba bzhin du blo shin du mi brtan par 'gyur ba'i phyir ro/ /rab 'byor byang chub sems dpa' sems dpa' chen po de ni theg pa la yang
148b5(khri brgyad): dag par zhugs nas/ ring por ma lon pa dang / dge ba'i bshes gnyen gyis yongs su ma zin pa dang / yang dag par rdzogs pa'i sangs rgyas la bsnyen bkur ma byas par rig par bya'o/ rab 'byor byang chub sems dpa' sems dpa' chen po
148b6(khri brgyad): gang gis shes rab kyi pha rol tu phyin pa zab mo 'di lung ma mnos kha ton du ma byas/ tshul bzhin du yid la ma byas pa dang / shes rab kyi pha rol tu phyin pa la ma bslabs pa dang / bsam gtan gyi pha rol tu phyin pa dang / brtson 'grus
148b7(khri brgyad): kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa la ma bslabs pa dang / nang stong pa nyid la ma bslabs pa dang / dngos po med pa'i ngo bo nyid stong pa nyid kyi bar la ma bslabs pa
149a1(khri brgyad): dang / dran pa nye bar gzhag pa rnams la ma bslabs pa dang / yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / lam la ma bslabs pa dang / mngon par shes pa
149a2(khri brgyad): lnga dang / stobs rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa brgyad dang / rnam pa thams cad mkhyen pa nyid kyi bar la ma bslabs pa'i byang chub sems dpa' sems dpa' chen po de dag
149a3(khri brgyad): ni/ rab 'byor theg pa la gsar du yang dag par zhugs pa yin par rig par bya ste/ rab 'byor de dag ni dad pa tsam dang / dga' ba tsam dang ldan pa yin gyi/ shes rab kyi pha rol tu phyin pa zab mo 'di yi ger bri ba dang / bklag pa dang / lung nod pa dang / kha ton
149a4(khri brgyad): du bya ba dang / tshul bzhin du yid la bya bar mi nus so/ /rab 'byor rigs kyi bu'am/ rigs kyi bu mo byang chub sems dpa'i theg pa pa'i shes rab kyi pha rol tu phyin pa zab mo 'di yi ger 'dri bar mi byed/ lung nod par mi byed/ kha ton du mi byed/ tshul bzhin du yid la mi
149a5(khri brgyad): byed pa dang / shes rab kyi pha rol tu phyin pa zab mo 'di yang 'dzin par mi byed pa dang / rnam pa thams cad mkhyen pa nyid kyi bar du 'dzin par mi byed pa dang / shes rab kyi pha rol tu phyin pa zab mo 'di yang nyams su mi len pa dang / de bzhin du sbyar te/ rnam pa thams cad
149a6(khri brgyad): mkhyen pa nyid kyi bar du nyams su mi len pa de dag ni 'di lta ste/ nyan thos kyi sa dang / rang sangs rgyas kyi sa dang / sa rnam pa 'di gnyis las gcig tu 'gyur bar rig par bya'o/ /de ci'i phyir zhe na/ 'di ltar rigs kyi bu'am/ rigs kyi bu mo de dag gis ni
149a7(khri brgyad): sngon gyi mtha' nas kyang / shes rab kyi pha rol tu phyin pa zab mo 'di yi ger ma bris shing lung ma mnos te/ kha ton du ma byas la/ tshul bzhin du yid la ma byas pa dang / shes rab kyi pha rol tu phyin pa 'dis kyang yongs su ma zin pa dang / byang chub sems dpa'
149b1(khri brgyad): sems dpa' chen po de dag gis kyang shes rab kyi pha rol tu phyin pa 'di nyams su ma blangs pa'i phyir te/ de'i phyir rigs kyi bu'am rigs kyi bu mo de dag sa rnam pa gnyis su 'gyur bar shes par bya'o/ /shes rab kyi pha rol tu phyin pa khri brgyad stong pa las/ 'dus pa'i
149b2(khri brgyad): le'u zhes bya ste bzhi bcu rtsa bzhi pa'o/ / //rab 'byor 'di lta ste dper na/ gang gi tshe rgya mtsho'i gru zhig par gyur pa na/ de'i nang na mi 'khod pa dag gis shing ngam/ rkyal pa'am/ mi ro la ma 'jus shing ma bzung na/ rab 'byor mi de dag ni rgya
149b3(khri brgyad): mtsho'i 'gram du ma phyin par 'chi ba'i dus byed par rig par bya'o/ /rab 'byor rgya mtsho'i gru zhig pa na mi gang dag shing ngam/ rkyal pa'am/ mi ro la 'ju zhing 'dzin par sems na/ rab 'byor mi de dag ni/ rgya mtsho'i nang du 'chi bar mi 'gyur te/ bde bar
149b4(khri brgyad): rgya mtsho las brgal bar 'gyur zhing / nye zho med par thang la gnas par 'gyur ro/ /rab 'byor de bzhin du rigs kyi bu'am/ rigs kyi bu mo byang chub sems dpa'i theg pa pa dad pa tsam dang / dga' ba tsam dang ldan te/ shes rab kyi pha rol tu phyin pa zab mo 'di yi ger
149b5(khri brgyad): 'dri bar mi byed/ lung nod par mi byed/ kha ton du mi byed/ tshul bzhin du yid la mi byed pa dang / de bzhin du sbyar te/ bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang /
149b6(khri brgyad): sbyin pa'i pha rol tu phyin pa yi ger 'dri bar mi byed/ lung nod par mi byed/ kha ton du mi byed/ lhag par dmigs par mi byed pa dang / de bzhin du sbyar te/ rnam pa thams cad mkhyen pa nyid kyi bar dang ldan pa'i mdo sde yi ger 'dri bar mi byed/ lung nod par mi byed/ kha
149b7(khri brgyad): ton du mi byed/ tshul bzhin du yid la mi byed pa dang / lhag par dmigs par mi byed pa'i gang zag byang chub sems dpa'i theg pa pa rnam pa thams cad mkhyen pa nyid la zhugs pa gang yin pa de dag ni/ bar ma dor lam du nyon mongs par 'gyur bar rig par bya ste/ de dag
150a1(khri brgyad): ni nyan thos kyi sa'am/ rang sangs rgyas kyi sa mngon sum du byed par 'gyur ro/ /rab 'byor gang zag byang chub sems dpa'i theg pa pa gang dag bla na med pa yang dag par rdzogs pa'i byang chub mngon par rdzogs par 'tshang rgya bar bya ba'i phyir/ dad pa
150a2(khri brgyad): yod pa dang / bzod pa yod pa dang / dang ba yod pa dang / lhag pa'i bsam pa yod pa dang / 'dod pa yod pa dang / mos pa yod pa dang / gtong ba yod pa dang / brtson pa mi gtong ba yod pa de dag ni/ shes rab kyi pha rol tu
150a3(khri brgyad): phyin pa 'di yi ger 'dri bar byed/ lung nod par byed/ kha ton du byed/ tshul bzhin du yid la byed par 'gyur ro/ /rab 'byor rigs kyi bu'am/ rigs kyi bu mo bla na med pa yang dag par rdzogs pa'i byang chub kyi phyir/ dad pa dang / bzod pa dang / dang ba dang /
150a4(khri brgyad): lhag pa'i bsam pa dang / 'dod pa dang / mos pa dang / gtong ba dang / brtson pa mi gtong ba de dag dang / gang dag shes rab kyi pha rol tu phyin pa yongs su 'dzin cing / rnam pa thams cad mkhyen pa'i bar du yongs su 'dzin pa de dag bar ma dor nyon mongs par
150a5(khri brgyad): mi 'gyur zhing / de dag nyan thos dang / rang sangs rgyas kyi sa las 'das te/ sems can rnams yongs su smin par byas shing / sangs rgyas kyi zhing yongs su dag par byas nas/ bla na med pa yang dag par rdzogs pa'i byang chub mngon par rdzogs par 'tshang rgya
150a6(khri brgyad): ba la ltos/ rab 'byor 'di lta ste dper na/ skyes pa'am/ bud med gcig gis bum pa so ma btang / ma bsregs pas chu bcu bar sems na/ rab 'byor bum pa de ni ring por mi thub ste/ myur ba nyid du 'jig cing zhu bar 'gyur bar rig par bya'o/ /de ci'i phyir
150a7(khri brgyad): zhe na/ 'di ltar bum pa de so ma btang ba'i phyir te/ de ni phyir sa tha mal pa nyid du 'gyur ro/ /rab 'byor de bzhin du rigs kyi bu'am/ rigs kyi bu mo byang chub sems dpa'i theg pa pa rnams la bla na med pa yang dag par rdzogs pa'i byang chub kyi phyir/ dad pa yang yod
150b1(khri brgyad): bzod pa yang yod/ dga' ba yang yod/ dang ba yang yod/ lhag pa'i bsam pa yang yod/ 'dod pa yang yod/ mos pa yang yod/ gtong ba yang yod/ brtson pa mi gtong ba yang yod du zin kyang / de dag shes rab kyi pha rol tu phyin pas yongs su ma
150b2(khri brgyad): zin la/ thabs la mkhas pas yongs su ma zin pa dang / bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pas yongs su ma zin pa
150b3(khri brgyad): dang / nang stong pa nyid kyis yongs su ma zin/ dngos po med pa'i ngo bo nyid stong pa nyid kyi bar gyis yongs su ma zin/ dran pa nye bar gzhag pa rnams kyis yongs su ma zin pa dang / yang dag par spong ba rnams dang / rdzu 'phrul gyi rkang pa rnams dang / dbang po
150b4(khri brgyad): rnams dang / stobs rnams dang / byang chub kyi yan lag rnams dang / lam gyis yongs su ma zin/ mngon par shes pa lngas yongs su ma zin/ stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres
150b5(khri brgyad): pa bco brgyad kyis yongs su ma zin/ rnam pa thams cad mkhyen pa nyid kyi bar gyis yongs su ma zin na/ rab 'byor rigs kyi bu'am/ rigs kyi bu mo byang chub sems dpa'i theg pa pa de dag ni bar ma dor nyon mongs par 'gyur ro/ /rab 'byor rigs kyi bu'am/
150b6(khri brgyad): rigs kyi bu mo byang chub sems dpa'i theg pa pa bar ma dor nyon mongs par 'gyur ba gang yin zhe na/ 'di lta ste nyan thos kyi sa dang / rang sangs rgyas kyi sa yin no/ /rab 'byor 'di lta ste dper na/ skyes pa'am/ bud med gcig gis bum pa so btang bas chu klung ngam/ khron pa'am/
150b7(khri brgyad): mtsho'am/ mtshe'u'am/ lding ka nas chu bcus na/ rab 'byor bum pa de ni bde bar khyim du phyin par 'gyur bar rig par bya'o/ /de bzhin du byang chub sems dpa' sems dpa' chen po bla na med pa yang dag par rdzogs pa'i byang chub kyi phyir dad pa yang yod/ bzod
151a1(khri brgyad): pa yang yod/ dga' ba yang yod/ dang ba yang yod/ lhag pa'i bsam pa yang yod/ 'dod pa yang yod/ mos pa yang yod/ gtong ba yang yod/ brtson pa mi gtong ba yang yod la de shes rab kyi pha rol tu phyin pas yongs su zin cing /
151a2(khri brgyad): thabs la mkhas pa dang / rnam pa thams cad mkhyen pa nyid kyi bar gyis yongs su zin na/ rab 'byor byang chub sems dpa' sems dpa' chen po de ni bar ma dor lam du 'di lta ste/ nyan thos kyi theg pa'am/ rang sangs rgyas kyi theg par nyon mongs par mi 'gyur
151a3(khri brgyad): zhing / nye zho med par bla na med pa yang dag par rdzogs pa'i byang chub mngon par rdzogs par 'tshang rgya bar 'gyur bar rig par bya'o/ /rab 'byor 'di lta ste/ dper na/ rgya mtsho'i gru legs par ma bcoms shing zag lhan ma byas par rdzas kyis lci bar byas te/ chu
151a4(khri brgyad): la btang na/ rab 'byor gru de ni bar ma dor nub par 'gyur te/ rdzas kyang logs shig /gru yang logs shig tu 'gro bar 'gyur te/ de lta bu'i tshong pa de ni thabs la mi mkhas shing gnod pa chen po dang phrad par 'gyur ba dang / rin po che chen po dag dang bral bar 'gyur bar
151a5(khri brgyad): rig par bya'o/ /rab 'byor de bzhin du byang chub sems dpa' bla na med pa yang dag par rdzogs pa'i byang chub kyi phyir/ dad pa yang yod/ bzod pa yang yod/ dga' ba yang yod/ dang ba yang yod/ lhag pa'i bsam pa yang yod/ 'dod pa yang yod/
151a6(khri brgyad): mos pa yang yod/ gtong ba yang yod/ brtson pa mi gtong ba yang yod du zin kyang / shes rab kyi pha rol tu phyin pas yongs su ma zin la/ thabs la mkhas pas yongs su ma zin te/ rnam pa thams cad mkhyen pa nyid kyi bar gyis yongs su ma zin na/
151a7(khri brgyad): rab 'byor byang chub sems dpa' sems dpa' chen po de ni bar ma dor nyon mongs par 'gyur te/ don chen po las yongs su nyams shing 'di lta ste/ rnam pa thams cad mkhyen pa nyid kyi rin po che'i phung po chen po las yongs su nyams par 'gyur ro/ /rab 'byor byang
151b1(khri brgyad): chub sems dpa' sems dpa' chen po'i bar ma dor nyon mongs par 'gyur ba gang zhe na/ 'di lta ste/ nyan thos kyi sa dang / rang sangs rgyas kyi sa yin no/ /rab 'byor 'di lta ste dper na/ skyes bu mkhas pa'i rang bzhin can gyis rgya mtsho'i gru legs par bcoms
151b2(khri brgyad): shing zag lhan byas la shin tu spyad na/ rab 'byor rgya mtsho'i gru de ni bar ma dor zhig par mi 'gyur zhing / des gang du bgrod par bya ba der phyin par 'gyur ro/ /rab 'byor de bzhin du byang chub sems dpa' sems dpa' chen po bla na med pa yang dag par rdzogs pa'i
151b3(khri brgyad): byang chub kyi phyir dad pa yang yod/ bzod pa yang yod/ dga' ba yang yod/ dang ba yang yod/ lhag pa'i bsam pa yang yod/ 'dod pa yang yod/ mos pa yang yod/ gtong ba yang yod/ brtson pa mi gtong ba yang yod la/ shes rab kyi pha rol tu phyin
151b4(khri brgyad): pas kyang / yongs su zin cing thabs la mkhas pas kyang yongs su zin te/ rnam pa thams cad mkhyen pa nyid kyi bar gyis kyang yongs su zin na/ rab 'byor byang chub sems dpa' sems dpa' chen po de ni bar ma dor bla na med pa yang dag par rdzogs pa'i byang chub las
151b5(khri brgyad): ldog par mi 'gyur ro/ /de ci'i phyir zhe na/ rab 'byor byang chub sems dpa' gang bla na med pa yang dag par rdzogs pa'i byang chub kyi phyir/ dad pa yang yod/ bzod pa yang yod/ dga' ba yang yod/ dang ba yang yod/ lhag pa'i bsam pa yang yod/
151b6(khri brgyad): 'dod pa yang yod/ mos pa yang yod/ gtong ba yang yod/ brtson pa mi gtong ba yang yod la/ de shes rab kyi pha rol tu phyin pas kyang yongs su zin cing / thabs la mkhas pas kyang yongs su zin te/ rnam pa thams cad mkhyen pa nyid kyi bar gyis kyang
151b7(khri brgyad): yongs su zin pa'i phyir te/ byang chub sems dpa' sems dpa' chen po de ni nyan thos kyis dang / rang sangs rgyas kyi sar ltung bar mi 'gyur ro/ /rab 'byor 'di lta ste/ dper na/ mi skyes nas lo brgya nyi shu lon pa/ rgas shing 'khogs la gtugs
152a1(khri brgyad): pa zhig yod de/ de'i lus la rlung las gyur pa'am/ mkhris pa las gyur pa'am/ bad kan las gyur pa'am/ 'dus pa las gyur pa'i nad 'ga' zhig byung na/ rab 'byor 'di ji snyam du sems/ ci mi de rang dgar ldang ba'i mthu dang
152a2(khri brgyad): ldan nam/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor ci mi de ldang bar 'gyur ram/ rab 'byor gyis gsol pa/ bcom ldan 'das mi de ni khri las ldang ba'i rngo thogs su lags kyang / de ni rgas pa
152a3(khri brgyad): de dang / bro nad de dag gis nyams dmas pas/ dpag tshad gcig gi bar ram/ dpag tshad gnyis kyi bar du mchi ba'i mthu yang ma mchis te/ khri de las ldang ba'i rngo thogs su lags kyang / mchi ba'i rngo ni mi thogs lags so/ /bcom ldan 'das kyis
152a4(khri brgyad): bka' stsal pa/ rab 'byor de bzhin du byang chub sems dpa' sems dpa' chen po yang bla na med pa yang dag par rdzogs pa'i byang chub kyi phyir/ dad pa yang yod/ bzod pa yang yod/ dga' ba yang yod/ dang ba yang yod/ lhag pa'i bsam pa yang yod/
152a5(khri brgyad): 'dod pa yang yod/ mos pa yang yod/ gtong ba yang yod/ brtson pa mi gtong ba yang yod du zin kyang / de shes rab kyi pha rol tu phyin pas yongs su ma zin la/ rnam pa thams cad mkhyen pa nyid kyi bar gyis yongs su ma zin la/ rab 'byor byang chub sems
152a6(khri brgyad): dpa' sems dpa' chen po de ni 'di ltar shes rab kyi pha rol tu phyin pas yongs su ma zin pa dang / thabs lam mkhas pas yongs su ma zin pa'i phyir/ bar ma dor lam du nyan thos kyi sa'am/ rang sangs rgyas kyi sar ltung bar 'gyur ro/ /rab 'byor 'di lta ste/ dper
152a7(khri brgyad): na/ mi skyes nas lo brgya nyi shu lon pa/ rgas shing 'khogs la/ gtugs par gyur pa/ de la rlung las gyur pa'am/ mkhris pa las gyur pa'am/ bad kan las gyur pa'am/ 'dus pa las gyur pa'i nad kyis nyams dmas pa de nyid mi
152b1(khri brgyad): stobs dang ldan pa gnyis kyis mchan g.yas g.yon nas brten te/ bteg nas khri de las bslang ste/ 'di skad du kye mi khyod kho bo cag gnyis kyis brten te bzung gis/ gang du 'dod pa dang / gar dga' bar song shig dang / gnas der ma phyin gyi bar
152b2(khri brgyad): du bar ma dor 'gyel bar mi 'gyur ro/ /zhes zer ba de bzhin du/ rab 'byor byang chub sems dpa' sems dpa' chen po gang bla na med pa yang dag par rdzogs pa'i byang chub kyi phyir/ dad pa yang yod/ bzod pa yang yod/ dga' ba yang yod/ dang
152b3(khri brgyad): ba yang yod/ lhag pa'i bsam pa yang yod/ 'dod pa yang yod/ mos pa yang yod/ gtong ba yang yod/ brtson pa mi gtong ba yang yod la/ de shes rab kyi pha rol tu phyin pas kyang yongs su zin cing / thabs la mkhas pas kyang yongs su
152b4(khri brgyad): zin na/ rab 'byor byang chub sems dpa' sems dpa' chen po de ni bar ma dor ldog par mi 'gyur bar rig par bya ste/ byang chub sems dpa' sems dpa' chen po de ni 'di lta ste/ bla na med pa yang dag par rdzogs pa'i byang chub kyi gnas de 'thob pa'i mthu dang ldan pa yin no/ /
152b5(khri brgyad): rab 'byor gyis gsol pa/ bcom ldan 'das rigs kyi bu'am rigs kyi bu mo byang chub sems dpa'i theg pa la yang dag par zhugs pa dag /ji ltar shes rab kyi pha rol tu phyin pas yongs su ma zin cing / thabs la mkhas pas yongs su ma zin la/ nyan thos
152b6(khri brgyad): kyi sa dang / rang sangs rgyas kyi sar yang ltung bar 'gyur ba lags/ bcom ldan 'das kyis bka' stsal pa/ rab 'byor khyod de bzhin gshegs pa dgra bcom pa yang dag par rdzogs pa'i sangs rgyas la don 'di 'dri bar sems pa legs so/ /legs so/ /
152b7(khri brgyad): rab 'byor 'di la byang chub sems dpa' thog ma kho nar sbyin pa sbyin par byed pa na/ ngar 'dzin pa dang / nga yir 'dzin par ltung ba'i sems kyi rgyud kyis sbyin pa sbyin par byed cing / tshul khrims gang srung ba dang / bzod pa gang sgom pa dang / brtson 'grus gang
153a1(khri brgyad): rtsom pa dang / bsam gtan gang la snyoms par 'jug pa dang / shes rab gang sgom pa de yang ngar 'dzin pa dang / nga yir 'dzin par ltung ba'i sems kyis shes rab sgom par byed do/ /de sbyin pa sbyin par byed pa na/ 'di snyam du sems te/ bdag
153a2(khri brgyad): gis sbyin pa sbyin no/ /sbyin pa 'di sbyin par bya'o/ /bdag ni sbyin pa dang ldan no/ /bdag gis tshul khrims bsrung ngo / /bdag gis tshul khrims bsgom par bya'o/ /bdag ni tshul khrims dang ldan no/ /bdag gis bzod par bya'o/ /bdag gis bzod pa bsgom par bya'o/ /bdag ni
153a3(khri brgyad): bzod pa dang ldan no/ /bdag gis brtson 'grus brtsam mo/ /bdag gis brtson 'grus brtsam par bya'o/ /bdag ni brtson 'grus dang ldan no/ /bdag bsam gtan la snyoms par 'jug go/ bdag gis bsam gtan bsgom par bya'o/ /bdag ni bsam gtan
153a4(khri brgyad): dang ldan no/ /bdag gis shes rab bsgom mo/ /bdag gis shes rab 'di bsgom par bya'o/ /bdag ni shes rab dang ldan no/ /snyam ste/ de sbyin pa des rlom sems su byed do/ /sbyin pa de rlom sems su byed do/ /bdag gi sbyin pa'o snyam du rlom sems
153a5(khri brgyad): su byed do/ /de bzhin du/ tshul khrims dang / bzod pa dang / brtson 'grus dang / bsam gtan dang / shes rab rlom sems su byed do/ /shes rab kyis rlom sems su byed do/ /bdag gi shes rab bo snyam du rlom sems su byed do/ /de ci'i phyir
153a6(khri brgyad): zhe na/ sbyin pa'i pha rol tu phyin pa la ni rnam par rtog pa de dag med de/ sbyin pa'i pha rol tu phyin pa ni pha mthar phyin pa yin pa'i phyir ro/ /tshul khrims kyi pha rol tu phyin pa la ni rnam par rtog pa de dag med do/ /bzod pa'i pha rol tu phyin pa dang / brtson 'grus kyi
153a7(khri brgyad): pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la yang de bzhin du rnam par rtog pa mi skye'o/ /de ci'i phyir zhe na/ shes rab kyi pha rol tu phyin pa ni pha mthar phyin pa yin na/ byang chub sems dpa'i theg pa pa des ni pha
153b1(khri brgyad): rol tu phyin pa'i pha mtha' yang mi shes/ pha rol yang mi shes pa'i phyir te/ de ni sbyin pa'i pha rol tu phyin pas yongs su ma zin cing / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam
153b2(khri brgyad): gtan gyi pha rol tu phyin pa dang / shes rab kyi pha rol tu phyin pas yongs su ma zin la/ rnam pa thams cad mkhyen pa nyid kyi bar gyis yongs su ma zin pas/ nyan thos kyi sa dang / rang sangs rgyas kyi sar ltung bar 'gyur te/ rnam pa thams cad mkhyen pa nyid du nges
153b3(khri brgyad): par 'byung bar mi 'gyur ro/ /rab 'byor rigs kyi bu'am/ rigs kyi bu mo byang chub sems dpa'i theg pa pa ji ltar thabs la mi mkhas pa yin zhe na/ rab 'byor 'di la rigs kyi bu'am/ rigs kyi bu mo byang chub sems dpa'i theg pa pa thabs la mi mkhas pas thog ma
153b4(khri brgyad): kho nar sbyin pa sbyin par byed cing / thabs la mi mkhas pas tshul khrims srung bar byed/ thabs la mi mkhas pas bzod pa sgom par byed/ thabs la mi mkhas pas brtson 'grus rtsom par byed/ thabs la mi mkhas pas bsam gtan la snyoms par 'jug par byed/
153b5(khri brgyad): thabs la mi mkhas pas shes rab sgom par byed cing / de 'di snyam du sems te/ bdag gis sbyin pa sbyin no/ /'di la sbyin par bya'o/ /sbyin pa 'di sbyin par bya'o/ /bdag gis tshul khrims bsrung ngo / bdag gis bzod pa bsgom mo/ /bdag gis brtson
153b6(khri brgyad): 'grus brtsam mo/ /bdag gis bsam gtan la snyoms par 'jug par bya'o/ /bdag gis shes rab bsgom par bya'o/ /shes rab 'di bsgom par bya'o snyam ste/ de sbyin pa de rlom sems su byed/ sbyin pas rlom sems su byed/ bdag ni sbyin pa dang ldan pa'o
153b7(khri brgyad): snyam du rlom sems su byed do/ /de tshul khrims rlom sems su byed/ tshul khrims kyis rlom sems su byed/ bdag ni tshul khrims dang ldan pa'o snyam du rlom sems su byed do/ /bzod pa rlom sems su byed/ bzod pas rlom sems su byed/ bdag ni bzod pa
154a1(khri brgyad): dang ldan pa'o snyam du rlom sems su byed do/ /brtson 'grus rlom sems su byed/ brtson 'grus kyis rlom sems su byed/ bdag ni brtson 'grus dang ldan pa'o snyam du rlom sems su byed do/ /bsam gtan rlom sems su byed/ bsam gtan gyis
154a2(khri brgyad): rlom sems su byed/ bdag ni bsam gtan dang ldan pa'o snyam du rlom sems su byed do/ /shes rab rlom sems su byed/ shes rab kyis rlom sems su byed/ bdag ni shes rab dang ldan pa'o snyam du rlom sems su byed do/ /de ci'i phyir zhe na/ de ci ltar rnam
154a3(khri brgyad): par rtog pa bzhin du sbyin pa'i pha rol tu phyin pa la rnam par rtog pa de dag med pa'i phyir ro/ /de ci'i phyir zhe na/ 'di lta ste/ sbyin pa'i pha rol tu phyin pa de ni pha mthar phyin pa yin la/ de bzhin du sbyar te/ 'di lta ste/ shes rab kyi pha rol tu phyin pa 'di ni pha mthar phyin pa yin
154a4(khri brgyad): pa'i phyir ro/ /de ji ltar rnam par rtog pa bzhin du/ shes rab kyi pha rol tu phyin pa la rnam par rtog pa de dag med do/ /de ci'i phyir zhe na/ 'di lta ste/ shes rab kyi pha rol tu phyin pa de ni pha mthar phyin pa yin na/ rigs kyi bu byang chub sems dpa'i theg pa pa des ni pha mtha' yang
154a5(khri brgyad): mi shes/ pha rol yang mi shes pa'i phyir ro/ /de ni sbyin pa'i pha rol tu phyin pas yongs su ma zin pa nas/ snga ma bzhin du sbyar te/ shes rab kyi pha rol tu phyin pa'i bar gyis yongs su ma zin la/ rnam pa thams cad mkhyen pa nyid kyi bar gyis yongs su ma zin pas/ nyan thos
154a6(khri brgyad): kyis dang / rang sangs rgyas kyi sar ltung bar 'gyur zhing / rnam pa thams cad mkhyen pa nyid du nges par 'byung bar mi 'gyur te/ rab 'byor de ltar na byang chub sems dpa' sems dpa' chen po shes rab kyi pha rol tu phyin pa dang / thabs la mkhas pas yongs su ma zin pas/
154a7(khri brgyad): nyan thos kyi sa dang / rang sangs rgyas kyi sar ltung bar 'gyur ro/ /rab 'byor byang chub sems dpa' sems dpa' chen po ji ltar shes rab kyi pha rol tu phyin pa dang / thabs la mkhas pas yongs su zin la/ nyan thos kyi sa'am/ rang sangs rgyas kyi sar mi ltung zhing / bla
154b1(khri brgyad): na med pa yang dag par rdzogs pa'i byang chub thob par 'gyur zhe na/ rab 'byor 'di la byang chub sems dpa' sems dpa' chen po thog ma kho nar sbyin pa sbyin pa na/ ngar 'dzin pa dang / nga yir 'dzin pa'i sems kyis sbyin pa sbyin par byed cing / shes rab kyi bar tu sgom
154b2(khri brgyad): par byed de/ de 'di snyam du/ bdag gis sbyin pa sbyin no/ /sbyin pa 'di sbyin par bya'o/ /'di la sbyin pa sbyin par bya'o snyam du rlom sems su mi byed do/ /shes rab kyi pha rol tu phyin pa'i bar du yang de bzhin du sbyar te/ /de sbyin pa la rlom sems su mi byed/
154b3(khri brgyad): sbyin pas rlom sems su mi byed/ bdag gi sbyin pa'o snyam du rlom sems su mi byed do/ /de bzhin du sbyar te/ shes rab kyi pha rol tu phyin pa'i bar du rlom sems su mi byed/ shes rab kyis rlom sems su mi byed/ bdag gi shes rab bo snyam du rlom sems su mi
154b4(khri brgyad): byed do/ /de ci'i phyir zhe na/ 'di ltar sbyin pa'i pha rol tu phyin pa la ni gang gis rlom sems su byed pa'i rnam par rtog pa med pa dang / shes rab kyi pha rol tu phyin pa'i bar du gang gis rlom sems su byed pa'i rnam par rtog pa med pa'i phyir ro/ /'di lta ste/ sbyin pa'i pha
154b5(khri brgyad): rol tu phyin pa de dang / shes rab kyi pha rol tu phyin pa'i bar du pha mthar phyin pa yin la/ byang chub sems dpa' de yang pha mtha' yang shes/ pha rol yang shes te/ rlom sems su mi byed pa de ni sbyin pa'i pha rol tu phyin pas yongs su zin pa yin no/ /tshul khrims
154b6(khri brgyad): kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pas yongs su zin cing / rnam pa thams cad mkhyen pa nyid kyi bar gyis yongs su zin te/ nyan
154b7(khri brgyad): thos kyi sa dang / rang sangs rgyas kyi sar ltung bar mi 'gyur zhing / rnam pa thams cad mkhyen pa nyid thob par 'gyur ro/ /rab 'byor de ltar na byang chub sems dpa' sems dpa' chen po shes rab kyi pha rol tu phyin pas yongs su zin cing / de bzhin du thabs la mkhas
155a1(khri brgyad): pas yongs su zin te/ nyan thos kyi sa dang / rang sangs rgyas kyi sar ltung bar mi 'gyur ro/ /nag po'i phyogs la ji lta ba bzhin du dkar po'i phyogs thams cad la yang de bzhin du sbyar bar bya'o/ /shes rab kyi pha rol tu phyin pa khri brgyad stong pa
155a2(khri brgyad): las gru'i le'u zhes bya ste bzhi bcu rtsa lnga pa'o/ / //shes rab kyi pha rol tu phyin pa khri brgyad stong pa/ bam po sum cu rtsa lnga pa/ de skad ces bka' stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /bcom ldan
155a3(khri brgyad): 'das las dang po pa'i byang chub sems dpa' sems dpa' chen pos shes rab kyi pha rol tu phyin pa la ji ltar bslab par bgyi/ bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin
155a4(khri brgyad): pa dang / sbyin pa'i pha rol tu phyin pa la ji ltar bslab par bgyi/ bcom ldan 'das kyis bka' stsal pa/ rab 'byor 'di la las dang po pa'i byang chub sems dpa' sems dpa' chen po shes rab kyi pha rol tu phyin pa la slob par 'dod pa dang / bsam gtan gyi pha rol tu phyin pa
155a5(khri brgyad): dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa la slob par 'dod pas/ shes rab kyi pha rol tu phyin pa 'di ston pa gang yin pa'i dge ba'i bshes gnyen dag la bsnyen
155a6(khri brgyad): bkur bya'o/ /sbyin pa'i pha rol tu phyin pa'i bar du slob par 'dod pas/ sbyin pa'i pha rol tu phyin pa ston pa'i dge ba'i bshes gnyen dag la brten par bya/ bsnyen par bya/ bsnyen bkur bya'o/ /de dag kyang de la shes rab kyi pha rol tu phyin pa 'di ston te/ rigs kyi bu tshur shog /
155a7(khri brgyad): khyod kyis sbyin pa gang dang / gang sbyin pa de dag thams cad bla na med pa yang dag par rdzogs pa'i byang chub tu yongs su sngos shig/ /rigs kyi bu tshur shog /khyod tshul khrims gang dang / gang srung ba dang / bzod pa sgom pa dang / brtson 'grus rtsom pa dang / bsam gtan
155b1(khri brgyad): la snyoms par 'jug pa dang / shes rab sgom pa de dag thams cad bla na med pa yang dag par rdzogs pa'i byang chub tu yongs su bsngos la/ rigs kyi bu khyod kyis bla na med pa yang dag par rdzogs pa'i byang chub gzugs las rtog par ma byed cig /tshor ba dang / 'du
155b2(khri brgyad): shes dang / 'du byed rnams dang / rnam par shes pa las rtog par ma byed cig rigs kyi bu khyod kyis bla na med pa yang dag par rdzogs pa'i byang chub sbyin pa'i pha rol tu phyin pa las rtog par ma byed cig /tshul khrims dang / bzod pa dang / brtson 'grus dang / bsam
155b3(khri brgyad): gtan dang / shes rab kyi pha rol tu phyin pa las rtog par ma byed cig nang stong pa nyid dang / dngos po med pa'i ngo bo nyid stong pa nyid kyi bar dang / dran pa nye bar gzhag pa rnams las rtog par ma byed cig /yang dag pa'i spong ba dang / rdzu 'phrul gyi rkang pa dang / dbang po dang /
155b4(khri brgyad): stobs dang / byang chub kyi yan lag dang / lam rnams las rtog par ma byed cig /mngon par shes pa lnga dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa
155b5(khri brgyad): brgyad las rtog par ma byed cig / rigs kyi bu khyod bla na med pa yang dag par rdzogs pa'i byang chub la yang rtog par ma byed cig /rnam pa thams cad mkhyen pa nyid kyi bar la yang rtog par ma byed cig /de ci'i phyir zhe na/ gzugs la mi rtog na/ rnam pa thams cad mkhyen
155b6(khri brgyad): pa nyid kyi bar du thob par 'gyur zhing / tshor ba dang / 'du shes dang / 'du byed rnams dang / rnam par shes pa la mi rtog na/ rnam pa thams cad mkhyen pa nyid thob par 'gyur te/ sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol
155b7(khri brgyad): tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa la mi rtog /shes rab kyi pha rol tu phyin pa la mi rtog /nang stong pa nyid dang / dngos po med pa'i ngo bo nyid stong pa nyid kyi bar la mi rtog /dran pa nye bar gzhag pa rnams la mi rtog /
156a1(khri brgyad): yang dag pa'i spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam la mi rtog mngon par shes pa rnams dang / stobs bcu dang / mi 'jigs pa rnams dang / so so yang dag par rig pa rnams dang / sangs
156a2(khri brgyad): rgyas kyi chos ma 'dres pa brgyad la mi rtog na/ rnam pa thams cad mkhyen pa nyid kyi bar du thob par 'gyur ba'i phyir ro/ /rigs kyi bu khyod shes rab kyi pha rol tu phyin pa la spyod pa na/ gzugs la 'dod pa ma skyed cig /de ci'i phyir zhe na/ gzugs ni 'dod pa med pa yin pa'i
156a3(khri brgyad): phyir ro/ /rigs kyi bu khyod tshor ba dang / 'du shes dang / 'du byed rnams dang / rnam par shes pa'i bar la 'dod pa ma skyed cig /de ci'i phyir zhe na/ rigs kyi bu rnam par shes pa ni 'dod pa med pa'i phyir ro/ /rigs kyi bu khyod sbyin pa'i pha rol tu phyin pa la 'dod pa ma skyed cig
156a4(khri brgyad): tshul khrims dang / bzod pa dang / brtson 'grus dang / bsam gtan gyi pha rol tu phyin pa la 'dod pa ma skyed cig /rigs kyi bu khyod shes rab kyi pha rol tu phyin pa la 'dod pa ma skyed cig /nang stong pa nyid la 'dod pa ma skyed cig /dngos po med pa'i ngo bo nyid stong pa nyid kyi bar
156a5(khri brgyad): la 'dod pa ma skyed cig / dran pa nye bar gzhag pa rnams la 'dod pa ma skyed cig /yang dag pa'i spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams kyi bar la 'dod pa ma skyed cig /mngon par shes pa lnga dang / stobs
156a6(khri brgyad): bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams kyi bar la 'dod pa ma skyed cig /rigs kyi bu khyod rnam pa thams cad mkhyen pa nyid la yang 'dod pa ma skyed cig /de ci'i phyir zhe na/ rigs kyi bu rnam pa thams cad mkhyen
156a7(khri brgyad): pa nyid ni 'dod pa med cing 'dod par bya ba ma yin pa'i phyir ro/ /rigs kyi bu khyod rgyun du zhugs pa'i 'bras bu la 'dod pa ma skyed cig /lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub la 'dod pa ma skyed cig /byang chub
156b1(khri brgyad): sems dpa'i skyon med pa la 'dod pa ma skyed cig / de ci'i phyir zhe na/ rigs kyi bu byang chub ni 'dod pa med pa'i phyir ro/ /de ci'i phyir zhe na/ rigs kyi bu chos thams cad ni ngo bo nyid kyis stong pa'i phyir ro zhes chos ston to/ /rab 'byor gyis gsol pa/ bcom ldan 'das byang chub
156b2(khri brgyad): sems dpa' sems dpa' chen po gang dag chos thams cad rang gi mtshan nyid kyis stong pa la bla na med pa yang dag par rdzogs pa'i byang chub don du gnyer zhing / bla na med pa yang dag par rdzogs pa'i byang chub mngon par rdzogs par 'tshang rgya bar 'tshal ba dag ni dka' ba bgyid
156b3(khri brgyad): pa lags so/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ byang chub sems dpa' sems dpa' chen po gang dag chos thams cad rang gi mtshan nyid kyis stong pa la bla na med pa yang dag par rdzogs pa'i byang chub don du gnyer zhing / bla na med
156b4(khri brgyad): pa yang dag par rdzogs pa'i byang chub mngon par rdzogs par 'tshang rgya bar 'dod pa dag ni dka' ba byed pa yin no/ /rab 'byor 'on kyang byang chub sems dpa' sems dpa' chen po rnams ni chos thams cad sgyu ma lta bu dang / rmi lam lta bur shes na bla na med pa yang dag par rdzogs pa'i byang chub
156b5(khri brgyad): la yang dag par zhugs pa yin no/ /byang chub sems dpa' sems dpa' chen po rnams ni 'jig rten la phan pa dang / bde ba'i phyir yang dag par zhugs pa yin te/ bdag 'jig rten gyis skyob par gyur cig ces bla na med pa yang dag par rdzogs pa'i byang chub la yang dag par zhugs pa
156b6(khri brgyad): yin no/ /'jig rten gyi skyabs su gyur cig /'jig rten gyi gnas dang / 'jig rten gyi dpung gnyen dang / 'jig rten gyi gling dang / 'jig rten gyi yongs su 'dren pa dang / 'jig rten gyi rten du gyur cig ces bla na med pa yang dag par rdzogs pa'i byang chub la yang dag par zhugs
156b7(khri brgyad): pa yin no/ /rab 'byor byang chub sems dpa' sems dpa' chen po rnams ji ltar 'jig rten la phan pa'i phyir yang dag par zhugs pa yin zhe na/ rab 'byor 'di la byang chub sems dpa' sems dpa' chen po rnams kyis sems can rnams 'gro ba lnga las yongs su grol bar byas nas/
157a1(khri brgyad): mya ngan las 'das pa 'jigs pa med pa bde ba'i thang la 'god par byed de/ rab 'byor de ltar na byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pa rnams 'jig rten la phan pa'i phyir yang
157a2(khri brgyad): dag par zhugs pa yin no/ /rab 'byor byang chub sems dpa' sems dpa' chen po rnams ji ltar 'jig rten la bde ba'i phyir yang dag par zhugs pa yin zhe na/ rab 'byor 'di la byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs
157a3(khri brgyad): par 'tshang rgya bar 'dod pa rnams kyis sems can rnams sdug bsngal ba dang / yid mi bde ba dang / 'khrug pa thams cad las grol bar byas nas/ mya ngan las 'das pa 'jigs pa med pa bde ba'i thang la 'god par byed de/ rab 'byor de ltar na byang chub sems dpa' sems
157a4(khri brgyad): dpa' chen po rnams 'jig rten la bde ba'i phyir yang dag par zhugs pa yin no/ /rab 'byor byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pa rnams ji ltar 'jig rten gyi skyob pa yin zhe na/ rab 'byor 'di
157a5(khri brgyad): la byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pa rnams kyis 'khor ba na yod pa'i sdug bsngal gang yin pa de dag las sems can rnams la skyob cing de dag spong ba'i phyir chos ston te/ de dag gis chos de thos
157a6(khri brgyad): nas rim gyis theg pa gsum po dag gis yongs su mya ngan las 'da' bar 'gyur te/ rab 'byor de ltar na byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pa rnams 'jig rten gyi skyob pa yin no/ /rab 'byor byang
157a7(khri brgyad): chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pa rnams ji ltar 'jig rten gyi skyabs yin zhe na/ rab 'byor 'di la byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs
157b1(khri brgyad): par 'tshang rgya bar 'dod pa rnams kyis sems can skye ba dang / rga ba dang / na ba dang / 'chi ba dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa'i chos can rnams skye ba dang / rga ba dang / na ba dang / 'chi ba dang / mya ngan dang / smre sngags
157b2(khri brgyad): 'don pa dang / sdug bsngal ba dang / yid mi bde ba dang / 'khrug pa rnams las yongs su grol bar byed la/ yongs su bkrol nas phung po'i lhag ma med pa'i mya ngan las 'das pa'i dbyings su yongs su mya ngan las 'da' bar byed de/ rab 'byor de ltar na byang chub sems dpa'
157b3(khri brgyad): sems dpa' chen po rnams 'jig rten gyi skyabs yin no/ /rab 'byor byang chub sems dpa' sems dpa' chen po rnams ji ltar 'jig rten gyi gnas yin zhe na/ rab 'byor 'di la byang chub sems dpa' sems dpa' chen po rnams chos thams cad 'dre ba med par bya ba'i phyir chos
157b4(khri brgyad): ston te/ rab 'byor de ltar na byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pa rnams 'jig rten gyi gnas yin no/ /rab 'byor gyis gsol pa/ bcom ldan 'das ji ltar chos thams cad 'dre
157b5(khri brgyad): ba ma mchis pa lags/ bcom ldan 'das kyis bka' stsal pa/ rab 'byor gzugs kyi 'dre ba med pa gang yin pa de ni gzugs kyi 'dre ba med pa yin te/ de ni gzugs kyi skye ba med pa yin no/ /gzugs kyi skye ba med pa gang yin pa de ni gzugs kyi 'gag pa med pa yin te/
157b6(khri brgyad): de ni gzugs kyi 'dre ba med pa yin no/ /tshor ba dang / 'du shes dang / 'du byed rnams dang / rnam par shes pa'i skye ba med pa dang / 'gag pa med pa gang yin pa de ni rnam par shes pa'i 'dre ba med pa yin te/ de bzhin du rnam pa thams cad mkhyen pa nyid kyi bar du yang sbyar bar bya'o/ /rab
157b7(khri brgyad): 'byor de ltar na byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pa rnams chos thams cad 'dre ba med par bya ba'i phyir chos ston to/ /rab 'byor byang chub sems dpa' sems dpa' chen po bla na med pa
158a1(khri brgyad): yang dag par rdzogs pa'i byang chub mngon par rdzogs par 'tshang rgya bar 'dod pa rnams ji ltar 'jig rten gyi dpung gnyen yin zhe na/ rab 'byor 'di la byang chub sems dpa' sems dpa' chen po rnams sems can rnams la 'di skad du chos ston te/ gzugs kyi pha rol gang
158a2(khri brgyad): yin pa de ni gzugs ma yin no/ /tshor ba dang 'du shes dang 'du byed rnams dang rnam par shes pa'i pha rol gang yin pa de ni rnam par shes pa ma yin no/ /de bzhin du sbyar te/ rnam pa thams cad mkhyen pa nyid kyi bar gyi pha rol gang yin pa de ni rnam pa thams cad mkhyen pa nyid ma yin no zhes chos
158a3(khri brgyad): ston te/ rab 'byor gzugs ji lta ba bzhin du chos thams cad kyang de bzhin no/ /rab 'byor gyis gsol pa/ bcom ldan 'das gal te chos thams cad gzugs ji lta ba bzhin lags na/ byang chub sems dpa' sems dpa' chen pos rnam pa thams cad mkhyen pa nyid mngon par rdzogs
158a4(khri brgyad): par sangs rgyas pa nyid du mi 'gyur lags sam/ de ci'i slad du zhe na/ bcom ldan 'das gzugs kyi pha rol na rnam par rtog pa ci yang ma mchis la/ tshor ba dang 'du shes dang 'du byed rnams dang rnam par shes pa'i pha rol na rnam par rtog pa ci yang ma mchis te/ de bzhin du 'di ni gzugs so/ /
158a5(khri brgyad): 'di ni tshor ba'o/ /'di ni 'du shes so/ /'di ni 'du byed rnams so/ /'di ni rnam par shes pa'o zhes bgyi ba dang / 'di ni rnam pa thams cad mkhyen pa nyid do zhes bgyi ba'i bar du rnam pa thams cad mkhyen pa nyid kyi bar gyi pha rol na rnam par rtog pa ci yang ma mchis pa'i slad du'o/ /bcom ldan
158a6(khri brgyad): 'das kyis bka' stsal pa/ rab 'byor de de bzhin no/ /de de bzhin te/ rab 'byor gzugs kyi pha rol ni rnam par rtog pa ci yang med la/ rnam pa thams cad mkhyen pa nyid kyi bar gyi pha rol na rnam par rtog pa ci yang med de/ rab 'byor 'on kyang byang chub sems dpa' sems dpa'
158a7(khri brgyad): chen po rnams chos de lta bu dag la nges par sems shing zhum par yang mi 'gyur la de ltar chos de dag mngon par rdzogs par 'tshang rgya bar bya'o snyam ste/ de ltar bla na med pa yang dag par rdzogs pa'i byang chub mngon par rdzogs par sangs rgyas nas chos de dag ni 'di ltar zhi ba'o/ /'di
158b1(khri brgyad): ltar gya nom pa'o/ /zhes ston par byed pa ni dka' ba byed pa yin te/ rab 'byor de ltar na byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pa rnams 'jig rten gyi dpung gnyen yin no/ /rab 'byor
158b2(khri brgyad): byang chub sems dpa' sems dpa' chen po rnams bla na med pa yang dag par rdzogs pa'i byang chub mngon par rdzogs par sangs rgyas nas/ ji ltar 'jig rten gyi gling du 'gyur zhe na/ rab 'byor 'di lta ste dper na/ chu klung chen po rnams sam/ rgya mtsho chen po dag nas phyogs gang dag chus yongs su
158b3(khri brgyad): chod pa de dag ni gling zhes bya'o/ /rab 'byor de bzhin du gzugs ni sngon gyi mtha' dang phyi ma'i mtha' yongs su chad pa'o/ /rab 'byor tshor ba dang / 'du shes dang / 'du byed rnams dang / rnam par shes pa ni sngon gyi mtha' dang phyi ma'i mtha' yongs su chad pa'o/ /rnam pa thams cad
158b4(khri brgyad): mkhyen pa nyid kyi bar ni sngon gyi mtha' dang phyi ma'i mtha' yongs su chad pa'o/ /rab 'byor sngon gyi mtha' dang / phyi ma'i mtha' yongs su chad pa de dag gis chos thams cad yongs su chad do/ /rab 'byor chos thams cad kyi sngon gyi mtha' dang phyi ma'i mtha' yongs su chad pa gang yin pa de
158b5(khri brgyad): ni 'di lta ste stong pa nyid dang / dmigs su med pa dang / lam chad pa dang / sred pa zad pa dang / lhag ma med pa dang / 'dod chags dang bral ba dang / 'gog pa dang mya ngan las 'das pa yin te/ de ni zhi ba'o/ /de ni gya nom pa'o/ /de ni ji lta ba'i bdag nyid yin te/ rab 'byor de ltar na byang chub
158b6(khri brgyad): sems dpa' sems dpa' chen po rnams kyis bla na med pa yang dag par rdzogs pa'i byang chub mngon par rdzogs par sangs rgyas nas/ chos thams cad sngon gyi mtha' dang phyi ma'i mtha' yongs su chad par ston pa ni 'jig rten gyi gling yin no/ /rab 'byor byang chub sems dpa' sems dpa'
158b7(khri brgyad): chen po rnams bla na med pa yang dag par rdzogs pa'i byang chub mngon par rdzogs par sangs rgyas nas/ ji ltar 'jig rten gyi yongs su 'dren par 'gyur zhe na/ rab 'byor 'di la byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pa
159a1(khri brgyad): rnams sems can gyi rigs la snying rje chen po bskyed nas gzugs skye ba med pa dang 'gag pa med pa dang / kun nas nyon mongs pa med pa dang rnam par byang ba med par chos ston cing 'chad do/ /tshor ba dang / 'du shes dang / 'du byed rnams dang / rnam
159a2(khri brgyad): par shes pa skye ba med pa dang / 'gag pa med pa dang / kun nas nyon mongs pa med pa dang / rnam par byang ba med par chos ston te/ de bzhin du pha rol tu phyin pa thams cad dang / stong pa nyid thams cad dang / byang chub kyi phyogs kyi chos rnams dang / stobs bcu dang / mi 'jigs pa rnams
159a3(khri brgyad): dang / so so yang dag par rig pa rnams dang / sangs rgyas kyi chos ma 'dres pa brgyad dang / rnam pa thams cad mkhyen pa nyid skye ba med pa dang / 'gag pa med pa dang / kun nas nyon mongs pa med pa dang / rnam par byang ba med par chos ston cing 'chad do/ /rang byang chub skye ba
159a4(khri brgyad): med pa dang / 'gag pa med pa dang / kun nas nyon mongs pa med pa dang / rnam par byang ba med par chos ston cing 'chad do/ /rgyun du zhugs pa'i 'bras bu skye ba med pa dang / 'gag pa med pa dang / kun nas nyon mongs pa med pa dang / rnam par byang ba med par chos ston cing 'chad do/ /
159a5(khri brgyad): de bzhin du lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid skye ba med pa dang / 'gag pa med pa dang / kun nas nyon mongs pa med pa dang / rnam par byang ba med par chos ston cing 'chad do/ /rab 'byor de ltar na byang chub sems dpa' sems
159a6(khri brgyad): dpa' chen po rnams bla na med pa yang dag par rdzogs pa'i byang chub mngon par rdzogs par sangs rgyas nas sems can rnams kyi yongs su 'dren par 'gyur ro/ /rab 'byor byang chub sems dpa' sems dpa' chen po rnams bla na med pa yang dag par rdzogs pa'i byang chub mngon par rdzogs
159a7(khri brgyad): par sangs rgyas nas ji ltar sems can rnams kyi rten du 'gyur zhe na/ rab 'byor 'di la byang chub sems dpa' sems dpa' chen po rnams bla na med pa yang dag par rdzogs pa'i byang chub mngon par rdzogs par sangs rgyas nas/ gzugs ni nam mkha'i tshul can no zhes chos ston cing
159b1(khri brgyad): 'chad do/ /tshor ba dang / 'du shes dang / 'du byed rnams dang / rnam par shes pa ni nam mkha'i tshul can no zhes sems can rnams la chos ston cing / rnam pa thams cad mkhyen pa nyid kyi bar du nam mkha'i tshul can no zhes chos ston to/ /gzugs kyi stong pa nyid ni 'gro ba dang
159b2(khri brgyad): 'ong ba med pa ste/ de la 'gro ba med cing 'ong ba med do zhes sems can rnams la chos ston to/ /tshor ba dang / 'du shes dang / 'du byed rnams kyi stong pa nyid ni 'gro ba dang 'ong ba med pa'o/ /rnam par shes pa'i stong pa nyid ni 'gro ba dang 'ong ba med pa ste de la 'gro ba dang 'ong ba med do
159b3(khri brgyad): zhes sems can rnams la chos ston to/ /de bzhin du rnam pa thams cad mkhyen pa nyid kyi bar gyi stong pa nyid ni 'gro ba dang 'ong ba med pa ste de la 'gro ba dang 'ong ba med do zhes sems can rnams la chos ston te/ rab 'byor de ltar na byang chub sems dpa' sems dpa' chen po rnams bla na med
159b4(khri brgyad): pa yang dag par rdzogs pa'i byang chub mngon par rdzogs par sangs rgyas nas sems can rnams kyi rten du 'gyur ro/ /de ci'i phyir zhe na/ rab 'byor chos thams cad ni stong pa nyid kyi tshul can te de dag tshul de las mi 'da' ba'i phyir ro/ /de ci'i phyir zhe na/ stong pa nyid la 'gro ba'am 'ong ba mi
159b5(khri brgyad): dmigs pa'i phyir ro/ /rab 'byor chos thams cad ni mtshan ma med pa'i tshul can te de dag ni tshul de las mi 'da'o/ /de ci'i phyir zhe na/ mtshan ma med pa la 'gro ba'am 'ong ba mi dmigs pa'i phyir ro/ /rab 'byor chos thams cad ni smon pa med pa'i tshul can te de dag ni tshul de las mi 'da'o/ /
159b6(khri brgyad): de ci'i phyir zhe na/ smon pa med pa la 'gro ba'am 'ong ba mi dmigs pa'i phyir ro/ /rab 'byor chos thams cad ni mngon par 'du byed pa med pa ste de dag ni tshul de las mi 'da'o/ /de ci'i phyir zhe na/ mngon par 'du byed pa med pa la 'gro ba dang 'ong ba mi dmigs pa'i phyir ro/ /de bzhin du sbyar te rab
159b7(khri brgyad): 'byor chos thams cad ni skye ba med pa dang 'gag pa med pa dang kun nas nyon mongs pa med pa dang rnam par byang ba med pa'i tshul can te de dag ni tshul de las mi 'da'o/ /de ci'i phyir zhe na/ skye ba med pa dang 'gag pa med pa dang kun nas nyon mongs pa med pa dang / rnam par byang ba med pa la 'gro ba'am 'ong ba mi
160a1(khri brgyad): dmigs pa'i phyir ro/ /rab 'byor chos thams cad ni rmi lam lta bu'i tshul can te de dag ni tshul de las mi 'da'o/ /de ci'i phyir zhe na/ rmi lam la 'gro ba'am 'ong ba mi dmigs pa'i phyir ro/ /rab 'byor de bzhin du chos thams cad ni sgyu ma lta bu'i tshul can dang mig yor lta bu'i tshul can
160a2(khri brgyad): dang / sprul pa lta bu'i tshul can te de dag ni tshul de las mi 'da'o/ /de ci'i phyir zhe na/ sprul pa la 'gro ba'am 'ong ba mi dmigs pa'i phyir ro/ /rab 'byor chos thams cad ni skye ba med pa dang dngos po med pa'i tshul can te de dag ni tshul de las mi 'da'o/ /de ci'i phyir zhe na/ skye ba med pa dang dngos
160a3(khri brgyad): po med pa la 'gro ba'am 'ong ba mi dmigs pa'i phyir ro/ /rab 'byor chos thams cad ni mtha' yas mu med pa'i tshul can te de dag ni tshul de las mi 'da'o/ /de ci'i phyir zhe na/ mtha' yas mu med pa la 'gro ba'am 'ong ba mi dmigs pa'i phyir ro/ /rab 'byor chos thams cad ni dbri
160a4(khri brgyad): ba med pa dang bsnan pa med pa'i tshul can te de dag ni tshul de las mi 'da'o/ /de ci'i phyir zhe na/ dbri ba med pa dang bsnan pa med pa la 'gro ba'am 'ong ba mi dmigs pa'i phyir ro/ /rab 'byor chos thams cad ni 'gro ba dang 'ong ba med pa'i tshul can no/ /rab 'byor chos thams cad ni blang ba med pa
160a5(khri brgyad): dang dor ba med pa'i tshul can no/ /rab 'byor chos thams cad ni phrad pa med pa dang bral ba med pa dang 'dre ba med pa dang mi 'dre ba med pa'i tshul can no/ /rab 'byor chos thams cad ni bdag gi tshul can te de dag ni tshul de las mi 'da'o/ /de ci'i phyir zhe na/ rab 'byor ba dag la 'gro ba'am 'ong ba mi
160a6(khri brgyad): dmigs pa'i phyir ro/ /rab 'byor chos thams cad ni sems can gyi tshul can no/ /rab 'byor chos thams cad ni srog dang skye ba po dang gso ba dang skyes bu dang gang zag dang shed las skyes dang shed bu dang byed pa po dang tshor ba po dang slong ba po dang / shes pa po dang mthong ba po'i tshul can te de
160a7(khri brgyad): dag ni tshul de las mi 'da'o/ /de ci'i phyir zhe na/ rab 'byor ba dag gtan med cing sems can dang srog dang skye ba po dang gso ba dang skyes bu dang gang zag dang shed las skyes dang shed bu dang byed pa po dang tshor ba po dang slong ba po dang shes pa po dang mthong ba po yang gtan med na rab 'byor 'gro ba'am 'od
160b1(khri brgyad): ba lta dmigs par ga la 'gyur/ rab 'byor chos thams cad ni rtag pa'i tshul can te de dag ni tshul de las mi 'da'o/ /de ci'i phyir zhe na/ rab 'byor rtag pa ci yang gtan med na 'gro ba'am 'ong ba lta ga la yod/ rab 'byor chos thams cad ni bde ba'i tshul can te de dag ni tshul de las mi
160b2(khri brgyad): 'da'o/ /rab 'byor chos thams cad ni bdag gi tshul can dang sdug pa'i tshul can te de dag ni tshul de las mi 'da'o/ /de ci'i phyir zhe na/ rab 'byor rtag pa dang bde ba dang / bdag dang sdug pa gtan med na de dag gi 'gro ba'am 'ong ba lta ga la yod/ rab 'byor chos thams cad ni mi rtag pa'i
160b3(khri brgyad): tshul can no/ /rab 'byor chos thams cad ni sdug bsngal ba dang bdag med pa dang mi sdug pa'i tshul can te de dag ni tshul de las mi 'da'o/ /de ci'i phyir zhe na/ rab 'byor mi rtag pa gtan med cing sdug bsngal ba'am/ bdag med pa'am/ mi sdug pa gtan med na de'i 'gro ba'am 'ong ba lta ga
160b4(khri brgyad): la yod/ rab 'byor chos thams cad ni 'dod chags kyi tshul can te/ de dag ni tshul de las mi 'da'o/ /de ci'i phyir zhe na/ rab 'byor 'dod chags kyi dngos po gtan med na 'dod chags lta ga la yod/ rab 'byor chos thams cad ni zhe sdang gi tshul can te/ de dag ni tshul de las mi
160b5(khri brgyad): 'da'o/ /de ci'i phyir zhe na/ rab 'byor zhe sdang gi dngos po gtan med na zhe sdang lta ga la yod/ rab 'byor chos thams cad ni gti mug gi tshul can te/ de dag ni tshul de las mi 'da'o/ /de ci'i phyir zhe na/ rab 'byor gti mug gi dngos po gtan med na gti mug lta ga la yod/ rab 'byor chos
160b6(khri brgyad): thams cad ni lta bar gyur pa'i tshul can te de dag ni tshul de las mi 'da'o/ /de ci'i phyir zhe na/ rab 'byor lta bar gyur pa'i dngos po gtan med na lta bar gyur pa lta ga la yod/ rab 'byor chos thams cad ni de bzhin nyid kyi tshul can te de dag ni tshul de las mi 'da'o/ /de ci'i phyir zhe na/
160b7(khri brgyad): rab 'byor de bzhin nyid la 'gro ba'am 'ong ba mi dmigs pa'i phyir ro/ /rab 'byor chos thams cad ni chos kyi dbyings kyi tshul can no/ /rab 'byor chos thams cad ni yang dag pa'i mtha'i tshul can dang / mnyam pa nyid kyi tshul can dang / bsam gyis mi khyab pa'i dbyings kyi tshul
161a1(khri brgyad): can te/ de dag ni tshul de las mi 'da'o/ /de ci'i phyir zhe na/ rab 'byor bsam gyis mi khyab pa'i dbyings la 'gro ba'am 'ong ba mi dmigs pa'i phyir ro/ /rab 'byor chos thams cad ni mi g.yo ba'i tshul can te/ de dag ni tshul de las mi 'da'o/ /de ci'i phyir zhe na/ rab
161a2(khri brgyad): 'byor chos 'ga' la yang g.yo ba med pas 'gro ba'am 'ong ba med pa'i phyir ro/ /rab 'byor chos thams cad ni gzugs kyi tshul can te/ de dag ni tshul de las mi 'da'o/ /de ci'i phyir zhe na/ rab 'byor gzugs gtan med na de'i 'gro ba'am 'ong ba lta ga la yod/ rab 'byor de bzhin
161a3(khri brgyad): du chos thams cad ni tshor ba dang / 'du shes dang / 'du byed rnams dang / rnam par shes pa'i tshul can te de dag ni tshul de las mi 'da'o/ /de ci'i phyir zhe na/ rab 'byor rnam par shes pa gtan mi dmigs na de'i 'gro ba'am 'ong ba lta dmigs par ga la 'gyur/ rab 'byor chos thams cad ni
161a4(khri brgyad): sbyin pa'i pha rol tu phyin pa'i tshul can te de dag ni tshul de las mi 'da'o/ /de ci'i phyir zhe na/ rab 'byor sbyin pa gtan med na sbyin pa'i pha rol tu phyin pa'i 'gro ba'am 'ong ba lta ga la yod/ rab 'byor de bzhin du chos thams cad ni tshul khrims kyi pha rol tu phyin pa'i tshul can no/ /rab
161a5(khri brgyad): 'byor chos thams cad ni bzod pa dang / brtson 'grus dang / bsam gtan dang / shes rab kyi pha rol tu phyin pa'i tshul can te/ de dag ni tshul de las mi 'da'o/ /de ci'i phyir zhe na/ rab 'byor shes rab kyi pha rol tu phyin pa gtan med na de'i 'gro ba'am 'ong ba lta ga la yod/
161a6(khri brgyad): rab 'byor chos thams cad ni nang stong pa nyid kyi tshul can no/ /rab 'byor chos thams cad ni dngos po med pa'i ngo bo nyid stong pa nyid kyi bar gyi tshul can te/ de dag ni tshul de las mi 'da'o/ /de ci'i phyir zhe na/ dngos po med pa'i ngo bo nyid stong pa nyid gtan med na de'i 'gro ba'am/
161a7(khri brgyad): 'ong ba lta ga la yod/ rab 'byor chos thams cad ni dran pa nye bar gzhag pa'i tshul can te/ de dag ni tshul de las mi 'da'o/ /de ci'i phyir zhe na/ dran pa nye bar gzhag pa rnams gtan med na de dag gi 'gro ba'am 'ong ba lta ga la yod/ rab 'byor de bzhin du chos
161b1(khri brgyad): thams cad ni yang dag pa'i spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam dang / stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi
161b2(khri brgyad): chos ma 'dres pa brgyad kyi tshul can te/ de dag ni tshul de las mi 'da'o/ /de ci'i phyir zhe na/ rab 'byor sangs rgyas kyi chos ma 'dres pa rnams la 'gro ba'am/ 'ong ba mi dmigs pa'i phyir ro/ /rab 'byor chos thams cad ni rgyun du zhugs pa'i tshul can te/ de
161b3(khri brgyad): dag ni tshul de las mi 'da'o/ /rab 'byor chos thams cad ni lan cig phyir 'ong ba dang / phyir mi 'ong ba dang / dgra bcom pa nyid dang / rang sangs rgyas kyi tshul can te/ de dag ni tshul de las mi 'da'o/ /de ci'i phyir zhe na/ rab 'byor rang sangs rgyas rnams la 'gro ba'am
161b4(khri brgyad): 'ong ba mi dmigs pa'i phyir ro/ /rab 'byor chos thams cad ni bla na med pa yang dag par rdzogs pa'i byang chub kyi tshul can te/ de dag ni tshul de las mi 'da'o/ /de ci'i phyir zhe na/ rab 'byor bla na med pa yang dag par rdzogs pa'i byang chub la ni 'gro ba'am 'ong ba mi dmigs
161b5(khri brgyad): pa'i phyir ro/ /rab 'byor gyis gsol pa/ bcom ldan 'das shes rab kyi pha rol tu phyin pa zab mo 'di la su dag mos par 'gyur lags/ bcom ldan 'das kyis bka' stsal pa/ rab 'byor byang chub sems dpa' sems dpa' chen po gang dag sngon bla na med pa yang dag par rdzogs pa'i byang chub
161b6(khri brgyad): kyi phyir spyod spyod pa dang / sngon gyi rgyal ba dag la lhag par bya ba byas pa dang / sngon gyi sangs rgyas rnams kyis yongs su smin par byas shing dge ba'i rtsa ba bsags pa dang / sangs rgyas mang po bye ba khrag khrig phrag 'bum dag la bsnyen bkur byed byed pa dang / dge ba'i bshes gnyen
161b7(khri brgyad): gyis yongs su zin pa dag shes rab kyi pha rol tu phyin pa zab mo 'di la mos par 'gyur ro/ /shes rab kyi pha rol tu phyin pa khri brgyad stong pa las chos thams cad kyi ngo bo nyid bstan pa'i le'u zhes bya ste bzhi bcu rtsa drug pa'o// //
162a1(khri brgyad): rab 'byor gyis gsol pa/ bcom ldan 'das byang chub sems dpa' sems dpa' chen po gang dag shes rab kyi pha rol tu phyin pa zab mo 'di la mos par 'gyur ba de dag gi rtags rnams dang / rnam pa dang / mtshan ma rnams dang / rang bzhin du 'gyur ba
162a2(khri brgyad): gang lags/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor byang chub sems dpa' sems dpa' chen po gang dag shes rab kyi pha rol tu phyin pa zab mo 'di la/ mos pa de dag ni 'dod chags bsal
162a3(khri brgyad): bas/ dben pa'i rang bzhin can dang / zhe sdang dang / gti mug bsal bas/ dben pa'i rang bzhin can du 'gyur ro/ /rab 'byor de dag ni 'dod chags kyi rtags kyis dben pa'i rang bzhin can du 'gyur ro/ /rab 'byor byang chub sems dpa' sems dpa' chen po de dag
162a4(khri brgyad): ni zhe sdang dang / gti mug gi rtags kyis dben pa'i rang bzhin can du 'gyur ro/ /rab 'byor de dag ni 'dod chags kyi mtshan mas dben pa'i rang bzhin can du 'gyur ro/ /rab 'byor byang chub sems dpa' sems dpa' chen po de dag ni zhe sdang dang / gti mug gi mtshan mas dben
162a5(khri brgyad): pa'i rang bzhin can du 'gyur ro/ /rab 'byor gyis gsol pa/ bcom ldan 'das byang chub sems dpa' sems dpa' chen po gang dag shes rab kyi pha rol tu phyin pa zab mo 'di rtogs par 'gyur ba de dag ji lta bu'i tshul can du 'gyur ba lags/ bcom ldan 'das kyis bka'
162a6(khri brgyad): stsal pa/ rab 'byor byang chub sems dpa' sems dpa' chen po gang dag shes rab kyi pha rol tu phyin pa zab mo 'di rtogs pa de dag ni/ rnam pa thams cad mkhyen pa nyid kyi tshul can du 'gyur ro/ /rab 'byor gyis gsol pa/ bcom ldan 'das byang chub sems dpa' sems
162a7(khri brgyad): dpa' chen po rnam pa thams cad mkhyen pa nyid kyi tshul can de dag ni sems can thams cad kyi rten lags so/ /bcom ldan 'das kyis bka' stsal pa/ rab 'byor de de bzhin te/ de de bzhin no/ /rab 'byor byang chub sems dpa' sems dpa' chen po gang dag shes rab kyi
162b1(khri brgyad): pha rol tu phyin pa zab mo 'di la mos pa de dag ni rnam pa thams cad mkhyen pa nyid kyi tshul can yin pas sems can thams cad kyi rten yin no/ /rab 'byor gyis gsol pa/ bcom ldan 'das byang chub sems dpa' sems dpa' chen po gang dag gis 'di ltar bdag cag gis sems can
162b2(khri brgyad): thams cad yongs su mya ngan las bzla bar bya'o/ /zhes go cha de dag 'tshal la de la sems can dang sems can du gdags pa yang mi dmigs pa ni dka' ba bgyid pa lags so/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ rab 'byor
162b3(khri brgyad): byang chub sems dpa' sems dpa' chen po gang dag gis sems can thams cad yongs su mya ngan las bzla bar bya'o/ /zhes go cha de bgos pa de dag ni dka' ba byed pa yin no/ /rab 'byor byang chub sems dpa' sems dpa' chen po'i go cha de ni gzugs dang 'brel pa ma yin no/ /de ci'i
162b4(khri brgyad): phyir zhe na/ rab 'byor gzugs dang / byang chub sems dpa'i go cha gtan med pa'i phyir te/ rab 'byor de bas na go cha de ni gzugs dang 'brel pa ma yin no zhes bya'o/ /rab 'byor go cha de ni tshor ba dang / 'du shes dang / 'du byed rnams dang / rnam par shes pa dang 'brel pa ma
162b5(khri brgyad): yin no/ /de ci'i phyir zhe na/ rab 'byor rnam par shes pa dang / byang chub sems dpa'i go cha gtan med pa'i phyir te/ rab 'byor de bas na go cha de ni rnam par shes pa dang 'brel pa ma yin no/ /rab 'byor go cha de ni bdag gi ba dang 'brel ba ma yin zhing / sems can dang / srog
162b6(khri brgyad): dang / skye ba po dang / gso ba dang / skyes bu dang / gang zag dang / shed las skyes dang / shed bu dang / byed pa po dang / tshor ba po dang / slong ba po dang / shes pa po dang / mthong ba po dang 'brel pa ma yin no/ /rab 'byor go cha de ni rnam pa thams cad mkhyen pa
162b7(khri brgyad): nyid kyi bar dang 'brel pa ma yin no/ /de ci'i phyir zhe na/ rab 'byor rnam pa thams cad mkhyen pa nyid gtan med la/ byang chub sems dpa'i go cha gtan med cing mi dmigs pa'i phyir te/ de bas na byang chub sems dpa' sems dpa' chen po'i go cha de ni rnam pa thams cad mkhyen pa nyid kyi bar
163a1(khri brgyad): dang 'brel ba ma yin no/ /rab 'byor kye ma shes rab kyi pha rol tu phyin pa zab mo 'di la spyod pa gang dag gis 'di ltar bdag cag gis sems can thams cad yongs su mya ngan las bzla bar bya'o/ /zhes go cha bgos pa'i byang chub sems dpa' sems dpa' chen po'i go cha de ni chos thams
163a2(khri brgyad): cad dang 'brel pa ma yin no/ /rab 'byor gyis gsol pa/ bcom ldan 'das byang chub sems dpa' sems dpa' chen po sems can thams cad yongs su mya ngan las bzla bar bya'o/ /zhes go cha 'tshal ba de ni nyan thos kyi sa'am/ rang sangs rgyas kyi sa'i gnas gnyis su
163a3(khri brgyad): mi mchi bar 'tshal bar bgyi ba lags so/ /bcom ldan 'das 'di ni gnas ma mchis shing go skabs ma lags te/ byang chub sems dpa' sems dpa' chen po gang sems can thams cad yongs su mya ngan las bzla bar bya'o/ /zhes de ltar go cha 'tshal ba de nyan thos kyi sa'am/ rang
163a4(khri brgyad): sangs rgyas kyi sar ltung ba de ni gnas ma mchis lags so/ /de ci'i slad du zhe na/ byang chub sems dpa' sems dpa' chen po rnams ni sa mtshams bkum ste/ sems can rnams kyi ched du go cha 'tshal ba ma lags pa'i slad du'o/ /de skad ces gsol pa dang / bcom ldan
163a5(khri brgyad): 'das kyis tshe dang ldan pa rab 'byor la 'di skad ces bka' stsal to/ /rab 'byor khyod kyis don gyi dbang ci zhig mthong na 'di skad du/ byang chub sems dpa' sems dpa' chen po de ltar go cha bgos pa dang / shes rab kyi pha rol tu phyin pa zab mo 'di la spyod pa de ni nyan thos kyi sa'am/ rang
163a6(khri brgyad): sangs rgyas kyi sa'i gnas gnyis las gnas gcig tu mi 'gro bar shes par bya'o zhes zer/ rab 'byor gyis gsol pa/ bcom ldan 'das 'di ltar byang chub sems dpa' sems dpa' chen po ni phyogs gcig gi sems can rnams kyi slad du go cha 'tshal ba ma lags kyi/ bcom ldan
163a7(khri brgyad): 'das byang chub sems dpa' sems dpa' chen po ni sems can thams cad yongs su mya ngan las bzla ba'i slad du go cha 'tshal ba lags so/ /bcom ldan 'das byang chub sems dpa' sems dpa' chen po ni rnam pa thams cad mkhyen pa nyid kyi ye shes kyi slad du go cha 'tshal ba lags so/ /
163b1(khri brgyad): bcom ldan 'das kyis bka' stsal pa/ rab 'byor de de bzhin no/ /de de bzhin te/ byang chub sems dpa' sems dpa' chen po ni phyogs gcig gi sems can rnams kyi phyir go cha bgos pa ma yin gyi/ rab 'byor byang chub sems dpa' sems dpa' chen po ni sems can
163b2(khri brgyad): thams cad yongs su mya ngan las bzla ba dang / rnam pa thams cad mkhyen pa nyid kyi ye shes kyi phyir go cha bgos pa yin no/ /rab 'byor gyis gsol pa/ bcom ldan 'das shes rab kyi pha rol tu phyin pa ni zab lags te/ de ni sus kyang bsgom par bgyi ba ma lags/
163b3(khri brgyad): gang du yang bsgom par bgyi ba ma lags/ ji ltar yang bsgom par bgyi ba ma lags so/ /de ci'i slad du zhe na/ bcom ldan 'das shes rab kyi pha rol tu phyin pa zab mo 'di la ni gang bsgom pa dang / gang la bsgom pa dang / gang gis bsgom pa'i chos 'ga' yongs
163b4(khri brgyad): su grub pa yang mi dmigs te/ bcom ldan 'das 'di lta ste/ shes rab kyi pha rol tu phyin pa bsgom pa de ni nam mkha' bsgom pa lags so/ /'di lta ste/ shes rab kyi pha rol tu phyin pa bsgom pa de ni chos thams cad ma mchis pa bsgom pa lags so/ /'di lta ste/
163b5(khri brgyad): shes rab kyi pha rol tu phyin pa bsgom pa de ni ma mchis pa bsgom pa lags so/ /bcom ldan 'das 'di lta ste/ shes rab kyi pha rol tu phyin pa bsgom pa de ni yongs su 'dzin pa ma mchis pa bsgom pa lags so/ /bcom ldan 'das 'di lta ste/ shes rab kyi pha rol tu phyin pa bsgom
163b6(khri brgyad): pa de ni bsgom pa rnam par 'jig pa lags so/ /bcom ldan 'das kyis bka' stsal pa/ rab 'byor 'di lta ste/ shes rab kyi pha rol tu phyin pa bsgom pa de gang bsgom pa rnam par 'jig pa yin/ rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa
163b7(khri brgyad): bsgom pa de ni gzugs bsgom pa rnam par 'jig pa lags so/ /de bzhin du 'di lta ste/ shes rab kyi pha rol tu phyin pa bsgom pa de ni tshor ba dang / 'du shes dang / 'du byed rnams dang / rnam par shes pa bsgom pa rnam par 'jig pa lags so/ /bcom ldan 'das 'di lta ste/
164a1(khri brgyad): shes rab kyi pha rol tu phyin pa bsgom pa de ni bdag bsgom pa rnam par 'jig pa lags so/ /bcom ldan 'das 'di lta ste/ shes rab kyi pha rol tu phyin pa bsgom pa de ni/ shes pa po dang / mthong ba po'i bar du bsgom pa rnam par 'jig pa lags so/ /bcom ldan
164a2(khri brgyad): 'das 'di lta ste/ shes rab kyi pha rol tu phyin pa bsgom pa de ni sbyin pa'i pha rol tu phyin pa bsgom pa rnam par 'jig pa lags so/ /de bzhin du bcom ldan 'das 'di lta ste/ shes rab kyi pha rol tu phyin pa bsgom pa de ni shes rab kyi pha rol tu phyin pa'i bar gyi bsgom pa rnam par 'jig
164a3(khri brgyad): pa lags so/ /bcom ldan 'das 'di lta ste/ shes rab kyi pha rol tu phyin pa bsgom pa de ni nang stong pa nyid bsgom pa rnam par 'jig pa dang / dngos po med pa'i ngo bo nyid stong pa nyid kyi bar du bsgom pa rnam par 'jig pa lags so/ /bcom ldan 'das 'di lta ste/ shes
164a4(khri brgyad): rab kyi pha rol tu phyin pa bsgom pa de ni dran pa nye bar gzhag pa bsgom pa rnam par 'jig pa lags so/ /'di lta ste/ shes rab kyi pha rol tu phyin pa bsgom pa de ni yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang /
164a5(khri brgyad): lam bsgom pa rnam par 'jig pa lags so/ /'di lta ste/ shes rab kyi pha rol tu phyin pa bsgom pa de ni stobs bcu bsgom pa rnam par 'jig pa lags so/ /'di lta ste/ shes rab kyi pha rol tu phyin pa bsgom pa de ni mi 'jigs pa dang / so so yang dag par rig pa dang sangs rgyas
164a6(khri brgyad): kyi chos ma 'dres pa brgyad bsgom pa rnam par 'jig pa lags so/ /'di lta ste/ shes rab kyi pha rol tu phyin pa bsgom pa de ni/ rgyun du zhugs pa'i 'bras bu bsgom pa rnam par 'jig pa lags so/ /'di lta ste/ shes rab kyi pha rol tu phyin pa bsgom pa de ni lan cig phyir 'ong ba'i
164a7(khri brgyad): 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dang / byang chub sems dpa'i sa nas rnam pa thams cad mkhyen pa nyid kyi bar du bsgom pa rnam par 'jig pa lags so/ /bcom ldan 'das kyis bka' stsal pa/ rab 'byor de de bzhin no/ /de de
164b1(khri brgyad): bzhin te/ 'di lta ste/ shes rab kyi pha rol tu phyin pa bsgom pa de ni gzugs bsgom pa rnam par 'jig pa yin no/ /de bzhin du sbyar te/ 'di lta ste/ shes rab kyi pha rol tu phyin pa bsgom pa de ni rnam pa thams cad mkhyen pa nyid kyi bar du bsgom pa rnam par 'jig pa yin no/ /rab
164b2(khri brgyad): 'byor ci byang chub sems dpa' sems dpa' chen po shes rab kyi pha rol tu phyin pa zab mo 'di la mngon par zhen par ma gyur tam zhes/ shes rab kyi pha rol tu phyin pa zab mo 'di las phyir mi ldog pa'i byang chub sems dpa' sems dpa' chen po yongs su brtag par bya'o/ /de bzhin du
164b3(khri brgyad): sbyar te/ bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa las phyir mi ldog pa'i byang chub sems dpa' sems dpa' chen po yongs su brtag
164b4(khri brgyad): par bya'o/ /rab 'byor rnam pa thams cad mkhyen pa nyid kyi bar dag las phyir mi ldog pa'i byang chub sems dpa' sems dpa' chen po yongs su brtag par bya ste/ ci byang chub sems dpa' sems dpa' chen po rnam pa thams cad mkhyen pa nyid la mngon par zhen par ma gyur tam/ ci
164b5(khri brgyad): phyir mi ldog pa'i byang chub sems dpa' sems dpa' chen po shes rab kyi pha rol tu phyin pa zab mo 'di la spyod pa de ni gzhan gyis smras pa dang gzhan gyis bstan pa la snying por mi lta'am/ ci phyir mi ldog pa'i byang chub sems dpa' sems dpa' chen po shes rab kyi pha rol tu phyin pa
164b6(khri brgyad): zab mo 'di la spyod pa de gzhan gyi dad pas mi 'gro'am/ ci phyir mi ldog pa'i byang chub sems dpa' sems dpa' chen po shes rab kyi pha rol tu phyin pa zab mo 'di la spyod pa de 'dod chags dang ldan pa'i sems bskyed pa dag gis mi 'phrogs sam/ zhe sdang dang / gti mug dang
164b7(khri brgyad): ldan pa'i sems bskyed pa dag gis mi 'phrogs sam/ ci phyir mi ldog pa'i byang chub sems dpa' sems dpa' chen po shes rab kyi pha rol tu phyin pa zab mo 'di la spyod pa de sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang /
165a1(khri brgyad): brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa dang bral bar ma gyur tam/ ci phyir mi ldog pa'i byang chub sems dpa' sems dpa' chen po shes rab kyi pha rol tu phyin pa zab mo 'di la spyod pa de/
165a2(khri brgyad): shes rab kyi pha rol tu phyin pa zab mo 'di ston pa na/ mi skrag gam/ mi dngang ngam/ dngang bar mi 'gyur ram/ zhum par mi 'gyur ram/ 'gong bar mi 'gyur ram/ de'i yid phyir phyogs par mi 'gyur ram/ shes rab kyi pha rol tu phyin pa dang mi 'bral lam shes rab
165a3(khri brgyad): kyi pha rol tu phyin pa dang / shes rab kyi pha rol tu phyin pa nyan pa la mngon par dga'am/ thos nas kyang 'dzin tam/ 'chang ngam/ klog gam/ kun chub par byed dam/ tshul bzhin du yid la byed dam/ de bzhin nyid du nan tan byed dam zhes brtag par bya'o/ /rab 'byor
165a4(khri brgyad): phyir mi ldog pa'i byang chub sems dpa' sems dpa' chen po de ni sdon gyi dus na yang shes rab kyi pha rol tu phyin pa zab mo 'di yongs su dri ba byas pa dang / bzung ba dang / bcangs pa dang / blags pa dang / kun chub par byas pa dang / tshul bzhin du yid la byas par rig
165a5(khri brgyad): par bya'o/ /de ci'i phyir zhe na/ 'di ltar phyir mi ldog pa'i byang chub sems dpa' sems dpa' chen po de ni shes rab kyi pha rol tu phyin pa zab mo 'di ston pa na/ mi skrag /mi dngang / dngang bar mi 'gyur zhing / zhum par mi 'gyur/ 'gong bar mi 'gyur te/ yid phyir
165a6(khri brgyad): ldog par mi 'gyur ba'i steng du thos nas kyang 'dzin pa dang / 'chang ba dang / klog pa dang / kun chub par byed pa dang / tshul bzhin yid la byed pa'i phyir ro/ /rab 'byor gyis gsol pa/ bcom ldan 'das byang chub sems dpa' sems dpa' chen po shes rab kyi pha rol tu
165a7(khri brgyad): phyin pa zab mo 'di ston pa na/ mi skrag /mi dngang / dngang bar mi 'gyur zhing / zhum par mi 'gyur/ 'gong bar mi 'gyur te/ de'i yid phyir phyogs par yang mi 'gyur ba lags na/ byang chub sems dpa' sems dpa' chen po des shes rab kyi pha rol tu phyin pa zab mo 'di la ji ltar
165b1(khri brgyad): rnam par spyad par bgyi/ bcom ldan 'das kyis bka' stsal pa/ rab 'byor byang chub sems dpa' sems dpa' chen pos sems kyi rgyud rnam pa thams cad mkhyen pa nyid la gzhol bas/ shes rab kyi pha rol tu phyin pa zab mo 'di la rnam par spyad par bya'o/ /rab 'byor gyis gsol
165b2(khri brgyad): pa/ bcom ldan 'das byang chub sems dpa' sems dpa' chen pos sems kyi rgyud rnam pa thams cad mkhyen pa nyid la gzhol bas/ shes rab kyi pha rol tu phyin pa zab mo 'di la ji ltar rnam par spyad par bgyi/ bcom ldan 'das kyis bka' stsal pa/ rab 'byor byang chub sems
165b3(khri brgyad): dpa' sems dpa' chen po'i sems kyi rgyud stong pa nyid la gzhol ba dang / stong pa nyid la 'bab pa dang / stong pa nyid la bab pas/ shes rab kyi pha rol tu phyin pa zab mo 'di la rnam par spyod pa yin no/ /rab 'byor sems kyi rgyud mtshan ma med pa la gzhol ba dang /
165b4(khri brgyad): smon pa med pa la gzhol ba dang / sems kyi rgyud nam mkha' la gzhol ba dang / de bzhin du sbyar te/ rab 'byor sems kyi rgyud skye ba med pa dang / 'gag pa med pa dang / kun nas nyon mongs pa med pa dang / rnam par byang ba med pa la gzhol ba dang / sems kyi
165b5(khri brgyad): rgyud de bzhin nyid dang / chos kyi dbyings dang / yang dag pa'i mtha' dang mnyam pa nyid dang / bsam gyis mi khyab pa dang / mngon par 'du byed pa med pa la gzhol bas shes rab kyi pha rol tu phyin pa zab mo 'di la rnam par spyod pa yin no/ /rab 'byor sems kyi rgyud rmi
165b6(khri brgyad): lam lta bu la gzhol ba dang / sprul pa lta bu la gzhol bas/ shes rab kyi pha rol tu phyin pa zab mo 'di la rnam par spyod pa yin no/ /rab 'byor gyis gsol pa/ bcom ldan 'das byang chub sems dpa' sems dpa' chen po rnams kyi sems kyi rgyud stong pa nyid la
165b7(khri brgyad): gzhol bas/ shes rab kyi pha rol tu phyin pa zab mo 'di la rnam par spyod pa yin no/ /zhes bgyi ba nas byang chub sems dpa' sems dpa' chen po rnams kyi sems kyi rgyud rmi lam lta bu'i bar la gzhol bas/ shes rab kyi pha rol tu phyin pa zab mo 'di la rnam par
166a1(khri brgyad): spyod pa yin no/ /zhes bka' stsal na/ bcom ldan 'das ci byang chub sems dpa' sems dpa' chen po/ gzugs la yang rnam par dpyod pa bgyid pa lags sam/ tshor ba dang / 'du shes dang / 'du byed rnams dang / rnam par shes
166a2(khri brgyad): pa la yang rnam par dpyod par bgyid lags sam/ de bzhin du rnam pa thams cad mkhyen pa nyid kyi bar la yang rnam par dpyod pa bgyid lags sam/ bcom ldan 'das kyis bka' stsal pa/ rab 'byor byang chub sems dpa' sems dpa' chen po ni gzugs la rnam
166a3(khri brgyad): par dpyod par mi byed do/ /tshor ba dang / 'du shes dang / 'du byed rnams dang / rnam par shes pa la yang rnam par dpyod par mi byed do/ /de bzhin du sbyar te/ rab 'byor byang chub sems dpa' sems dpa' chen po ni rnam pa thams cad mkhyen pa nyid kyi bar la
166a4(khri brgyad): rnam par dpyod par mi byed do/ /de ci'i phyir zhe na/ rab 'byor 'di ltar rnam pa thams cad mkhyen pa nyid ni sus kyang ma byas/ 'gyur bar ma byas/ gang nas kyang ma 'ongs/ gang du yang ma song / gang na yang mi 'dug la/ yul na yang mi gnas/ phyogs
166a5(khri brgyad): na yang mi gnas te/ de la ni grangs dang / 'gro ba dang / 'ong ba mi dmigs la/ gang la grangs dang / 'ong ba dang / 'gro ba mi dmigs pa de ni sus kyang mngon par rdzogs par byang chub par mi nus te/ gzugs dang / tshor ba dang / 'du shes dang /
166a6(khri brgyad): 'du byed rnams dang / rnam par shes pa dang / sbyin pa dang / tshul khrims dang / bzod pa dang / brtson 'grus dang / bsam gtan dang / shes rab dang / rnam pa thams cad mkhyen pa nyid kyi ye shes kyi bar gyis mngon par rdzogs par byang chub par mi
166a7(khri brgyad): 'gyur ba'i phyir ro/ /de ci'i phyir zhe na/ gzugs nyid rnam pa thams cad mkhyen pa nyid yin pa dang / tshor ba nyid dang / 'du shes nyid dang / 'du byed nyid dang / rnam par shes pa nyid rnam pa thams cad mkhyen pa nyid yin pa'i phyir ro/ /de ci'i phyir zhe na/
166b1(khri brgyad): rab 'byor 'di ltar gzugs kyi de bzhin nyid gang yin pa dang / rnam pa thams cad mkhyen pa nyid kyi bar gyi de bzhin nyid gang yin pa 'di ni de bzhin nyid gcig go/ /de bzhin du tshor ba dang / 'du shes dang / 'du byed rnams dang / rnam par shes pa'i de bzhin nyid gang yin pa dang /
166b2(khri brgyad): rnam pa thams cad mkhyen pa nyid kyi de bzhin nyid gang yin pa 'di ni de bzhin nyid gcig go/ /de bzhin du pha rol tu phyin pa rnams kyi de bzhin nyid gang yin pa dang / byang chub kyi phyogs kyi chos kyi de bzhin nyid gang yin pa dang / stobs dang / mi 'jigs pa dang / so so yang
166b3(khri brgyad): dag par rig pa'i de bzhin nyid gang yin pa dang / sangs rgyas kyi chos ma 'dres pa'i de bzhin nyid gang yin pa de ni/ rnam pa thams cad mkhyen pa nyid kyi de bzhin nyid yin no/ /de ni sangs rgyas kyi chos ma 'dres pa brgyad kyi de bzhin nyid yin no/ /shes rab kyi pha rol tu phyin
166b4(khri brgyad): pa khri brgyad stong pa las 'dod chags 'dul ba'i le'u zhes bya ste bzhi cu rtsa bdun pa'o/ / //shes rab kyi pha rol tu phyin pa khri brgyad stong pa/ bam po sum cu rtsa drug pa/ de nas 'dod pa na spyod pa dang / gzugs na spyod pa'i lha'i bu rnams lha'i tsan
166b5(khri brgyad): dan gyi phye ma blangs shing / lha'i me tog ud pa la dang / ku mu da dang / pad ma dkar po dag blangs te/ bcom ldan 'das ga la ba de logs su gtor to/ /gtor nas bcom ldan 'das ga la ba der dong ste lhags nas/ bcom ldan 'das kyi zhabs la mgo bos
166b6(khri brgyad): phyag 'tshal te/ phyogs gcig tu 'khod do/ /phyogs gcig tu 'khod nas kyang 'dod pa na spyod pa dang / gzugs na spyod pa'i lha'i bu de dag gis bcom ldan 'das la 'di skad ces gsol to/ /bcom ldan 'das 'di ltar de bzhin gshegs pa dgra bcom pa yang dag par rdzogs pa'i
166b7(khri brgyad): sangs rgyas rnams shes rab kyi pha rol tu phyin pa zab mo 'di las 'di skad du gzugs nyid rnam pa thams cad mkhyen pa nyid yin la/ rnam pa thams cad mkhyen pa nyid kyang gzugs so/ /tshor ba dang / 'du shes dang / 'du byed rnams dang / rnam par shes pa nyid kyang rnam pa thams cad mkhyen pa nyid
167a1(khri brgyad): yin la/ rnam pa thams cad mkhyen pa nyid kyang rnam par shes pa'o/ /gzugs kyi de bzhin nyid gang yin pa dang / rnam pa thams cad mkhyen pa nyid kyi de bzhin nyid gang yin pa'i de bzhin nyid de ni gcig ste/ gnyis su med cing gnyis su dbyer med do/ /
167a2(khri brgyad): de bzhin du sbyar te/ sangs rgyas rnams kyi bar gyi de bzhin nyid gang yin pa dang / rnam pa thams cad mkhyen pa nyid kyi bar gyi de bzhin nyid gang yin pa de ni gcig ste/ gnyis su med cing gnyis su dbyer med do/ /zhes ston pa 'di lta ste/ de bzhin gshegs pa rnams kyi byang
167a3(khri brgyad): chub shes rab kyi pha rol tu phyin pa ni zab cing mthong bar dka' la rtogs par dka' ste/ brtag mi nus shing rtog ge'i spyod yul ma lags la/ zhib zhib mo brtags pa'i mkhas pa dang mdzangs pas rig pa lags te/ 'jig rten thams cad dang mi 'thun pa lags so/ /de skad
167a4(khri brgyad): ces gsol pa dang / bcom ldan 'das kyis 'dod pa na spyod pa dang / gzugs na spyod pa'i lha'i bu rnams la 'di skad ces bka' stsal to/ /lha'i bu dag de de bzhin no/ /de de bzhin te/ lha'i bu dag gzugs nyid rnam pa thams cad mkhyen pa nyid de/ rnam pa thams cad
167a5(khri brgyad): mkhyen pa nyid kyang gzugs so/ /de bzhin du tshor ba dang / 'du shes dang / 'du byed rnams dang / rnam par shes pa nyid kyang rnam pa thams cad mkhyen pa nyid de/ rnam pa thams cad mkhyen pa nyid kyang rnam par shes pa'o/ /de bzhin du sbyar te/ sangs rgyas kyi bar nyid kyang rnam pa
167a6(khri brgyad): thams cad mkhyen pa nyid de/ rnam pa thams cad mkhyen pa nyid kyang sangs rgyas so/ /gzugs kyi de bzhin nyid gang yin pa dang / rnam pa thams cad mkhyen pa nyid kyi de bzhin nyid gang yin pa'i de bzhin nyid de ni gcig ste/ gnyis su med cing gnyis su dbyer med do/ /de
167a7(khri brgyad): bzhin du sbyar te/ sangs rgyas kyi bar gyi de bzhin nyid gang yin pa dang / rnam pa thams cad mkhyen pa nyid kyi de bzhin nyid gang yin pa'i de bzhin nyid de ni gcig ste/ gnyis su med cing gnyis su dbyer med do/ /don gyi dbang de gzigs pas/ de bzhin
167b1(khri brgyad): gshegs pa phrin las chung ngu la thugs gzhol te/ chos bstan pa la gzhol ba ma yin no/ /de ci'i phyir zhe na/ kye ma 'di lta ste/ de bzhin gshegs pa rnams kyi byang chub 'di ni zab cing mthong bar dka' la rtogs par dka' ste/ brtag mi nus shing rtog ge'i spyod yul ma yin la/
167b2(khri brgyad): zhib zhib mo brtags pa'i mkhas pa dang mdzangs pas rig pa 'jig rten thams cad dang mi 'thun pa yin te/ de ni sus kyang mngon par rdzogs par sangs ma rgyas shing gang du yang mngon par rdzogs par sangs ma rgyas te/ gang la gnyis kun tu rgyu ba med pa de ni chos rnams kyi zab pa nyid do/ /
167b3(khri brgyad): lha'i bu dag nam mkha' zab pa'i phyir chos 'di zab bo lha'i bu dag de bzhin nyid zab pa dang chos kyi dbyings zab pa dang / yang dag pa'i mtha' zab pa dang / bsam gyis mi khyab pa'i dbyings zab pa'i phyir chos 'di zab bo/ /lha'i bu dag mtha' yas mu med pa dang / 'ong ba dang /
167b4(khri brgyad): 'gro ba med pa mnyam pa nyid dang / skye ba dang / 'gag pa med pa mnyam pa nyid dang / kun nas nyon mongs pa dang / rnam par byang ba med pa mnyam pa nyid dang / mngon par 'du byed pa med pa mnyam pa nyid dang / bdag zab pa nyid dang / shes pa po dang / mthong ba po'i bar
167b5(khri brgyad): du zab pa'i phyir chos 'di zab bo/ /lha'i bu dag gzugs zab pa'i phyir chos 'di zab bo/ /lha'i bu dag tshor ba dang / 'du shes dang / 'du byed rnams dang / rnam par shes pa zab pa'i phyir chos 'di zab bo/ /lha'i bu dag sbyin pa'i pha rol tu phyin pa zab pa dang / tshul khrims dang /
167b6(khri brgyad): bzod pa dang / brtson 'grus dang / bsam gtan dang / shes rab kyi pha rol tu phyin pa zab pa'i phyir chos 'di zab bo/ /nang stong pa nyid zab pa'i phyir chos 'di zab bo/ /dngos po med pa'i ngo bo nyid stong pa nyid kyi bar du zab pa'i phyir chos 'di zab bo/ /dran
167b7(khri brgyad): pa nye bar gzhag pa zab pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam zab pa'i phyir chos 'di zab bo/ /stobs bcu dang / mi 'jigs pa dang /
168a1(khri brgyad): so so yang dag par rig pa zab pa dang / sangs rgyas kyi chos ma 'dres pa brgyad kyi bar du zab pa dang / rnam pa thams cad mkhyen pa nyid kyi bar du zab pa'i phyir/ lha'i bu dag kye ma chos 'di zab bo/ /lha'i bu rnams kyis gsol pa/ bcom ldan 'das kye ma
168a2(khri brgyad): 'jig rten thams cad dang mi 'thun pa'i chos 'di bstan lags so/ /de ci'i slad du zhe na/ bcom ldan 'das chos 'di ni gzugs gzung ba'i slad du bstan pa ma lags/ mi gzung ba'i slad du yang ma lags/ tshor ba dang / 'du shes dang / 'du byed rnams dang / rnam par
168a3(khri brgyad): shes pa gzung ba'i slad du bstan pa ma lags/ mi gzung ba'i slad du yang ma lags/ sangs rgyas kyi chos ma 'dres pa brgyad kyi bar du gzung ba'i slad du bstan pa ma lags/ mi gzung ba'i slad du yang ma lags/ sangs rgyas kyi chos rnams gzung ba'i slad du bstan pa ma lags/ mi
168a4(khri brgyad): gzung ba'i slad du yang ma lags pa'i slad du'o/ /bcom ldan 'das chos bstan pa zab mo 'di ni rgyun du zhugs pa'i 'bras bu gzung ba'i slad du bstan pa ma lags/ mi gzung ba'i slad du yang ma lags/ lan cig phyir 'ong ba'i 'bras bu dang / phyir mi 'ong ba'i 'bras bu dang / dgra
168a5(khri brgyad): bcom pa nyid dang / rang byang chub dang / rnam pa thams cad mkhyen pa nyid gzung ba'i slad du bstan pa ma lags/ mi gzung ba'i slad du yang ma lags so/ /bcom ldan 'das 'jig rten ni bdag gi gzugs so/ /bdag ni gzugs so/ /bdag gi tshor ba'o/ /'du shes so/ /'du
168a6(khri brgyad): byed rnams so/ /rnam par shes pa'o/ /bdag ni rnam par shes pa'o/ /sangs rgyas kyi chos ma 'dres pa brgyad kyi bar du de bzhin du sbyar te/ bdag gi rgyun du zhugs pa'i 'bras bu'o/ /bdag ni rgyun du zhugs pa'i 'bras bu'o/ /bdag gi lan cig phyir 'ong ba'i 'bras bu'o/ /bdag
168a7(khri brgyad): ni lan cig phyir 'ong ba'i 'bras bu'o/ /bdag gi phyir mi 'ong ba'i 'bras bu'o/ /bdag ni phyir mi 'ong ba'i 'bras bu'o/ /bdag gi dgra bcom pa nyid do/ /bdag ni dgra bcom pa nyid do/ /bdag gi rang byang chub nyid do/ /bdag ni rang byang chub bo/ /bdag gi rnam pa thams
168b1(khri brgyad): cad mkhyen pa nyid do/ /bdag ni rnam pa thams cad mkhyen pa nyid do/ /zhes bgyi bar 'dzin pa la spyod lags so/ /bcom ldan 'das kyis bka' stsal pa/ lha'i bu dag de de bzhin no/ /de de bzhin te/ lha'i bu dag chos 'di ni gzugs gzung ba'i phyir bstan pa yang ma yin/ mi
168b2(khri brgyad): gzung ba'i phyir bstan pa yang ma yin no/ /tshor ba dang / 'du shes dang / 'du byed rnams dang / rnam par shes pa gzung ba'i phyir bstan pa yang ma yin/ mi gzung ba'i phyir bstan pa yang ma yin no/ /lha'i bu dag gang dag gzugs gzung ba'i phyir spyod pa dang / rnam pa thams cad mkhyen
168b3(khri brgyad): pa nyid kyi bar du gzung ba'i phyir spyod pa de dag la ni shes rab kyi pha rol tu phyin pa bsgom pa'i skal ba med de/ bsam gtan dang / brtson 'grus dang / bzod pa dang / tshul khrims dang / sbyin pa'i pha rol tu phyin pa'i bar du bsgom par mi nus so/ /rnam pa thams cad mkhyen pa nyid kyi
168b4(khri brgyad): bar du bsgom par mi nus so/ /rab 'byor gyis gsol pa/ bcom ldan 'das chos 'di ni chos thams cad dang 'thun pa lags te/ chos 'di ni chos gang dag dang 'thun pa lags she na/ chos 'di ni shes rab kyi pha rol tu phyin pa dang 'thun pa lags so/ /bcom ldan 'das chos 'di
168b5(khri brgyad): ni bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa'i bar dang 'thun pa lags so/ /bcom ldan 'das chos 'di ni nang stong pa nyid dang 'thun
168b6(khri brgyad): pa lags so/ /bcom ldan 'das chos 'di ni dngos po med pa'i ngo bo nyid stong pa nyid kyi bar dang 'thun pa lags so/ /bcom ldan 'das chos 'di ni rnam pa thams cad mkhyen pa nyid kyi bar dang 'thun pa lags so/ /chos 'di ni gang la yang thogs pa ma mchis pa lags te/
168b7(khri brgyad): ci la thogs pa ma mchis pa lags she na/ gzugs la thogs pa ma mchis pa lags so/ /tshor ba dang / 'du shes dang / 'du byed rnams dang / rnam par shes pa la thogs pa ma mchis pa lags so/ /de bzhin du rnam pa thams cad mkhyen pa nyid kyi bar la thogs pa
169a1(khri brgyad): ma mchis pa lags so/ /chos 'di ni nam mkha' mnyam pa nyid dang / de bzhin nyid mnyam pa nyid dang / chos kyi dbyings mnyam pa nyid dang / yang dag pa'i mtha' mnyam pa nyid dang / bsam gyis mi khyab pa'i dbyings mnyam pa nyid dang / stong pa nyid dang
169a2(khri brgyad): mtshan ma med pa dang / smon pa med pa mnyam pa nyid dang / skye ba ma mchis pa dang / 'gag pa ma mchis pa mnyam pa nyid dang / kun nas nyon mongs pa ma mchis pa dang / rnam par byang ba ma mchis pa mnyam pa nyid kyi slad du thogs pa ma mchis pa'i mtshan nyid lags
169a3(khri brgyad): so/ /chos 'di ni gzugs skye ba ma mchis pa dang / 'gag pa ma mchis pa dang / tshor ba dang / 'du shes dang / 'du byed rnams dang / rnam par shes pa skye ba ma mchis pa dang / 'gag pa ma mchis pa dang / de bzhin du rnam pa thams cad mkhyen pa nyid kyi bar du skye ba
169a4(khri brgyad): ma mchis pa dang / 'gag pa ma mchis pa'i slad du skye ba ma mchis pa lags so/ /chos 'di ni gzugs kyi gzhi dmigs su ma mchis pa dang / tshor ba dang / 'du shes dang / 'du byed rnams dang / rnam par shes pa'i gzhi dmigs su ma mchis pa dang / de
169a5(khri brgyad): bzhin du rnam pa thams cad mkhyen pa nyid kyi bar gyi gzhi dmigs su ma mchis pa'i slad du gzhi ma mchis pa lags so/ /de nas bcom ldan 'das la 'dod pa na spyod pa dang / gzugs na spyod pa'i lha'i bu de dag gis 'di skad ces gsol to/ /bcom ldan 'das
169a6(khri brgyad): gnas brtan rab 'byor ni bcom ldan 'das kyi rjes su skyes pa lags so/ /de ci'i slad du zhe na/ 'di ltar gnas brtan rab 'byor ci dang ci ston pa de thams cad stong pa nyid kho na las brtsams te/ ston pa'i slad du'o/ /de nas tshe dang ldan pa rab 'byor gyis 'dod pa na
169a7(khri brgyad): spyod pa dang / gzugs na spyod pa'i lha'i bu de dag la 'di skad ces smras so/ /lha'i bu dag gang 'di skad du bcom ldan 'das gnas brtan rab 'byor 'di ni bcom ldan 'das kyi rjes su skyes pa lags so/ /zhes smras pa ni ji ltar rjes su skyes pas/
169b1(khri brgyad): gnas brtan rab 'byor bcom ldan 'das kyi rjes su skyes ba yin zhe na/ de bzhin gshegs pa'i de bzhin nyid gang yin pa de ni ma 'ongs ma song ba ste/ de bzhin du rab 'byor gyi de bzhin nyid kyang ma 'ongs ma song ba ste/ de ltar na gnas brtan rab 'byor
169b2(khri brgyad): ni de bzhin gshegs pa'i rjes su skyes pa yin no/ /de bzhin gshegs pa'i de bzhin nyid gang yin pa de nyid chos thams cad kyi de bzhin nyid do/ /chos thams cad kyi de bzhin nyid gang yin pa de ni/ rab 'byor gyi de bzhin nyid de de ltar na/ gnas brtan
169b3(khri brgyad): rab 'byor ni de bzhin gshegs pa'i rjes su skyes pa yin no/ /de bzhin gshegs pa'i de bzhin nyid ji ltar gnas pa de bzhin du gnas brtan rab 'byor gyi de bzhin nyid gnas pas de bzhin gshegs pa'i rjes su skyes pa yin no/ /ji ltar de bzhin gshegs pa'i de bzhin
169b4(khri brgyad): nyid 'gyur ba med cing rnam par rtog pa med pa de bzhin du gnas brtan rab 'byor gyi de bzhin nyid kyang 'gyur ba med cing / rnam par rtog pa med la ji ltar de bzhin gshegs pa'i de bzhin nyid gang la yang thogs pa med pa de bzhin du chos thams cad kyi de bzhin nyid kyang gang la
169b5(khri brgyad): yang thogs pa med de/ de bzhin gshegs pa'i de bzhin nyid gang yin pa dang / chos thams cad kyi de bzhin nyid gang yin pa de ni gnyis su med de gnyis su dbyer med do/ /de bzhin nyid ni ma byas pa ste/ de bzhin nyid de ni gang gi de bzhin nyid du ma gyur pa yang
169b6(khri brgyad): med de/ gang gi phyir de bzhin nyid de gang gi de bzhin nyid du ma gyur pa yang med cing / nam yang de bzhin nyid du ma gyur pa ma yin pa de'i phyir/ de bzhin nyid de ni gnyis su med cing gnyis su dbyer med de/ de ltar na gnas brtan rab 'byor de bzhin gshegs pa'i rjes su skyes
169b7(khri brgyad): pa yin no/ /de bzhin gshegs pa'i de bzhin nyid gang yin pa de ni thams cad du 'gyur ba med cing rnam par rtog pa med pa ste/ de bzhin du gnas brtan rab 'byor gyi de bzhin nyid kyang thams cad du 'gyur ba med cing rnam par rtog pa med do/ /ji ltar de bzhin gshegs pa'i de bzhin nyid tha mi dad pa dbyer med
170a1(khri brgyad): pa/ dmigs su med pa de bzhin du chos thams cad kyi de bzhin nyid kyang tha mi dad pa dbyer med pa dmigs su med pa'o/ /de bzhin du gnas brtan rab 'byor gyi de bzhin nyid kyang tha mi dad pa dbyer med pa dmigs su med pa ste/ de ltar na gnas brtan rab
170a2(khri brgyad): 'byor ni de bzhin gshegs pa'i rjes su skyes pa yin no/ /de bzhin gshegs pa'i de bzhin nyid gang yin pa de ni chos thams cad kyi de bzhin nyid las gud na yod pa ma yin te/ chos thams cad kyi de bzhin nyid las gud na yod pa ma yin pa gang yin pa de ni nam yang de bzhin nyid
170a3(khri brgyad): ma yin pa ma yin zhing de ni rtag tu de bzhin nyid do/ /gnas brtan rab 'byor gyi de bzhin nyid kyang de lta bu ste de'i phyir rnam pa gzhan ma yin pas/ de bzhin gshegs pa'i rjes su skyes kyang gang du yang skyes pa med do/ /ji ltar de bzhin gshegs pa'i de bzhin nyid 'das
170a4(khri brgyad): pa ma yin ma 'ongs pa ma yin/ da ltar byung ba yang ma yin pa de bzhin du chos thams cad kyi de bzhin nyid kyang 'das pa ma yin ma 'ongs pa ma yin da ltar byung ba ma yin no/ /de bzhin du gnas brtan rab 'byor gyi de bzhin nyid kyang 'das pa ma yin/ ma 'ongs pa ma yin
170a5(khri brgyad): da ltar byung ba ma yin te/ de ltar na gnas brtan rab 'byor de bzhin gshegs pa'i rjes su skyes pa zhes bya'o/ /lha'i bu dag 'di la 'das pa'i de bzhin nyid mnyam pa nyid kyis de bzhin gshegs pa'i de bzhin nyid mnyam pa nyid du rig par bya'o/ /de bzhin gshegs pa'i de bzhin
170a6(khri brgyad): nyid mnyam pa nyid kyis 'das pa'i de bzhin nyid mnyam pa nyid do/ /ma 'ongs pa'i de bzhin nyid mnyam pa nyid kyis de bzhin gshegs pa'i de bzhin nyid mnyam pa nyid do/ /de bzhin gshegs pa'i de bzhin nyid mnyam pa nyid kyis ma 'ongs pa'i de bzhin nyid mnyam pa nyid do/ /da ltar
170a7(khri brgyad): byung ba'i de bzhin nyid mnyam pa nyid kyis de bzhin gshegs pa'i de bzhin nyid mnyam pa nyid do/ /de bzhin gshegs pa'i de bzhin nyid mnyam pa nyid kyis/ da ltar byung ba'i de bzhin nyid mnyam pa nyid do/ /de ltar na 'das pa dang ma 'ongs pa dang da ltar byung ba'i de bzhin nyid dang /
170b1(khri brgyad): de bzhin gshegs pa'i de bzhin nyid de ni gnyis su med de gnyis su dbyer med do/ /gzugs kyi de bzhin nyid kyis de bzhin gshegs pa'i de bzhin nyid do/ /de bzhin gshegs pa'i de bzhin nyid kyi gzugs kyi de bzhin nyid do/ /de bzhin du tshor ba dang / 'du shes dang /
170b2(khri brgyad): 'du byed rnams dang / rnam par shes pa'i de bzhin nyid kyi de bzhin gshegs pa'i de bzhin nyid do/ /de bzhin gshegs pa'i de bzhin nyid kyis tshor ba dang / 'du shes dang / 'du byed rnams dang / rnam par shes pa'i de bzhin nyid do/ /de ltar na gzugs kyi de bzhin nyid dang /
170b3(khri brgyad): tshor ba dang / 'du shes dang / 'du byed rnams dang / rnam par shes pa'i de bzhin nyid dang / de bzhin gshegs pa'i de bzhin nyid de ni gnyis su med de gnyis su dbyer med do/ /de bzhin du sbyar te/ bdag gi de bzhin nyid kyis de bzhin gshegs pa'i de bzhin nyid do/ /
170b4(khri brgyad): de bzhin gshegs pa'i de bzhin nyid kyis bdag gi de bzhin nyid do/ /de bzhin du shes pa po dang / mthong ba po'i bar gyi de bzhin nyid kyis de bzhin gshegs pa'i de bzhin nyid do/ /de bzhin gshegs pa'i de bzhin nyid kyis shes pa po dang / mthong ba po'i
170b5(khri brgyad): bar gyi de bzhin nyid do/ /de ltar na bdag gi de bzhin nyid dang / shes pa po dang / mthong ba po'i bar gyi de bzhin nyid dang / de bzhin gshegs pa'i de bzhin nyid de ni gnyis su med de gnyis su dbyer med do/ /de bzhin du sbyar te/ sbyin pa'i pha rol tu phyin pa'i de bzhin nyid
170b6(khri brgyad): dang / tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa'i de bzhin nyid dang / de bzhin gshegs pa'i de bzhin nyid de ni gnyis su med de gnyis su dbyer med do/ /nang stong pa nyid kyi de bzhin nyid dang / dngos
170b7(khri brgyad): po med pa'i ngo bo nyid stong pa nyid kyi bar gyi de bzhin nyid dang / de bzhin gshegs pa'i de bzhin nyid de ni gnyis su med de gnyis su dbyer med do/ /dran pa nye bar gzhag pa'i de bzhin nyid dang / yang dag par spong ba dang / rdzu 'phrul gyi rkang pa dang / dbang po dang / stobs
171a1(khri brgyad): dang / byang chub kyi yan lag dang / lam gyi de bzhin nyid dang / de bzhin gshegs pa'i de bzhin nyid de ni gnyis su med de gnyis su dbyer med do/ /de bzhin gshegs pa'i stobs bcu dang / mi 'jigs pa dang / so so yang dag par rig pa dang / sangs
171a2(khri brgyad): rgyas kyi chos ma 'dres pa'i de bzhin nyid dang / rnam pa thams cad mkhyen pa nyid kyi bar gyi de bzhin nyid kyis de bzhin gshegs pa'i de bzhin nyid do/ /de bzhin gshegs pa'i de bzhin nyid kyis rnam pa thams cad mkhyen pa nyid kyi de bzhin nyid do/ /de ltar na rnam pa thams cad mkhyen
171a3(khri brgyad): pa nyid kyi de bzhin nyid dang / de bzhin gshegs pa'i de bzhin nyid de ni gnyis su med de gnyis su dbyer med do/ /lha'i bu dag de bzhin gshegs pas yang dag pa'i de bzhin nyid 'di la brten nas/ bla na med pa yang dag par rdzogs pa'i byang chub mngon par rdzogs par sangs rgyas
171a4(khri brgyad): te/ de bzhin gshegs pa zhes bya ba'i mtshan brnyes so/ /de bzhin nyid kyi le'u 'di bshad pa na/ stong gsum gyi stong chen po'i 'jig rten gyi khams 'di rnam pa drug tu g.yos te/ 'gul rab tu 'gul/ kun tu rab tu 'gul to/ /g.yos rab tu g.yos kun tu
171a5(khri brgyad): rab tu g.yos so/ /ldeg rab tu ldeg kun tu rab tu ldeg go/ chem chem rab tu chem chem/ kun tu rab tu chem chem mo/ /'ur 'ur rab tu 'ur 'ur kun tu rab tu 'ur 'ur ro/ /'khrugs rab tu 'khrugs kun tu rab tu 'khrugs so/ /shar phyogs mtho na/ nub phyogs
171a6(khri brgyad): dma'o/ /nub phyogs mtho na shar phyogs dma'o/ /byang phyogs mtho na lho phyogs dma'o/ /lho phyogs mtho na byang phyogs dma'o/ /mtha' mtho na dbus dma'o/ /dbus mtho na mtha' dma'o/ /de nas 'dod pa na spyod pa dang / gzugs na spyod pa'i lha'i bu de dag gis
171a7(khri brgyad): bcom ldan 'das dang gnas brtan rab 'byor la lha'i tsan dan gyi phye ma dag gis gtor mngon par gtor/ mngon par rab tu gtor nas/ 'di skad ces bcom ldan 'das 'di ltar gnas brtan rab 'byor 'di de bzhin gshegs pa'i de bzhin nyid kyis de bzhin gshegs
171b1(khri brgyad): pa'i rjes su skyes pa ni ngo mtshar lags so/ /zhes tshig tu brjod do/ /de nas gnas brtan rab 'byor gyis/ lha'i bu de dag gi gtam de nyid kyi rgyud nas bzung ste/ lha'i bu de dag la 'di skad ces smras so/ /lha'i bu dag 'di ltar gnas brtan rab 'byor ni gzugs kyi rjes
171b2(khri brgyad): su ma skyes/ gzugs las gzhan gyi rjes su ma skyes so/ /gzugs kyi de bzhin nyid kyi rjes su ma skyes/ gzugs kyi de bzhin nyid las gzhan gyi rjes su ma skyes so/ /tshor ba dang / 'du shes dang / 'du byed rnams dang / rnam par shes pa'i rjes su ma skyes so/ /rnam
171b3(khri brgyad): par shes pa las gzhan gyi rjes su ma skyes so/ /rnam par shes pa'i de bzhin nyid kyi rjes su ma skyes/ rnam par shes pa'i de bzhin nyid las gzhan gyi rjes su ma skyes so/ /de bzhin du sbyar te/ rnam pa thams cad mkhyen pa nyid kyi bar gyi rjes su ma skyes/ rnam pa thams cad mkhyen pa
171b4(khri brgyad): nyid las gzhan gyi rjes su ma skyes so/ /rnam pa thams cad mkhyen pa nyid kyi de bzhin nyid kyi rjes su ma skyes/ rnam pa thams cad mkhyen pa nyid kyi de bzhin nyid las gzhan gyi rjes su ma skyes so/ /'dus byas kyi rjes su ma skyes/ 'dus byas las gzhan gyi rjes su ma skyes so/ /
171b5(khri brgyad): 'dus byas kyi de bzhin nyid kyi rjes su ma skyes/ 'dus byas kyi de bzhin nyid las gzhan gyi rjes su ma skyes so/ /'dus ma byas kyi rjes su ma skyes/ 'dus ma byas las gzhan gyi rjes su ma skyes so/ /'dus ma byas kyi de bzhin nyid kyi rjes su ma skyes/ 'dus ma byas
171b6(khri brgyad): kyi de bzhin nyid las gzhan gyi rjes su ma skyes so/ /de ci'i phyir zhe na/ 'di ltar gang gi rjes su skyes pa dang / gang rjes su skye ba'i chos de med cing mi dmigs pa'i phyir ro/ /de nas bcom ldan 'das la tshe dang ldan pa shA ri'i bus 'di skad ces gsol to/ /bcom ldan
171b7(khri brgyad): 'das de bzhin nyid dang / ma nor ba de bzhin nyid dang / gzhan ma yin pa de bzhin nyid dang / chos nyid dang / chos kyi dbyings dang / chos gnas pa nyid dang / chos skyon med pa nyid dang / yang dag pa'i mtha' dang / bsam gyis mi khyab pa'i dbyings ni zab pa
172a1(khri brgyad): ste/ de la ni gzugs mi dmigs gzugs kyi de bzhin nyid mi dmigs te/ gzugs nyid kyang mi dmigs na gzugs kyi de bzhin nyid dmigs par lta ga la 'gyur/ de la ni tshor ba dang / 'du shes dang / 'du byed rnams dang / rnam par shes pa
172a2(khri brgyad): mi dmigs rnam par shes pa'i de bzhin nyid mi dmigs te/ rnam par shes pa nyid kyang mi dmigs na/ rnam par shes pa'i de bzhin nyid dmigs par lta ga la 'gyur/ de bzhin du sbyar te/ de la rnam pa thams cad mkhyen pa nyid kyi bar du mi dmigs/ rnam pa thams
172a3(khri brgyad): cad mkhyen pa nyid kyi de bzhin nyid mi dmigs te/ rnam pa thams cad mkhyen pa nyid kyang mi dmigs na/ rnam pa thams cad mkhyen pa nyid kyi de bzhin nyid dmigs par lta ga la 'gyur/ bcom ldan 'das kyis bka' stsal pa/ shA ri'i bu de de bzhin no/ /de de
172a4(khri brgyad): bzhin te/ shA ri'i bu de bzhin nyid ni zab pa ste/ de la gzugs mi dmigs gzugs kyi de bzhin nyid mi dmigs te/ gzugs nyid kyang mi dmigs na/ gzugs kyi de bzhin nyid dmigs par lta ga la 'gyur/ de la tshor ba dang / 'du shes dang / 'du byed rnams dang /
172a5(khri brgyad): rnam par shes pa mi dmigs/ rnam par shes pa'i de bzhin nyid mi dmigs te/ rnam par shes pa nyid kyang mi dmigs na/ rnam par shes pa'i de bzhin nyid dmigs par lta ga la 'gyur/ de bzhin du sbyar te/ rnam pa thams cad mkhyen pa nyid kyi bar du mi
172a6(khri brgyad): dmigs/ rnam pa thams cad mkhyen pa nyid kyi de bzhin nyid mi dmigs te/ rnam pa thams cad mkhyen pa nyid kyang mi dmigs na/ rnam pa thams cad mkhyen pa nyid kyi de bzhin nyid dmigs par lta ga la 'gyur te/ de bzhin nyid dang / ma nor ba de bzhin nyid
172a7(khri brgyad): dang / gzhan ma yin pa de bzhin nyid kyi le'u 'di bshad pa na/ dge slong nyis brgya len pa med par zag pa rnams las sems rnam par grol lo/ /dge slong ma lnga brgya ni chos rnams la chos kyi mig rdul med cing dri ma dang bral ba rnam par dag go/ byang chub
172b1(khri brgyad): sems dpa' lnga stong ni mi skye ba'i chos la bzod pa thob bo/ /byang chub sems dpa' yongs su nyams pa'i chos can drug cu ni len pa med par zag pa rnams las sems rnam par grol lo/ /shA ri'i bu byang chub sems dpa' de dag gis ni sangs rgyas lnga brgya la bsnyen bkur
172b2(khri brgyad): byas te/ thams cad du sbyin pa byin tshul khrims bsrungs/ bzod pa bsgoms/ brtson 'grus brtsams/ bsam gtan bskyed/ shes rab bsgoms kyang / de dag shes rab kyi pha rol tu phyin pas yongs su ma zin cing / thabs la mkhas pas yongs su ma zin pas
172b3(khri brgyad): 'di ltar spyad de/ 'di ni sbyin pa'o/ /'di la sbyin par bya'o/ /bdag gis tshul khrims 'di bsrung ngo / /bzod pa 'di bsgom mo/ /brtson 'grus 'di brtsam mo/ /bsam gtan 'di la snyoms par 'jug par bya'o/ /shes rab 'di bsgom par bya'o snyam du de ltar spyod pas de
172b4(khri brgyad): dag shes rab kyi pha rol tu phyin pa dang bral zhing thabs la mkhas pas yongs su ma zin pas/ sbyin pa dang / tshul khrims dang / bzod pa dang / brtson 'grus dang / bsam gtan dang / shes rab bsgom zhing de dag 'du shes sna tshogs la spyod pas tha dad pa med pa mi
172b5(khri brgyad): dmigs pa'i phyir/ de dag byang chub sems dpa'i skyon med pa la ma zhugs so/ /de dag byang chub sems dpa'i skyon med pa la ma zhugs pas rgyun du zhugs pa'i 'bras bu thob bo/ /dgra bcom pa nyid kyi bar du thob bo/ /shA ri'i bu gzhan yang byang chub sems dpa' sems dpa'
172b6(khri brgyad): chen po'i lam stong pa nyid dam/ mtshan ma med pa'am/ smon pa med pa yod mod kyi de dag shes rab kyi pha rol tu phyin pa dang bral zhing / thabs la mkhas pas yongs su ma zin na/ yang dag pa'i mtha' mngon sum du byas nas/ nyan thos sam rang sangs rgyas su 'gyur ro/ /
172b7(khri brgyad): shA ri'i bus gsol pa bcom ldan 'das ci'i slad du stong pa nyid dang / mtshan ma ma mchis pa dang / smon pa ma mchis pa'i chos de dag nyid la bsgoms su 'dra yang thabs la mkhas pa dang bral ba dag yang dag pa'i mtha' mngon sum du bgyis nas nyan thos dang / rang sangs
173a1(khri brgyad): rgyas su 'gyur la/ bcom ldan 'das byang chub sems dpa' rnams ni stong pa nyid dang / mtshan ma ma mchis pa dang / smon pa ma mchis pa'i chos de dag nyid sgom du bas kyang thabs la mkhas pa la brten nas/ bla na med pa yang dag par rdzogs pa'i byang chub mngon par
173a2(khri brgyad): rdzogs par 'tshang rgya ba lags/ bcom ldan 'das kyis bka' stsal pa/ shA ri'i bu 'di la kha cig rnam pa thams cad mkhyen pa nyid kyi sems dang bral bar stong pa nyid dang / mtshan ma med pa dang / smon pa med pa'i chos rnams sgom zhing / thabs la mkhas pa la ma brten pas nyan thos
173a3(khri brgyad): dang rang sangs rgyas su 'gyur ro/ /shA ri'i bu 'di la byang chub sems dpa' sems dpa' chen po rnam pa thams cad mkhyen pa nyid kyi sems dang ma bral ba rnams ni stong pa nyid dang / mtshan ma med pa dang / smon pa med pa'i chos rnams sgom zhing / thabs la mkhas pa la brten na nas/ byang chub
173a4(khri brgyad): sems dpa'i skyon med pa la 'jug cing / bla na med pa yang dag par rdzogs pa'i byang chub mngon par rdzogs par 'tshang rgya'o/ /shA ri'i bu 'di lta ste dper na/ 'dab chags bya zhig lus dpag tshad brgya'am/ lus dpag tshad nyis brgya'am/ dpag tshad sum brgya'am/
173a5(khri brgyad): dpag tshad bzhi brgya'am/ dpag tshad lnga brgya pa zhig yod la/ de sum cu rtsa gsum gyi lha'i ris nas/ 'dzam bu'i gling du 'ong bar sems la bya de yang 'dab ma med pa zhig yin zhing / de sum cu rtsa gsum gyi lha'i ris nas bdag nyid mchongs te/ 'dzam bu'i gling du 'gro
173a6(khri brgyad): bar bya bar sems la gal te bya de sa la ma lhung bar 'di snyam du sems te/ ma la bdag sum cu rtsa gsum gyi lha'i ris su gnas par bya'o snyam du sems na shA ri'i bu 'di ji snyam du sems/ bya de phyir sum cu rtsa gsum gyi lha'i nang du gnas par nus snyama'am/ shA ri'i bus
173a7(khri brgyad): gsol pa/ bcom ldan 'das de ni rngo mi thogs lags so/ bcom ldan 'das kyis bka' stsal pa/ gal te de bar snang de nas 'di snyam du ma la bdag ma smas ma snad par 'dzam bu'i gling du gnas par bya'o/ /snyam du bsam na shA ri'i bu 'di ji snyam du sems/ bya de ma smas ma
173b1(khri brgyad): snad par 'dzam bu'i gling du gnas par 'gyur snyama'am/ shA ri'i bus gsol pa bcom ldan 'das de ni rngo mi thogs lags te/ bcom ldan 'das bya de ni smas pa'am snad par yang 'gyur la 'dzam bu'i gling du ma mchis par 'gum pa'am/ 'gum la thug par sdug bsngal bar yang
173b2(khri brgyad): 'gyur lags so/ /de ci'i slad du zhe na/ bcom ldan 'das 'di ltar de ni lus che la 'dab ma ma mchis shing / mthon po zhig nas mchongs pas/ de ltar 'gyur du gdon mi 'tshal lags so/ /bcom ldan 'das kyis bka' stsal pa/ shA ri'i bu de bzhin du byang chub sems
173b3(khri brgyad): dpa' bskal pa gang gA'i klung gi bye ma snyed dag tu sbyin pa sbyin par byed/ tshul khrims srung / bzod pa sgom/ brtson 'grus rtsom/ bsam gtan la snyoms par 'jug cing / bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba'i
173b4(khri brgyad): phyir/ de'i 'jug pa yang che/ sems bskyed pa yang che/ phan gdags par bsam pa yang tshad med du zin kyang / shes rab kyi pha rol tu phyin pa dang bral zhing thabs la mkhas pas yongs su ma zin na/ nyan thos kyi sa'am/ rang sangs rgyas kyi sar ltung ngo / /
173b5(khri brgyad): de ci'i phyir zhe na/ 'di ltar byang chub sems dpa' sems dpa' chen po des rnam pa thams cad mkhyen pa nyid kyi sems dang bral bar sbyin pa byin/ tshul khrims bsrungs/ bzod pa bsgoms/ brtson 'grus brtsams/ bsam gtan bskyed kyang byang chub sems
173b6(khri brgyad): dpa' de shes rab kyi pha rol tu phyin pa dang / thabs la mkhas pa dang bral bar 'gyur te/ des na nyan thos kyi sa'am/ rang sangs rgyas kyi sar ltung ngo / /shA ri'i bu byang chub sems dpa' 'das pa dang / ma byon pa dang da ltar byung ba'i sangs rgyas bcom ldan 'das rnams
173b7(khri brgyad): kyi tshul khrims dang / ting nge 'dzin dang / shes rab dang / rnam par grol ba dang / rnam par grol ba'i ye shes gzigs pa la sems shing / kun tu 'dzin la mtshan mar byed kyang de bzhin gshegs pa rnams kyi tshul khrims mi shes/ rnam par grol ba'i ye shes
174a1(khri brgyad): gzigs pa'i bar du mi shes na/ de mi shes shing khong du ma chud pas/ stong pa nyid dang / mtshan ma med pa dang / smon pa med pa'i sgra thos na/ zhi bar mtshan mar 'dzin te/ mtshan mar bzung nas/ bla na med pa yang dag par rdzogs pa'i byang chub tu yongs su
174a2(khri brgyad): sngo bar byed do/ /de ltar yongs su bsngo ba'i byang chub sems dpa' ni nyan thos kyi sa'am/ rang sangs rgyas kyi sa la gnas par 'gyur ro/ /de ci'i phyir zhe na/ shA ri'i bu bu 'di ltar shes rab kyi pha rol tu phyin pa dang / thabs la mkhas pa dang bral bas/ dge ba'i rtsa ba rnams
174a3(khri brgyad): bla na med pa yang dag par rdzogs pa'i byang chub tu yongs su sngo bar byed pa ni de ltar 'gyur te/ de nyan thos kyi sa'am/ rang sangs rgyas kyi sar ltung ngo / shA ri'i bu 'di la byang chub sems dpa' sems dpa' chen po sems dang po bskyed pa nas nye bar bzung ste/ rnam pa thams cad
174a4(khri brgyad): mkhyen pa nyid kyi sems dang ma bral bar sbyin pa sbyin par byed/ tshul khrims srung / bzod pa sgrub/ brtson 'grus rtsom/ bsam gtan la snyoms par 'jug pa ni/ shes rab kyi pha rol tu phyin pa dang thabs la mkhas pa dang ma bral ba ste/ 'das pa dang / ma byon
174a5(khri brgyad): pa dang / da ltar byung ba'i sangs rgyas bcom ldan 'das rnams kyi tshul khrims dang / ting nge 'dzin dang / shes rab dang / rnam par grol ba dang / rnam par grol ba'i ye shes gzigs pa gang yin pa de thams cad mtshan mar mi 'dzin te/ de stong pa nyid kyi ting nge
174a6(khri brgyad): 'dzin la mtshan mar mi 'dzin/ mtshan ma med pa dang / smon pa med pa'i ting nge 'dzin la mtshan mar mi 'dzin na/ shA ri'i bu byang chub sems dpa' sems dpa' chen po de ni nyan thos kyi sa'am/ rang sangs rgyas kyi sa la gnas par mi 'gyur bar rig par bya'o/ /de ci'i phyir zhe na/
174a7(khri brgyad): 'di ltar byang chub sems dpa' sems dpa' chen po sems dang po bskyed pa nas nye bar bzung ste/ sbyin pa byin yang mtshan mar ma bzung / tshul khrims bsrungs bzod pa bsgrubs/ brtson 'grus brtsams/ bsam gtan la snyoms par zhugs shes rab bsgoms kyang mtshan mar
174b1(khri brgyad): ma bzung / 'das pa dang ma byon pa dang / da ltar byung ba'i sangs rgyas bcom ldan 'das rnams kyi tshul khrims dang / ting nge 'dzin dang / shes rab dang rnam par grol ba dang rnam par grol ba'i ye shes gzigs pa mtshan mar ma bzung / stong pa nyid dang mtshan ma med pa dang / smon pa med pa'i ting nge
174b2(khri brgyad): 'dzin bsgoms kyang mtshan mar ma bzung ba'i phyir ro/ /shA ri'i bu 'di ltar mtshan ma dang bral ba'i sems kyis sbyin pa sbyin pa dang / tshul khrims srung ba dang / bzod pa sgrub pa dang / brtson 'grus rtsom pa dang / bsam gtan la snyoms par 'jug pa dang / shes rab sgom pa dang / de bzhin du
174b3(khri brgyad): sbyar te/ rnam pa thams cad mkhyen pa nyid kyi bar la spyod kyang mtshan mar ma bzung ba 'di ni byang chub sems dpa' sems dpa' chen po rnams kyi thabs la mkhas pa yin no/ /shA ri'i bus gsol pa/ bcom ldan 'das bdag gis bcom ldan 'das kyis gsungs pa'i don 'tshal ba ltar na/ byang chub
174b4(khri brgyad): sems dpa' sems dpa' chen po gang sems dang po bskyed pa nas nye bar bzung ste/ shes rab kyi pha rol tu phyin pa dang / thabs la mkhas pa dang ma bral ba de'i bla na med pa yang dag par rdzogs pa'i byang chub ni the tshom ma mchis lags so/ /de ci'i slad du zhe na/ bcom ldan 'das 'di ltar byang chub
174b5(khri brgyad): sems dpa' sems dpa' chen pos sems dang po bskyed pa nas nye bar bzung ste/ gang mngon par rdzogs par 'tshang rgya bar bgyi ba dang / gang gis mngon par rdzogs par 'tshang rgya ba dang / gang mngon par rdzogs par 'tshang rgya ba'i gzugs sam/ tshor ba'am/ 'du shes sam/ 'du byed rnams sam/ rnam
174b6(khri brgyad): par shes pa'am/ de bzhin du rnam pa thams cad mkhyen pa nyid kyi bar gyi chos gang yang ma dmigs pa'i slad du'o/ /bcom ldan 'das byang chub sems dpa'i theg pa pa'i rigs kyi bu'am/ rigs kyi bu mo gang dag shes rab kyi pha rol tu phyin pa dang bral zhing / thabs la mkhas pa dang bral ba de dag
174b7(khri brgyad): gis bla na med pa yang dag par rdzogs pa'i byang chub ni the tshom mchis par rig par bgyi lags so/ /de ci'i slad du zhe na/ bcom ldan 'das 'di ltar byang chub sems dpa'i theg pa pa'i rigs kyi bu'am/ rigs kyi bu mo shes rab kyi pha rol tu phyin pa dang thabs la mkhas pa dang bral bdag gis sbyin pa
175a1(khri brgyad): ci dang ci stsal ba de thams cad ni mtshan mar bzung nas stsal ba dang / tshul khrims ci dang ci bsrungs pa dang / bzod pa bsgrubs pa dang / brtson 'grus brtsams pa dang / bsam gtan gang dang gang la mnyam par bzhag pa de thams cad kyang mtshan mar bzung nas mnyam par
175a2(khri brgyad): bzhag pa'i slad du ste/ de'i slad du byang chub sems dpa'i theg pa pa'i rigs kyi bu dang / rigs kyi bu mo de dag gis bla na med pa yang dag par rdzogs pa'i byang chub ni the tshom mchis par rig par bgyi lags so/ /bcom ldan 'das de ltar lags pas/ byang chub sems dpa' sems
175a3(khri brgyad): dpa' chen pos bla na med pa yang dag par rdzogs pa'i byang chub mngon par rdzogs par 'tshang rgya bar 'tshal bas/ shes rab kyi pha rol tu phyin pa dang / thabs la mkhas pa dang ma bral bar rig par bgyi'o/ /shes rab kyi pha rol tu phyin pa dang / thabs la mkhas pa la gnas te/ mi
175a4(khri brgyad): dmigs pa'i tshul gyis mtshan ma ma mchis pa dang ldan pa'i sems kyis sbyin pa stsal bar bgyi/ tshul khrims bsrung bar bgyi/ bzod pa bsgrub par bgyi/ brtson 'grus brtsam par bgyi/ bsam gtan la snyoms par 'jug par bgyi/ shes rab bsgom par bgyi'o/ /de
175a5(khri brgyad): bzhin du rnam pa thams cad mkhyen pa nyid kyi bar la spyad par bgyi'o/ /de nas bcom ldan 'das la 'dod pa na spyod pa dang / gzugs na spyod pa'i lha'i bu rnams kyis 'di skad ces gsol to/ /bcom ldan 'das 'di ltar byang chub sems dpa' sems dpa' chen pos chos thams cad mngon
175a6(khri brgyad): par rdzogs par 'tshang rgya bar yang bgyi 'tshal la chos de dag kyang ma mchis shing mi dmigs pas bla na med pa yang dag par rdzogs pa'i byang chub ni mngon par 'byung bar dka' ba lags so/ /bcom ldan 'das kyis bka' stsal pa/ lha'i bu dag de de bzhin te bla na med pa yang dag par rdzogs
175a7(khri brgyad): pa'i byang chub ni mngon par 'byung bar dka' ba yin no/ /lha'i bu dag ngas kyang chos thams cad rnam pa thams cad du mngon par rdzogs par sangs rgyas te/ ngas ni gang mngon par rdzogs par 'tshang rgya ba'am/ gang gis mngon par rdzogs par 'tshang rgya ba'am/ gang mngon par rdzogs par 'tshang
175b1(khri brgyad): rgya bar bya ba'i chos gang yang ma dmigs so/ /de ci'i phyir zhe na/ lha'i bu dag chos thams cad shin tu rnam par dag pa'i phyir ro/ /de nas bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das kyis gang 'di skad du bla na med pa yang dag par
175b2(khri brgyad): rdzogs pa'i byang chub ni mngon par 'byung bar dka'o zhes bka' stsal pa/ bcom ldan 'das kyis gsungs pa'i don bdag gis 'tshal ba dang bdag sems pa ltar na/ bcom ldan 'das bla na med pa yang dag par rdzogs pa'i byang chub ni mngon par rdzogs par 'tshang rgya bar sla lags so/ /
175b3(khri brgyad): de ci'i slad du zhe na/ bcom ldan 'das 'di ltar gang yang mngon par rdzogs par 'tshang rgya bar bgyid pa su yang ma mchis shing / mngon par rdzogs par 'tshang rgya bar bgyi ba ci yang ma mchis pas/ chos thams cad ni stong pa lags te/ chos thams cad stong pa la ni gang mngon par
175b4(khri brgyad): rdzogs par 'tshang rgya bar bgyid pa dang / gang gis mngon par rdzogs par 'tshang rgya ba dang / gang mngon par rdzogs par 'tshang rgya bar bgyi ba'i chos de ma mchis pa'i slad du'o/ /de ci'i slad du zhe na/ bcom ldan 'das 'di ltar chos thams cad ni stong pa lags te/ chos
175b5(khri brgyad): gang rnam par 'phel bar bgyi ba'am/ yongs su 'grib par bgyi ba'i slad du sbyin pa stsol bar bgyid pa dang / bsam gtan gyi bar la snyoms par 'jug par bgyid pa dang / rnam pa thams cad mkhyen pa nyid kyi bar la slob pa'i chos de dag kyang ma mchis shing / gang mngon par
175b6(khri brgyad): rdzogs par 'tshang rgya bar bgyid pa dang / gang gis mngon par rdzogs par 'tshang rgya ba dang / gang mngon par rdzogs par 'tshang rgya bar bgyi ba'i chos de dag thams cad kyang stong pa lags te/ bcom ldan 'das rnam grangs des na byang chub sems dpa' sems dpa' chen pos bla na med pa yang dag par rdzogs pa'i
175b7(khri brgyad): byang chub mngon par rdzogs par 'tshang rgya bar sla lags so/ /de ci'i slad du zhe na/ bcom ldan 'das 'di ltar gzugs ni gzugs kyi ngo bo nyid kyis stong / tshor ba dang / 'du shes dang / 'du byed rnams dang / rnam par shes pa ni rnam par shes pa'i ngo bo nyid kyis stong zhing / de bzhin du rnam
176a1(khri brgyad): pa thams cad mkhyen pa nyid kyi bar ni/ rnam pa thams cad mkhyen pa nyid kyi ngo bo nyid kyis stong pa'i slad du'o/ /de nas tshe dang ldan pa shA ri'i bus tshe dang ldan pa rab 'byor la 'di skad ces smras so/ /tshe dang ldan pa rab 'byor rnam grangs des na/ bla na med pa yang dag par rdzogs pa'i byang
176a2(khri brgyad): chub ni mngon par rdzogs par 'tshang rgya bar dka'o/ /de ci'i phyir zhe na/ tshe dang ldan pa rab 'byor 'di ltar nam mkha' ni 'di snyam du/ bdag gis bla na med pa yang dag par rdzogs pa'i byang chub mngon par rdzogs par 'tshang rgya bar bya'o/ /snyam du mi sems so/ /tshe dang ldan pa
176a3(khri brgyad): rab 'byor de bzhin du/ byang chub sems dpa' sems dpa' chen po yang 'di snyam du bdag gis bla na med pa yang dag par rdzogs pa'i byang chub mngon par rdzogs par 'tshang rgya bar bya'o snyam du mi sems so/ /de ci'i phyir zhe na/ 'di ltar chos thams cad ni nam mkha' dang mnyam pa'i phyir te/
176a4(khri brgyad): 'on kyang byang chub sems dpa' sems dpa' chen po ni chos thams cad nam mkha' lta bur mos nas/ bla na med pa yang dag par rdzogs pa'i byang chub mngon par rdzogs par 'tshang rgya'o/ /gal te byang chub sems dpa' sems dpa' chen po chos thams cad nam mkha' lta bur mos par mi
176a5(khri brgyad): byed kyang / bla na med pa yang dag par rdzogs pa'i byang chub mngon par rdzogs par 'tshang rgya bar sla ste/ mngon par rdzogs par 'tshang rgya bar dka' ba ma yin na ni/ byang chub sems dpa' gang gA'i klung gi bye ma snyed dag bla na med pa yang dag par rdzogs pa'i byang chub las phyir mi ldog par yang mi 'gyur
176a6(khri brgyad): ro/ /tshe dang ldan pa rab 'byor rnam grangs des na/ bla na med pa yang dag par rdzogs pa'i byang chub ni mngon par rdzogs par 'tshang rgya bar dka' ste/ mngon par rdzogs par 'tshang rgya bar sla ba ma yin par mngon no/ /de nas tshe dang ldan pa rab 'byor gyis tshe dang ldan pa shA ri'i bu la 'di skad ces smras
176a7(khri brgyad): so/ /tshe dang ldan pa shA ri'i bu 'di ji snyam du sems/ gzugs bla na med pa yang dag par rdzogs pa'i byang chub las ldog snyama'am/ /smras pa/ tshe dang ldan pa rab 'byor de ni ma yin no/ /smras pa/ tshor ba dang / 'du shes dang / 'du byed rnams dang / rnam par shes pa bla na med pa yang dag par
176b1(khri brgyad): rdzogs pa'i byang chub las ldog snyama'am/ smras pa/ tshe dang ldan pa rab 'byor de ni ma yin no/ /smras pa/ de bzhin du sbyar te/ de bzhin nyid kyi bar dag bla na med pa yang dag par rdzogs pa'i byang chub las ldog snyama'am/ smras pa/ tshe dang ldan pa rab 'byor de ni ma yin no/ /
176b2(khri brgyad): smras pa/ tshe dang ldan pa shA ri'i bu 'di ji snyam du sems/ gang bla na med pa yang dag par rdzogs pa'i byang chub las ldog pa'i chos de gzugs las gud na yod snyama'am/ smras pa/ tshe dang ldan pa rab 'byor de ni ma yin no/ /smras pa/ gang bla na med pa yang dag par rdzogs pa'i byang chub
176b3(khri brgyad): las ldog pa'i chos de tshor ba dang / 'du shes dang / 'du byed rnams dang / rnam par shes pa las gud na yod snyama'am/ smras pa/ tshe dang ldan pa rab 'byor de ni ma yin no/ /de bzhin du sbyar te/ gang bla na med pa yang dag par rdzogs pa'i byang chub las ldog pa'i chos de rnam pa thams cad
176b4(khri brgyad): mkhyen pa nyid kyi bar las gud na yod snyama'am/ smras pa/ tshe dang ldan pa rab 'byor de ni ma yin no/ /smras pa/ tshe dang ldan pa shA ri'i bu 'di ji snyam du sems/ gzugs kyi de bzhin nyid gang yin pa de bla na med pa yang dag par rdzogs pa'i byang chub las ldog snyama'am/ rnam pa thams cad
176b5(khri brgyad): mkhyen pa nyid kyi bar gyi de bzhin nyid gang yin pa de bla na med pa yang dag par rdzogs pa'i byang chub las ldog snyam 'am/ smras pa/ tshe dang ldan pa rab 'byor de ni ma yin no/ /smras pa/ tshe dang ldan pa shA ri'i bu 'di ji snyam du sems/ gang bla na med pa yang dag par rdzogs pa'i byang chub las ldog
176b6(khri brgyad): pa'i chos de gzugs kyi de bzhin nyid las gud na yod snyam 'am/ smras pa/ tshe dang ldan pa rab 'byor de ni ma yin no/ /smras pa/ de bzhin du gang bla na med pa yang dag par rdzogs pa'i byang chub las ldog pa'i chos de rnam pa thams cad mkhyen pa nyid kyi bar gyi de bzhin nyid las gud na yod snyam
176b7(khri brgyad): 'am/ smras pa/ tshe dang ldan pa rab 'byor de ni ma yin no/ /smras pa/ tshe dang ldan pa shA ri'i bu 'di ji snyam du sems/ de bzhin nyid bla na med pa yang dag par rdzogs pa'i byang chub las ldog snyam 'am/ smras pa/ tshe dang ldan pa rab 'byor de ni ma yin no/ /smras pa/ tshe dang ldan pa shA ri'i bu 'di ji
177a1(khri brgyad): snyam du sems/ chos nyid bla na med pa yang dag par rdzogs pa'i byang chub las ldog snyama'am/ chos kyi dbyings dang / chos gnas pa nyid dang / chos skyon med pa nyid dang / yang dag pa'i mtha' dang / bsam gyis mi khyab pa'i dbyings bla na med pa yang dag par rdzogs pa'i byang
177a2(khri brgyad): chub las ldog snyama'am/ smras pa/ tshe dang ldan pa rab 'byor de ni ma yin no/ /smras pa/ tshe dang ldan pa shA ri'i bu 'di ji snyam du sems/ gang bla na med pa yang dag par rdzogs pa'i byang chub las ldog pa'i chos de de bzhin nyid las gud na yod snyama'am/ smras pa/ tshe dang ldan pa rab 'byor
177a3(khri brgyad): de ni ma yin no/ /smras pa/ tshe dang ldan pa shA ri'i bu 'di ji snyam du sems/ gang bla na med pa yang dag par rdzogs pa'i byang chub las ldog pa'i chos de bsam gyis mi khyab pa'i dbyings kyi bar las gud na yod snyama'am/ smras pa/ tshe dang ldan pa rab 'byor de ni ma yin no/ /smras pa/ de ltar bden
177a4(khri brgyad): pa'i tshul bzhin du chos de dag mi dmigs na/ gang bla na med pa yang dag par rdzogs pa'i byang chub las ldog par 'gyur ba'i chos de gang yin/ de skad ces smras pa dang / tshe dang ldan pa shA ri'i bus tshe dang ldan pa rab 'byor la 'di skad ces smras so/ /gnas brtan rab 'byor gyis chos kyi tshul gyi rnam pa des
177a5(khri brgyad): bstan pa ltar na byang chub sems dpa' sems dpa' chen po bla na med pa yang dag par rdzogs pa'i byang chub las ldog pa gang yang med de/ de'i phyir gang zag byang chub sems dpa'i theg pa pa gsum po gang dag de bzhin gshegs pa'i bstan pa'i byang chub sems dpa'i theg pa pa'i gang zag gsum po de
177a6(khri brgyad): dag rnam par gzhag par yang mi 'gyur te/ tshe dang ldan pa rab 'byor gyis bstan pa ltar na/ 'di lta ste/ byang chub sems dpa' sems dpa' chen po ni sangs rgyas kyi theg pa gcig pur 'gyur ro/ /de nas tshe dang ldan pa byams ma'i bu gang bos tshe dang ldan pa shA ri'i bu la 'di skad ces smras
177a7(khri brgyad): so/ /tshe dang ldan pa shA ri'i bu gnas brtan rab 'byor byang chub gcig kyang 'dod dam zhes gnas brtan rab 'byor 'di la dri dgos so/ /de nas tshe dang ldan pa shA ri'i bus/ tshe dang ldan pa rab 'byor la 'di skad ces smras so/ /tshe dang ldan pa rab 'byor ci sangs rgyas kyi theg pa pa'i byang chub sems
177b1(khri brgyad): dpa' sems dpa' chen po 'dod dam/ tshe dang ldan pa rab 'byor gyis tshe dang ldan pa shA ri'i bu la 'di skad ces smras so/ /tshe dang ldan pa shA ri'i bu ci de bzhin nyid la byang chub sems dpa' gsum 'dod dam/ nyan thos kyi theg pa pa'i byang chub sems dpa'am/ rang sangs rgyas kyi theg pa
177b2(khri brgyad): pa'i byang chub sems dpa'am/ sangs rgyas kyi theg pa pa'i byang chub sems dpa' 'dod dam/ smras pa/ tshe dang ldan pa rab 'byor de ni ma yin no/ /smras pa/ tshe dang ldan pa shA ri'i bu ci de bzhin nyid la byang chub sems dpa' gsum du dmigs sam/ smras pa/ tshe dang ldan pa rab
177b3(khri brgyad): 'byor de ni ma yin no/ /smras pa/ tshe dang ldan pa shA ri'i bu de bzhin nyid la rnam pa gcig gam/ gnyis sam/ gsum du dmigs sam/ smras pa/ tshe dang ldan pa rab 'byor de ni ma yin no/ /smras pa/ tshe dang ldan pa shA ri'i bu de bzhin nyid la byang chub sems dpa' gcig kyang dmigs sam/
177b4(khri brgyad): smras pa/ tshe dang ldan pa rab 'byor de ni ma yin no/ /smras pa/ de ltar dben pa'i tshul bzhin du chos de dag mi dmigs na/ ci las tshe dang ldan pa shA ri'i bu 'di snyam du/ byang chub sems dpa' 'di ni nyan thos kyi theg pa pa'o/ /byang chub sems dpa' 'di ni rang sangs rgyas kyi theg pa pa pa'o/ /byang
177b5(khri brgyad): chub sems dpa' 'di ni sangs rgyas kyi theg pa pa'o zhes bya bar sems par gyur/ tshe dang ldan pa shA ri'i bu de ltar byang chub sems dpa' sems dpa' chen po chos thams cad kyi de bzhin nyid kyis bye brag med par rab tu phye ba la byang chub sems dpa' sems dpa' chen po gang sems
177b6(khri brgyad): mi zhum mi 'gong zhing yid 'gyod pa med pa de ni bla na med pa yang dag par rdzogs pa'i byang chub tu nges par 'byung bar 'gyur ro/ /de nas bcom ldan 'das kyis tshe dang ldan pa rab 'byor la bka' stsal pa/ 'di ltar sangs rgyas kyi mthus rab 'byor khyod/ spobs pa legs so legs so/ /
177b7(khri brgyad): rab 'byor de ltar na byang chub sems dpa' sems dpa' chen po chos thams cad kyi de bzhin nyid kyis bye brag med par rab tu phye ba la byang chub sems dpa' sems dpa' chen po gang sems mi zhum mi 'gong zhing / yid 'gyod pa med la mi skrag mi dngang zhing / dngang bar mi 'gyur ba'i byang chub sems
178a1(khri brgyad): dpa' sems dpa' chen po de ni bla na med pa yang dag par rdzogs pa'i byang chub tu nges par 'byung bar 'gyur ro/ /de nas bcom ldan 'das la tshe dang ldan pa shA ri'i bus 'di skad ces gsol to/ /bcom ldan 'das de lta bu'i chos dang ldan pa'i byang chub sems dpa' sems dpa' chen po
178a2(khri brgyad): byang chub gang la nges par 'byung bar 'gyur lags/ bcom ldan 'das kyis bka' stsal pa/ shA ri'i bu byang chub sems dpa' sems dpa' chen po de ni bla na med pa yang dag par rdzogs pa'i byang chub tu nges par 'byung bar 'gyur ro/ /de nas bcom ldan 'das la tshe dang ldan pa rab 'byor gyis
178a3(khri brgyad): 'di skad ces gsol to/ /bcom ldan 'das bla na med pa yang dag par rdzogs pa'i byang chub tu nges par 'byung bar 'tshal ba'i byang chub sems dpa' sems dpa' chen pos ji ltar gnas par bgyi/ bcom ldan 'das kyis bka' stsal pa/ rab 'byor byang chub sems dpa' sems dpa' chen
178a4(khri brgyad): pos sems can thams cad la snyoms pa'i sems la gnas par bya'o/ /sems can thams cad la mnyam pa'i sems bskyed par bya ste/ mi mnyam pa'i sems bskyed par mi bya'o/ /sems can thams cad la mnyam pa'i sems kyis dmigs par bya ste/ mi mnyam pa'i sems kyis
178a5(khri brgyad): dmigs par mi bya'o/ /sems can thams cad la byams pa chen po dang snying rje chen po bskyed par bya'o/ /sems can thams cad la byams pa'i sems kyis dmigs par bya ste/ brlang ba'i sems kyis dmigs par mi bya'o/ /sems can thams cad la nga rgyal med par bya'o/ /sems can
178a6(khri brgyad): thams cad la g.yo med par dmigs par bya'o/ /sems can thams cad la phan par bya ba'i sems bskyed par bya ste/ gnod pa'i sems bskyed par mi bya'o/ /sems can thams cad la phan pa'i sems kyis dmigs par bya ste/ gnod pa'i sems kyis dmigs par mi bya'o/ /sems
178a7(khri brgyad): can thams cad la zhe 'gras pa med pa'i sems bskyed par bya ste/ zhe 'gras pa'i sems bskyed par mi bya'o/ /sems can thams cad la rnam par tho 'tsham pa med pa'i sems bskyed par bya ste/ rnam par tho 'tsham pa'i sems bskyed par mi bya'o/ /sems can thams cad la rnam par tho 'tsham pa med
178b1(khri brgyad): pa'i sems kyis dmigs par bya ste/ rnam par tho 'tsham pa'i sems kyis dmigs par mi bya'o/ /sems can thams cad la ma'i sems bskyed par bya'o/ /spun dang / sring mo dang / mdza' bshes dang / nye du dang / snag gi gnyen mtshams kyis sems bskyed par bya'o/ /sems
178b2(khri brgyad): can thams cad la ma'i sems kyis dmigs par bya zhing / mdza' bshes dang / nye du dang / snag gi gnyen mtshams kyi bar gyi sems kyis dmigs par bya'o/ /bdag gis kyang srog gcod pa spang bar bya'o/ /gzhan yang srog gcod pa spang ba yang dag par 'dzin du 'jug par bya/
178b3(khri brgyad): srog gcod pa spang ba'i bsngags pa brjod par bya/ gzhan gang dag srog gcod pa spangs pa de dag gi bsngags pa yang brjod cing rjes su dga' bar bya'o/ /bdag gis kyang ma byin par len pa spang bar bya/ gzhan yang ma byin par len pa spang ba yang dag par 'dzin du gzhug par bya/ ma byin
178b4(khri brgyad): par len pa spong ba'i bsngags pa brjod par bya/ gzhan gang dag ma byin par len pa spangs pa de dag gi bsngags pa yang brjod cing rjes su dga' bar bya'o/ /bdag kyang 'dod pa la log par g.yem pa spang bar bya/ gzhan yang 'dod pa la log par g.yem pa spang ba 'dzin du
178b5(khri brgyad): gzhug par bya/ 'dod pas log par g.yem pa spong ba'i bsngags pa brjod par bya/ gzhan gang dag 'dod pa la log par g.yem pa spangs pa de dag gi bsngags pa yang brjod cing rjes su dga' bar bya ste/ byang chub sems dpa' sems dpa' chen po bla na med pa yang dag par rdzogs pa'i
178b6(khri brgyad): byang chub tu nges par 'byung bar 'dod pas de ltar gnas par bya'o/ /de bzhin du bdag gis kyang log par lta ba'i bar du spang bar bya/ gzhan yang log par lta ba spang ba yang dag par 'dzin du gzhug par bya/ log par lta ba spong ba'i bsngags pa brjod par bya/ gzhan yang gang dag log par
178b7(khri brgyad): lta ba spangs pa de dag gi bsngags pa yang brjod cing rjes su dga' bar bya'o/ /bdag gis kyang bsam gtan dang po la snyoms par 'jug par bya/ gzhan yang bsam gtan dang po yang dag par 'dzin du gzhug par bya/ bsam gtan dang po la snyoms par 'jug pa'i bsngags pa brjod
179a1(khri brgyad): par bya/ gzhan gang dag bsam gtan dang po la snyoms par 'jug pa de dag gi bsngags pa yang brjod cing rjes su dga' bar bya'o/ /de bzhin du bdag gis kyang bsam gtan bzhi pa'i bar la snyoms par 'jug par bya/ gzhan yang bsam gtan bzhi pa'i bar la snyoms
179a2(khri brgyad): par 'jug pa dag gi bsngags pa yang brjod cing rjes su dga' bar bya ba'i bar du bya ste/ byang chub sems dpa' sems dpa' chen po bla na med pa yang dag par rdzogs pa'i byang chub tu nges par 'byung bar 'dod pas de ltar gnas par bya'o/ /rab 'byor gzhan yang byang chub sems dpa' sems
179a3(khri brgyad): dpa' chen po bla na med pa yang dag par rdzogs pa'i byang chub tu nges par 'byung bar 'dod pas/ bdag gis kyang byams pa la snyoms par 'jug par bya/ gzhan gang dag byams pa la snyoms par 'jug pa de dag gi bsngags pa yang brjod cing rjes su dga' bar bya ba'i bar du bya'o/ /
179a4(khri brgyad): snying rje dang / dga' ba dang / btang snyoms la yang de bzhin du bya'o/ /bdag gis kyang nam mkha' mtha' yas skye mched kyi snyoms par 'jug pa la snyoms par 'jug par bya/ de bzhin du gzhan gang dag nam mkha' mtha' yas skye mched kyi snyoms par 'jug pa la snyoms par
179a5(khri brgyad): 'jug pa de dag gi bsngags pa yang brjod cing rjes su dga' bar bya ba'i bar du bya'o/ /'du shes med 'du shes med min skye mched kyi bar du yang de bzhin du bya'o/ /bdag gis kyang sbyin pa'i pha rol tu phyin pa yongs su rdzogs par bya/ gzhan yang sbyin pa'i pha rol tu phyin pa yang dag par 'dzin du gzhug
179a6(khri brgyad): par bya/ sbyin pa'i pha rol tu phyin pa'i bsngags pa brjod par bya/ gzhan gang dag sbyin pa'i pha rol tu phyin pa yongs su rdzogs par byed pa de dag gi bsngags pa yang brjod cing rjes su dga' bar bya'o/ /bdag gis kyang shes rab kyi pha rol tu phyin pa'i bar du yongs su rdzogs par bya/ gzhan
179a7(khri brgyad): yang shes rab kyi pha rol tu phyin pa yang dag par 'dzin du gzhug par bya/ shes rab kyi pha rol tu phyin pa'i bsngags pa brjod par bya/ gzhan gang dag shes rab kyi pha rol tu phyin pa yongs su rdzogs par byed pa de dag gi bsngags pa yang brjod cing rjes su dga' bar bya ste/ byang chub sems dpa'
179b1(khri brgyad): sems dpa' chen po bla na med pa yang dag par rdzogs pa'i byang chub tu nges par 'byung bar 'dod pas de ltar gnas par bya'o/ /bdag gis kyang nang stong pa nyid la snyoms par 'jug par bya/ gzhan yang nang stong pa nyid la snyoms par 'jug pa yang dag par 'dzin du gzhug par bya/ nang
179b2(khri brgyad): stong pa nyid kyi bsngags pa brjod par bya/ gzhan gang dag nang stong pa nyid la snyoms par 'jug pa de dag gi bsngags pa yang brjod cing rjes su dga' bar bya'o/ /de bzhin du bdag gis kyang dngos po med pa'i ngo bo nyid stong pa nyid kyi bar la snyoms par 'jug par bya/ gzhan yang dngos po
179b3(khri brgyad): med pa'i ngo bo nyid stong pa nyid la snyoms par 'jug pa yang dag par 'dzin du gzhug par bya/ dngos po med pa'i ngo bo nyid stong pa nyid kyi bsngags pa brjod par bya/ gzhan gang dag dngos po med pa'i ngo bo nyid stong pa nyid la snyoms par 'jug pa de dag gi bsngags pa yang brjod cing rjes su dga'
179b4(khri brgyad): bar bya'o/ /bdag gis kyang dran pa nye bar gzhag pa bzhi bsgom par bya/ gzhan yang dran pa nye bar gzhag pa rnams yang dag par 'dzin du gzhug par bya/ dran pa nye bar gzhag pa rnams kyi bsngags pa brjod par bya/ gzhan gang dag dran pa nye bar gzhag pa rnams sgom pa de dag gi
179b5(khri brgyad): bsngags pa yang brjod cing rjes su dga' bar bya'o/ /de bzhin du 'phags pa'i lam yan lag brgyad pa'i bar du bya'o/ /de bzhin du bdag gis kyang stong pa nyid dang / mtshan ma med pa dang / smon pa med pa'i ting nge 'dzin la snyoms par 'jug par bya/ gzhan yang stong pa nyid dang /
179b6(khri brgyad): mtshan ma med pa dang / smon pa med pa'i ting nge 'dzin yang dag par 'dzin du gzhug par bya/ stong pa nyid dang / mtshan ma med pa dang / smon pa med pa'i ting nge 'dzin gyi bsngags pa brjod par bya/ gzhan gang dag stong pa nyid dang / mtshan ma med pa dang / smon pa med pa'i ting nge
179b7(khri brgyad): 'dzin la snyoms par 'jug pa de dag gi bsngags pa yang brjod cing rjes su dga' bar bya'o/ /bdag gis kyang rnam par thar pa brgyad la snyoms par 'jug par bya/ gzhan yang rnam par thar pa brgyad la yang dag par 'dzin du gzhug par bya/ rnam par thar pa brgyad kyi bsngags pa
180a1(khri brgyad): brjod par bya/ gzhan gang dag rnam par thar pa brgyad la snyoms par 'jug pa de dag gi bsngags pa yang brjod cing rjes su dga' bar bya'o/ /bdag gis kyang de bzhin gshegs pa'i stobs bcu yongs su rdzogs par bya/ gzhan yang de bzhin gshegs pa'i
180a2(khri brgyad): stobs bcu yang dag par 'dzin du gzhug par bya/ de bzhin gshegs pa'i stobs bcu'i bsngags pa brjod par bya/ gzhan gang dag de bzhin gshegs pa'i stobs bcu yongs su rdzogs par byed pa de dag gi bsngags pa yang brjod cing rjes su dga' bar bya'o/ /de bzhin du bdag
180a3(khri brgyad): gis kyang mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad dang / byams pa chen po dang / snying rje chen po yongs su rdzogs par bya/ gzhan yang byams pa chen po dang / snying rje chen po'i bar du yang dag par
180a4(khri brgyad): 'dzin du gzhug par bya/ snying rje chen po yongs su rdzogs par bya ba'i bsngags pa brjod par bya/ gzhan gang dag snying rje chen po yongs su rdzogs par byed pa de dag gi bsngags pa yang brjod cing rjes su dga' bar bya'o/ /bdag gis kyang rten cing 'brel par 'byung ba lugs su
180a5(khri brgyad): 'byung ba dang / lugs su mi 'byung ba la snyoms par 'jug par bya/ gzhan yang rten cing 'brel par 'byung ba lugs su 'byung ba dang / lugs su mi 'byung ba yang dag par 'dzin du gzhug par bya/ rten cing 'brel par 'byung ba la snyoms par 'jug pa'i bsngags pa brjod par
180a6(khri brgyad): bya/ gzhan gang dag rten cing 'brel par 'byung ba la snyoms par 'jug pa de dag gi bsngags pa yang brjod cing rjes su dga' bar bya ste/ byang chub sems dpa' sems dpa' chen po bla na med pa yang dag par rdzogs pa'i byang chub tu nges par 'byung bar 'dod pas de ltar gnas par bya'o/ /
180a7(khri brgyad): bdag gis kyang sdug bsngal yongs su shes par bya/ kun 'byung ba spang bar bya/ 'gog pa mngon sum du bya/ lam bsgom par bya/ gzhan yang sdug bsngal yongs su shes par bya ba dang / kun 'byung ba spang bar bya ba dang / 'gog pa mngon sum du bya ba dang / lam bsgom par bya ba
180b1(khri brgyad): yang dag par 'dzin du gzhug par bya/ sdug bsngal yongs su shes pa dang / lam bsgom pa'i bar gyi bsngags pa brjod par bya/ gzhan gang dag sdug bsngal yongs su shes pa dang / kun 'byung ba spang ba dang / 'gog pa mngon sum du byed pa dang / lam sgom pa de dag gi bsngags
180b2(khri brgyad): pa yang brjod cing rjes su dga' bar bya'o/ /bdag gis kyang rgyun du zhugs pa'i 'bras bu shes pa mngon sum du bya ba'i shes pa bskyed par bya zhing / yang dag pa'i mtha' mngon sum du yang mi bya/ gzhan yang rgyun du zhugs pa'i 'bras bu shes pa mngon sum du bya ba yang dag par
180b3(khri brgyad): 'dzin du gzhug par bya/ bdag gis kyang lan cig phyir 'ong ba'i 'bras bu shes pa mngon sum du bya ba'i shes pa bskyed par bya zhing / yang dag pa'i mtha' mngon sum du yang mi bya/ gzhan yang lan cig phyir 'ong ba'i 'bras bu shes pa mngon sum du bya ba yang dag par 'dzin du gzhug par bya/
180b4(khri brgyad): bdag gis kyang phyir mi 'ong ba'i 'bras bu shes pa mngon sum du bya ba'i shes pa bskyed par bya zhing / yang dag pa'i mtha' mngon sum du yang mi bya/ gzhan yang phyir mi 'ong ba'i 'bras bu shes pa mngon sum du bya ba yang dag par 'dzin du gzhug par bya/ bdag gis kyang dgra bcom pa nyid
180b5(khri brgyad): kyi 'bras bu shes pa mngon sum du bya ba'i shes pa bskyed par bya zhing / yang dag pa'i mtha' mngon sum du yang mi bya/ gzhan yang dgra bcom pa nyid kyi 'bras bu shes pa mngon sum du bya ba yang dag par 'dzin du gzhug par bya/ bdag gis kyang rang sangs rgyas kyi shes pa mngon sum du bya ba'i
180b6(khri brgyad): shes pa bskyed par bya zhing / yang dag pa'i mtha' mngon sum du yang mi bya/ gzhan yang rang sangs rgyas kyi shes pa mngon sum du bya ba la 'dzin du gzhug par bya/ bdag kyang byang chub sems dpa'i skyon med pa la 'jug par bya/ gzhan yang byang chub sems dpa'i skyon med pa la 'jug pa
180b7(khri brgyad): yang dag par 'dzin du gzhug par bya/ byang chub sems dpa'i skyon med pa la 'jug pa'i bsngags pa brjod par bya/ byang chub sems dpa' gzhan gang dag byang chub sems dpa'i skyon med pa la 'jug pa de dag gi bsngags pa yang brjod cing rjes su dga' bar byas te/ byang chub sems dpa'
181a1(khri brgyad): sems dpa' chen po bla na med pa yang dag par rdzogs pa'i byang chub tu nges par 'byung bar 'dod pas de ltar gnas par bya'o/ /bdag gis kyang sems can rnams yongs su smin par bya/ gzhan yang sems can yongs su smin par bya ba yang dag par 'dzin du gzhug par bya/
181a2(khri brgyad): sems can yongs su smin par byed pa'i bsngags pa brjod par bya/ gzhan gang dag sems can yongs su smin par byed pa de dag gi bsngags pa yang brjod cing rjes su dga' bar bya'o/ /bdag gis kyang sangs rgyas kyi zhing yongs su dag par bya/ gzhan yang sangs rgyas kyi zhing yongs
181a3(khri brgyad): su dag par bya ba yang dag par 'dzin du gzhug par bya/ sangs rgyas kyi zhing yongs su dag par byed pa'i bsngags pa brjod par bya/ gzhan gang dag sangs rgyas kyi zhing yongs su dag par byed pa de dag gi bsngags pa yang brjod cing rjes su dga' bar bya'o/ /bdag gis kyang byang chub
181a4(khri brgyad): sems dpa'i mngon par shes pa bskyed par bya/ gzhan yang byang chub sems dpa'i mngon par shes pa bskyed pa yang dag par 'dzin du gzhug par bya/ byang chub sems dpa'i mngon par shes pa bskyed pa'i bsngags pa brjod par bya/ gzhan gang dag byang chub sems dpa'i mngon par
181a5(khri brgyad): shes pa bskyed pa de dag gi bsngags pa yang brjod cing rjes su dga' bar bya/ bdag gis kyang rnam pa thams cad mkhyen pa'i ye shes bskyed par bya/ gzhan yang rnam pa thams cad mkhyen pa'i ye shes yang dag par 'dzin du gzhug par bya/ rnam pa thams cad mkhyen pa nyid kyi ye shes kyi
181a6(khri brgyad): bsngags pa brjod par bya/ gzhan gang dag rnam pa thams cad mkhyen pa nyid kyi ye shes skyed pa de dag gi bsngags pa yang brjod cing rjes su dga' bar bya'o/ /bdag gis kyang bag chags dang / mtshams sbyor ba dang / nyon mongs pa thams cad spang bar bya/ gzhan yang bag chags dang /
181a7(khri brgyad): mtshams sbyor ba dang / nyon mongs pa thams cad spong ba yang dag par 'dzin du gzhug par bya/ bag chags dang / mtshams sbyor ba dang / nyon mongs pa thams cad spong ba'i bsngags pa brjod par bya/ gzhan gang dag bag chags dang / mtshams sbyor ba dang / nyon mongs pa thams cad
181b1(khri brgyad): spong ba de dag gi bsngags pa yang brjod cing rjes su dga' bar bya ste/ rab 'byor byang chub sems dpa' sems dpa' chen po bla na med pa yang dag par rdzogs pa'i byang chub tu nges par 'byung bar 'dod pas de ltar gnas par bya'o/ /bdag gis kyang tshe phun sum tshogs pa yongs su gzung bar
181b2(khri brgyad): bya/ gzhan yang tshe phun sum tshogs pa yang dag par 'dzin du gzhug par bya/ tshe phun sum tshogs pa'i bsngags pa brjod par bya/ gzhan gang dag tshe phun sum tshogs pa yongs su 'dzin pa de dag gi bsngags pa yang brjod cing rjes su dga' bar bya'o/ /bdag gis kyang dam pa'i
181b3(khri brgyad): chos gnas pa yongs su gzung bar bya/ gzhan yang dam pa'i chos gnas pa yongs su gzung ba yang dag par 'dzin du gzhug par bya/ dam pa'i chos gnas pa yongs su gzung ba'i bsngags pa brjod par bya/ gzhan gang dag dam pa'i chos gnas pa yongs su 'dzin pa de dag gi
181b4(khri brgyad): bsngags pa yang brjod cing rjes su dga' bar bya ste/ rab 'byor byang chub sems dpa' sems dpa' chen po bla na med pa yang dag par rdzogs pa'i byang chub tu nges par 'byung bar 'dod pas de ltar gnas par bya'o/ /byang chub sems dpa' sems dpa' chen pos shes rab kyi pha rol tu phyin
181b5(khri brgyad): pa dang thabs la mkhas pa la de ltar bslab par bya'o/ /de ltar slob cing de ltar gnas pa de'i gzugs sgrib pa med par 'gyur ro/ /tshor ba dang / 'du shes dang / 'du byed rnams dang / rnam par shes pa sgrib pa med par 'gyur ro/ /de bzhin du sbyar te/ dam pa'i chos gnas pa'i bar
181b6(khri brgyad): du sgrib pa med par 'gyur ro/ /de ci'i phyir zhe na/ 'di ltar byang chub sems dpa' sems dpa' chen po des sngon gyi mtha' nas kyang gzugs yongs su ma bzung / tshor ba dang / 'du shes dang / 'du byed rnams dang / rnam par shes pa yongs su ma bzung / de bzhin du rnam pa thams
181b7(khri brgyad): cad mkhyen pa nyid kyi bar du yongs su ma bzung ba'i phyir ro/ /de ci'i phyir zhe na/ rab 'byor 'di ltar gzugs yongs su gzung du med pa gang yin pa de ni gzugs ma yin la/ de bzhin du rnam pa thams cad mkhyen pa nyid kyi bar du yongs su gzung du med pa gang yin pa de ni rnam pa thams cad
182a1(khri brgyad): mkhyen pa nyid ma yin pa'i phyir ro/ /byang chub sems dpa'i bslab pa'i gnas 'di bshad pa na/ byang chub sems dpa' nyis stong gis mi skye ba'i chos la bzod pa thob par gyur to/ /shes rab kyi pha rol tu phyin pa khri brgyad stong pa las byang chub sems dpa'i bslab pa rnam
182a2(khri brgyad): par gzhag pa'i le'u zhes bya ste bzhi bcu rtsa brgyad pa'o/ / //shes rab kyi pha rol tu phyin pa khri brgyad stong pa/ bam po sum cu rtsa bdun pa/ de skad ces bka' stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /
182a3(khri brgyad): bcom ldan 'das phyir mi ldog pa'i byang chub sems dpa' sems dpa' chen po'i rnam pa ni gang lags/ rtags ni gang lags/ mtshan ma ni gang lags/ bdag gis ji ltar byang chub sems dpa' sems dpa' chen po 'di ni phyir mi ldog pa'o zhes bgyi bar 'tshal bar bgyi/ de skad
182a4(khri brgyad): ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor 'di la so so'i skye bo'i sa gang yin pa dang / nyan thos kyi sa gang yin pa dang / rang sangs rgyas kyi sa gang yin pa dang / byang chub sems dpa'i sa gang yin pa dang / de
182a5(khri brgyad): bzhin gshegs pa'i sa gang yin pa bshad pa de dag thams cad ni de bzhin nyid de 'gyur ba med cing rnam par rtog pa med la gnyis su med de gnyis su byar med do/ /de bzhin nyid de ni ji lta ba de bzhin du 'jug cing / de ltar rnam par mi rtog la rnam par mi rtog pas de ltar 'jug cing de ltar zhugs
182a6(khri brgyad): pa ni de bzhin nyid ji lta ba de bzhin du thos nas de las 'das te/ de bzhin nyid las de dag re re ma yin pa dang gnyis ka ma yin par the tshom za ba gang yang med do/ /de ni byung rgyal du smra ba ci yang med de/ don dang ldan par smra'i/ don dang mi ldan par smra ba ma yin/ gzhan gyis byas pa dang ma byas
182a7(khri brgyad): pa la mi lta zhing legs par brjod pa tshol ba yin te/ rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po dag ni phyir mi ldog par rig par bya'o/ /rab 'byor gyis gsol pa/ bcom ldan 'das rnam pa gang dag dang /
182b1(khri brgyad): rtags gang dag dang / mtshan ma gang dag gis byang chub sems dpa' sems dpa' chen po phyir mi ldog par rig par bgyi/ bcom ldan 'das kyis bka' stsal pa/ rab 'byor chos thams cad ni rnam pa med pa dang rtags med pa mtshan ma med pa yin no/ /de skad ces bka' stsal pa
182b2(khri brgyad): dang / bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das gal te chos thams cad rnam pa ma mchis pa dang / rtags ma mchis pa dang / mtshan ma ma mchis pa lags na/ byang chub sems dpa' sems dpa' chen po chos gang
182b3(khri brgyad): dag las slar mi ldog pa'i slad du phyir mi ldog pa zhes bstan pa lags/ bcom ldan 'das kyis bka' stsal pa/ rab 'byor byang chub sems dpa' sems dpa' chen po gang gzugs las phyir ldog pa dang / tshor ba dang / 'du shes dang / 'du byed rnams dang / rnam par shes
182b4(khri brgyad): pa las phyir ldog pa de ni/ rab 'byor phyir mi ldog pa'i byang chub sems dpa' sems dpa' chen por rig par bya'o/ /rab 'byor byang chub sems dpa' sems dpa' chen po gang sbyin pa'i pha rol tu phyin pa dang / shes rab kyi pha rol tu phyin pa'i bar dang / nang stong pa nyid dang / dngos
182b5(khri brgyad): po med pa ngo bo nyid stong pa nyid kyi bar dang / dran pa nye bar gzhag pa rnams dang / sangs rgyas kyi chos ma 'dres pa brgyad kyi bar dag las phyir ldog pa dang / nyan thos kyi sa dang / rang sangs rgyas kyi sa las phyir ldog pa dang / byang chub kyi bar las phyir ldog pa de ni/ rab 'byor phyir
182b6(khri brgyad): mi ldog pa'i byang chub sems dpa' sems dpa' chen por rig par bya'o/ /de ci'i phyir zhe na/ rab 'byor 'di ltar gang la byang chub sems dpa' gnas par 'gyur ba'i gzugs kyi ngo bo nyid med pa'i phyir ro/ /de bzhin du sbyar te/ gang la byang chub sems dpa' gnas par 'gyur ba'i byang chub kyi
182b7(khri brgyad): bar gyi ngo bo nyid med pa'i phyir ro/ /rab 'byor gzhan yang byang chub sems dpa' sems dpa' chen po ni dge sbyong dang / bram ze 'di dag ni shes par bya ba shes pa'o/ /blta bar bya ba mthong ba'o/ /yang dag pa'i lta ba gdags pa 'dogs pa'o/ /zhes 'di las phyi rol pa'i dge sbyong dang / bram
183a1(khri brgyad): ze gzhan dag gi ngor mi lta ste/ de ni gnas pa med cing the tshom mi za'o/ /tshul khrims dang brtul zhugs la mchog tu mi 'dzin to/ /lta ba ngan par mi ltung ngo / /dge mtshan dang bkra shis kyis dga' bar mi 'dzin to/ /lha gzhan dag la phyag mi 'tshal zhing me tog gam/
183a2(khri brgyad): me tog phreng ngam/ spos sam/ byug pa'am/ phye ma'am/ gos sam/ gdugs sam/ rgyal mtshan nam/ ba dan dag de la sbyin par bya bar mi sems te/ rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems
183a3(khri brgyad): dpa' chen po ni phyir mi ldog par rig par bya'o/ /rab 'byor gzhan yang phyir mi ldog pa'i byang chub sems dpa' sems dpa' chen po ni sems can dmyal bar mi skye/ mi khom pa brgyad kyi bar rnams su mi skye/ bud med kyi dngos po yongs su mi 'dzin te/ rab 'byor rnam pa de dag dang /
183a4(khri brgyad): rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/ /rab 'byor gzhan yang phyir mi ldog pa'i byang chub sems dpa' sems dpa' chen po ni dge ba bcu'i las kyi lam yang dag par blangs nas gnas te/ de bdag gis
183a5(khri brgyad): kyang srog gcod pa spangs shing / gzhan yang srog gcod pa spong ba yang dag par 'dzin du 'jug pa yin/ srog gcod pa spong ba'i bsngags pa brjod pa yin/ gzhan gang dag srog gcod pa spangs pa de dag gi bsngags pa yang brjod cing rjes su dga' ba yin no/ /log par lta ba'i bar du yang
183a6(khri brgyad): de bzhin te/ rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/ /rab 'byor gzhan yang phyir mi ldog pa'i byang chub sems dpa' sems dpa' chen po ni rmi lam na yang mi dge ba bcu'i
183a7(khri brgyad): las kyi lam mi spyod na/ sad pa na lta ci smos te/ rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/ /rab 'byor gzhan yang phyir mi ldog pa'i byang chub sems dpa' sems dpa' chen po ni gang
183b1(khri brgyad): gi tshe/ sbyin pa'i pha rol tu phyin pa la gnas pa na/ sems can thams cad kyi ched du sbyin pa sbyin par byed do/ /shes rab sgom pa'i bar du yang de bzhin te/ rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog
183b2(khri brgyad): par rig par bya'o/ /rab 'byor gzhan yang phyir mi ldog pa'i byang chub sems dpa' sems dpa' chen po ni gang gi tshe/ mdo'i sde'am/ dbyangs kyis bsnyad pa'i sde'am/ lung bstan pa'i sde'am/ rtogs pa brjod pa'i sde'am/ gtan la dbab par bstan pa'i sde'i bar du chos gang kun chub
183b3(khri brgyad): par byed pa'i chos de sbyin pa sbyin pa na/ 'di snyam du chos kyi sbyin pa 'dis sems can thams cad kyi bsam pa yongs su rdzogs par gyur cig /snyam du bsams nas/ de chos kyi sbyin pa de sems can thams cad dang thun mong du byas shing / bla na med pa yang dag par rdzogs pa'i byang chub
183b4(khri brgyad): tu yongs su sngo bar byed de/ rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/ /rab 'byor gzhan yang phyir mi ldog pa'i byang chub sems dpa' sems dpa' chen po ni chos
183b5(khri brgyad): zab mo rnams la som nyi mi za zhing yid gnyis med la the tshom mi za'o/ /rab 'byor gyis gsol pa/ bcom ldan 'das ci'i slad du phyir mi ldog pa'i byang chub sems dpa' sems dpa' chen po chos zab mo rnams la som nyi mi 'tshal zhing yid gnyis ma mchis la the tshom mi 'tshal ba lags/ bcom
183b6(khri brgyad): ldan 'das kyis bka' stsal pa/ rab 'byor 'di ltar phyir mi ldog pa'i byang chub sems dpa' sems dpa' chen po ni gang la de som nyi'am yid gnyis sam the tshom za bar 'gyur ba'i chos gang yang yang dag par rjes su mi mthong ste/ gzugs sam/ tshor ba'am/ 'du shes sam/
183b7(khri brgyad): 'du byed rnams sam/ rnam par shes pa yang dag par rjes su mi mthong ngo / /de bzhin du byang chub kyi bar du yang dag par rjes su mi mthong ste/ rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par
184a1(khri brgyad): rig par bya'o/ /rab 'byor gzhan yang phyir mi ldog pa'i byang chub sems dpa' sems dpa' chen po ni lus kyi las 'jam pa dang ldan pa yin/ ngag gi las dang / yid kyi las 'jam pa dang ldan pa yin te/ rab 'byor rnam pa de dag dang / rtags de dag dang / mtshan
184a2(khri brgyad): ma de dag dang ldan pa'i byang chub sems dpa' sems dpa' chen po de dag ni phyir mi ldog par rig par bya'o/ /rab 'byor gzhan yang phyir mi ldog pa'i byang chub sems dpa' sems dpa' chen po ni rtag tu rgyun mi chad par byams pa'i lus kyi las dang / byams pa'i ngag gi las dang / byams
184a3(khri brgyad): pa'i yid kyi las dang ldan pa yin te/ rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/ /rab 'byor gzhan yang phyir mi ldog pa'i byang chub sems dpa' sems dpa' chen po ni sgrib pa lnga
184a4(khri brgyad): po 'di lta ste/ 'dod pa la 'dun pa dang / gnod sems dang / rmugs pa dang / gnyid dang / dgod pa dang / 'gyod pa dang / the tshom dang / lhan cig mi gnas te/ rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems
184a5(khri brgyad): dpa' chen po ni phyir mi ldog par rig par bya'o/ /rab 'byor gzhan yang phyir mi ldog pa'i byang chub sems dpa' sems dpa' chen po la ni bag la nyal thams cad kyi thams cad du med de/ rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa'
184a6(khri brgyad): sems dpa' chen po ni phyir mi ldog par rig par bya'o/ /rab 'byor gzhan yang phyir mi ldog pa'i byang chub sems dpa' sems dpa' chen po ni 'gro ba'am ldog kyang rung ste/ 'khrul pa'i sems kyis mi 'gro/ 'khrul pa'i sems kyis mi ldog gi/ 'gro'am ldog na yang dran pa nye bar gzhag
184a7(khri brgyad): cing 'gro/ dran pa nye bar gzhag cing ldog ste/ dran bzhin du 'gro/ dran bzhin du ldog /dran bzhin du 'chag/ dran bzhin du sdod/ dran bzhin du 'dug/ dran bzhin du nyal te/ gya tshom du rkang pa sa las mi 'deg/ gya tshom du rkang pa sa la mi 'jog gi/ dran bzhin du rkang pa 'deg/ dran bzhin
184b1(khri brgyad): du rkang pa 'jog cing / de sa'i phyogs mthong bzhin du 'gro ste/ rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/ /rab 'byor gzhan yang phyir mi ldog pa'i byang chub sems dpa'
184b2(khri brgyad): sems dpa' chen po'i gos spyod pa ni smad du med pa yin/ rab 'byor phyir mi ldog pa'i byang chub sems dpa' sems dpa' chen po ni gtsang sbra spyod pa dang ldan te/ gtsang zhing dri nga ba med la rdul dang dri ma dang bral zhing nad nyung ba yin te/ rab 'byor rnam pa de dag dang / rtags de dag dang /
184b3(khri brgyad): mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/ /rab 'byor gzhan yang mir gyur pa rnams kyi lus la srin bu'i rigs brgyad khri gang dag yod cing lus de nyid la za ba de dag ni phyir mi ldog pa'i byang chub sems dpa' sems dpa' chen po'i lus
184b4(khri brgyad): la thams cad kyi thams cad rnam pa thams cad kyi thams cad du med do/ /de ci'i phyir zhe na/ rab 'byor 'di ltar byang chub sems dpa' sems dpa' chen po'i dge ba'i rtsa ba de dag ni 'jig rten thams cad las mngon par 'phags pa ste/ de'i phyir byang chub sems dpa' sems dpa' chen po'i
184b5(khri brgyad): lus la srin bu'i rigs brgyad khri po de dag med de/ rab 'byor ji lta ji ltar byang chub sems dpa' sems dpa' chen po'i dge ba'i rtsa ba de dag rab tu 'phel ba de lta de ltar byang chub sems dpa' sems dpa' chen po lus yongs su dag pa yongs su 'dzin/ ngag dang / sems yongs
184b6(khri brgyad): su dag pa yongs su 'dzin te/ rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/ /de skad ces bka' stsal pa dang / bcom ldan 'das la tshe dang ldan pa rab 'byor
184b7(khri brgyad): gyis 'di skad ces gsol to/ /bcom ldan 'das ji ltar na byang chub sems dpa' sems dpa' chen po'i lus yongs su dag pa dang / ngag yongs su dag pa dang / sems yongs su dag pa lags/ bcom ldan 'das kyis bka' stsal pa/ rab 'byor ji lta ji ltar byang chub sems
185a1(khri brgyad): dpa' sems dpa' chen po'i dge ba'i rtsa ba de dag rab tu 'phel ba de lta de ltar dge ba'i rtsa ba de dag gis lus dang / ngag dang / sems kyi mi drang ba dang / lus dang / ngag dang / sems kyi gya gyu yongs su byang bar byed de/ de lta de ltar lus kyis legs par spyad
185a2(khri brgyad): pa rnam pa gsum spyod/ ngag gis legs par spyad pa rnam pa bzhi spyod/ yid kyis legs par spyad pa rnam pa gsum spyod de/ rab 'byor 'di ni byang chub sems dpa' sems dpa' chen po ni lus yongs su dag pa dang / ngag dang / sems yongs su dag pa yin no/ /de lus yongs su
185a3(khri brgyad): dag pa dang / ngag dang / sems yongs su dag pa des nyan thos kyi sa dang / rang sangs rgyas kyis las shin tu 'da' yang / yang dag pa'i mtha' mngon sum du yang mi byed de/ rab 'byor 'di yang byang chub sems dpa' sems dpa' chen po'i lus yongs su dag pa dang / ngag yongs
185a4(khri brgyad): su dag pa dang / sems yongs su dag pa yin te/ rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/ /rab 'byor gzhan yang phyir mi ldog pa'i byang chub sems dpa' sems
185a5(khri brgyad): dpa' chen po ni rnyed pa dang / bkur sti la gdu ba ma yin/ zas la gdu ba ma yin/ chos gos gsum pa'i bar du lhur len pa yang ma yin zhing / de sbyangs pa'i yon tan bcu gnyis kyang yang dag par blangs nas gnas te/ rab 'byor rnam pa de dag dang / rtags de dag dang / mtshan
185a6(khri brgyad): ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/ /rab 'byor gzhan yang phyir mi ldog pa'i byang chub sems dpa' sems dpa' chen po ni ser sna'i sems mi skyed/ 'chal pa'i tshul khrims kyi sems mi skyed/ 'khrug pa'i sems mi
185a7(khri brgyad): skyed/ le lo'i sems mi skyed/ mnyam par ma bzhag pa'i sems mi skyed/ 'chal ba'i shes rab kyi sems mi skyed/ phrag dog gi sems mi skyed de/ rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir
185b1(khri brgyad): mi ldog par rig par bya'o/ /rab 'byor gzhan yang phyir mi ldog pa'i byang chub sems dpa' sems dpa' chen po ni blo brtan pa yin/ blo zab pa yin/ gus par gzhan la chos nyan pa yin/ gzhan las chos gang ci thos pa de dag thams cad kyang shes rab kyi pha rol tu phyin pa dang sbyor bar
185b2(khri brgyad): byed pa yin/ 'jig rten pa'i bya ba gang yin pa de dag thams cad kyang shes rab kyi pha rol tu phyin pa la brten nas chos nyid dang sbyor ba byed cing / chos gang yang chos kyi dbyings dang mi 'byor ba'i chos de gang yang yang dag par rjes su mi mthong gi/ de thams cad kyang shes rab kyi pha rol tu phyin pa
185b3(khri brgyad): dang 'byor par yang dag par rjes su mthong ste/ rab 'byor de ni phyir mi ldog pa'i byang chub sems dpa' sems dpa' chen po'i phyir mi ldog pa'i mtshan nyid du rig par bya'o/ /rab 'byor gzhan yang phyir mi ldog pa'i byang chub sems dpa'i mdun du bdud sdig can gyis sems can dmyal
185b4(khri brgyad): ba chen po brgyad mngon par sprul nas/ sems can dmyal ba chen po de re rer yang byang chub sems dpa' stong phrag mang po dang / byang chub sems dpa' 'bum phrag mang po dang / byang chub sems dpa' bye ba khrag khrig phrag 'bum phrag mang po bsreg cing btso ba dang / sdug bsngal
185b5(khri brgyad): mi bzad pa/ drag pa rtsub pa dag myong bar mngon par sprul nas/ de la 'di skad ces byang chub sems dpa' sems dpa' chen po 'di dag ni phyir mi ldog par de bzhin gshegs pas lung bstan pa sha stag ste/ 'di dag sems can dmyal ba 'dir skyes so/ /khyod kyang de bzhin
185b6(khri brgyad): gshegs pas phyir mi ldog par lung bstan pa ni sems can dmyal bar lung bstan pa yin gyis khyod kyis da dung yang byang chub kyi sems 'di thong shig / de ltar na khyod sems can dmyal bar skye bar mi 'gyur te/ des na khyod mtho ris su 'gro bar 'gyur ro zhes zer na gal te/ byang chub sems
185b7(khri brgyad): dpa' sems dpa' chen po sems ma 'khrugs shing the tshom mi za na/ byang chub sems dpa' sems dpa' chen po de ni sngon gyi de bzhin gshegs pa dgra bcom pa yang dag par rdzogs pa'i sangs rgyas de dag gis lung bstan par rig par bya'o/ /byang chub sems dpa' sems dpa' chen po de ni
186a1(khri brgyad): phyir mi ldog pa'i khams la nges par gnas pa yin no/ /rab 'byor 'di ni gnas ma yin zhing go skabs med pa ste/ phyir mi ldog pa'i byang chub sems dpa' sems can dmyal ba pa'am/ dud 'gro'i skye gnas sam/ gshin rje'i 'jig rten du skye bar 'gyur ba de ni gnas med
186a2(khri brgyad): do/ /rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/ /rab 'byor gzhan yang gal te byang chub sems dpa' sems dpa' chen po'i mdun du bdud sdig can dge sbyong gi cha byad
186a3(khri brgyad): kyis 'ongs te/ 'di skad du gang khyod kyis sngon 'di ltar bdag gis sbyin pa'i pha rol tu phyin pa yongs su sbyang bar bya'o/ /'di ltar bdag gis shes rab kyi pha rol tu phyin pa'i bar du yongs su sbyang bar bya'o/ /'di ltar bdag gis rnam pa thams cad mkhyen pa nyid kyi bar du yongs su sbyang bar
186a4(khri brgyad): bya'o/ /'di ltar bdag gis bla na med pa yang dag par rdzogs pa'i byang chub mngon par rdzogs par 'tshang rgya bar bya'o/ /zhes bya ba thos par gyur pa de dag slar bshags par gyis shig /khyod kyis 'das pa dang / ma byon pa dang / da ltar byung ba'i de bzhin gshegs pa dgra bcom pa
186a5(khri brgyad): yang dag par rdzogs pa'i sangs rgyas nyan thos kyi dge 'dun dang bcas pa rnams kyi thugs dang po bskyed pa nas nye bar bzung ste/ dam pa'i chos gnas pa'i bar de'i dge ba'i rtsa ba gang yin pa de dag thams cad la rjes su yi rang bar byas pa de dag kyang so sor shogs shig thong shig /gal te khyod dge
186a6(khri brgyad): ba'i rtsa ba de dag so sor 'chags shing gtong ba lta na/ khyod kyis gang thos pa de ni sangs rgyas kyi bka' ma yin gyi de ni snyan dngags mkhan gyis rang bzor sbyar ba ste/ ngas khyod la sangs rgyas kyi bka' de dang / de bzhin gshegs pas gsungs pa de brjod par bya'o/ /zhes zer la gal te byang chub
186a7(khri brgyad): sems dpa' sems dpa' chen po 'khrug cing nem nur byed dam the tshom za na/ byang chub sems dpa' sems dpa' chen po de ni sngon gyi de bzhin gshegs pa dgra bcom pa yang dag par rdzogs pa'i sangs rgyas de dag gis lung ma bstan par rig par bya'o/ /byang chub sems dpa' de ni phyir mi ldog
186b1(khri brgyad): pa'i khams la nges par gnas pa ma yin no/ /gal te byang chub sems dpa' sems dpa' chen po mi 'khrug cing nem nur mi byed the tshom mi za la/ chos nyid la rton cing mngon par 'du byed pa med pa dang / skye ba med pa la rton te/ gzhan la yid ches pas mi 'gro zhing / sbyin pa'i pha
186b2(khri brgyad): rol tu phyin pa dang / shes rab kyi pha rol tu phyin pa'i bar la gzhan gyi dring mi 'jog /byang chub kyi bar la gzhan gyi dring mi 'jog cing / 'di lta ste dper na/ dgra bcom pa zag pa zad pa/ gzhan la yid mi ches pas mi 'gro zhing chos nyid mngon sum du gyur pas bdud sdig can gyis mi
186b3(khri brgyad): 'phrogs pa de bzhin du rab 'byor phyir mi ldog pa'i byang chub sems dpa' sems dpa' chen po nyan thos kyi theg pa ba dang / rang sangs rgyas kyi theg pa pa rnams kyis mi rdzi zhing bla na med pa yang dag par rdzogs pa'i byang chub las phyir mi ldog na/ rab 'byor byang chub sems dpa' sems
186b4(khri brgyad): dpa' chen po de ni phyir mi ldog pa'i khams la nges par gnas shing gzhan gyi dring mi 'jog pa yin te/ de ni de bzhin gshegs pa dgra bcom pa yang dag par rdzogs pa'i sangs rgyas la yid ches pas kyang mi 'gro na/ nyan thos kyi theg pa pa'am/ rang sangs rgyas kyi theg pa pa'am/ bdud
186b5(khri brgyad): sdig can lta la ci smos/ gzhan mu stegs can kun tu rgyu gzhan dag la yid ches pas 'gro ba lta ci smos te/ de ni gnas med do/ /de ci'i phyir zhe na/ 'di ltar des gang la yid ches pas 'gro ba'i chos gang yang yang dag par rjes su mi mthong ste/ gzugs sam/ tshor ba
186b6(khri brgyad): 'am/ 'du shes sam/ 'du byed rnams sam/ rnam par shes pa'am/ gzugs kyi de bzhin nyid dam/ rnam par shes pa'i bar gyi de bzhin nyid dam/ de bzhin du byang chub kyi bar du yang dag par rjes su mi mthong zhing byang chub kyi de bzhin nyid yang dag par rjes su mi mthong ba'i
186b7(khri brgyad): phyir te/ rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/ /rab 'byor gzhan yang byang chub sems dpa' sems dpa' chen po'i drung du bdud sdig can dge slong
187a1(khri brgyad): gi cha byad kyis 'ongs te 'di skad du 'di ni 'khor ba'i spyod pa yin te/ 'di ni rnam pa thams cad mkhyen pa nyid kyi spyod pa ma yin gyis 'di nyid du khyod kyis sdug bsngal gyi mthar phyin par gyis shig ces ston cing / bdud sdig can de byang chub sems dpa' sems
187a2(khri brgyad): dpa' chen po de la lam ltar bcos pa gang 'khor ba na spyod pa'i 'jig rten pa'i rnam pa dag gis lam ltar bcos pa ston te/ yang na rus gong du 'du shes par ston/ yang na bsam gtan dang po dang / 'du shes med 'du shes med min skye mched kyi bar du nye bar ston cing /
187a3(khri brgyad): tshe dang ldan pa lam gang dang / nan tan gang gis rgyun du zhugs pa'i 'bras bu 'thob pa dang / dgra bcom pa nyid kyi bar du 'thob par 'gyur ba'i lam ni 'di yin/ nan tan ni 'di yin gyis/ tshe dang ldan pa khyod kyis lam 'di dang / nan tan 'dis 'di nyid du sdug bsngal gyi mthar
187a4(khri brgyad): phyin par gyis shig dang / phyin chad 'khor ba na spyod pa'i sdug bsngal de dag myong bar mi 'gyur ro/ /kye ma 'di nyid du khyod kyi lus 'di mngon par grub par ma gyur na khyod kyis lus gzhan yang ji ltar yongs su gzung bar sems zhes zer yang / rab 'byor gal te byang chub sems
187a5(khri brgyad): dpa' sems dpa' chen po sems mi 'khrug mi g.yo zhing gong du yang 'di snyam du sems te/ bdag la lam ltar bcos pa ston pa ni dge slong 'di bdag la gces spras byed pa yin te/ lam ltar bcos pa gang yin pa des ni rgyun du zhugs pa'i 'bras bu mngon sum du bya bar yang mi
187a6(khri brgyad): 'gyur/ dgra bcom pa nyid kyi bar dang / rang byang chub mngon sum du bya bar yang mi 'gyur/ bla na med pa yang dag par rdzogs pa'i byang chub mngon sum du bya bar yang mi 'gyur ro snyam ste/ de las kyang gong du gang bdag la chags pa rnams ston pa 'di ni bdag la gces spras byed pa
187a7(khri brgyad): yin gyis bdag gis chags pa de dag mngon du rdzogs par khong du chud par byas la theg pa gsum po kun la bslab par bya'o/ /zhes dga' ba skyes te/ bdud sdig can des kyang byang chub sems dpa' sems dpa' chen po de dga' bar gyur par shes nas/ de la 'di skad du rigs kyi bu
187b1(khri brgyad): khyod byang chub sems dpa' sems dpa' chen po gang dag gis/ sangs rgyas bcom ldan 'das gang gA'i klung gi bye ma snyed dag lan bza' dang / zhal zas dang / gzims cha dang / gdan dang / snyun gyi gsos sman dang / yo byad rnams kyis bsnyen bkur byas pa
187b2(khri brgyad): dang / de bzhin gshegs pa dgra bcom pa yang dag par rdzogs pa'i sangs rgyas gang gA'i klung gi bye ma snyed dag gi drung du sbyin pa'i pha rol tu phyin pa yongs su rdzogs par byas pa dang / de bzhin du shes rab kyi pha rol tu phyin pa'i bar du bsgoms pa dang / sangs rgyas bcom
187b3(khri brgyad): ldan 'das gang gA'i klung gi bye ma snyed dag la bsnyen bkur byas te/ byang chub sems dpa' sems dpa' chen po sbyin pa'i pha rol tu phyin pa la spyod pa dang / de bzhin du shes rab kyi pha rol tu phyin pa'i bar la spyod pa dang / dran pa nye bar gzhag pa dang / yang dag pa'i
187b4(khri brgyad): spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam dang / de bzhin du snying rje chen po'i bar dang / rnam pa thams cad mkhyen pa nyid kyi bar la spyod pa dag gis/ byang chub sems dpa'i theg pa la ji ltar gnas par
187b5(khri brgyad): bgyi zhes byang chub sems dpa'i theg pa 'di nyid kyi don du yongs su zhus shing yongs su dris pa rnams lta bar 'dod dam/ sangs rgyas bcom ldan 'das de dag gis gang bshad pa la de bzhin du gnas te/ de bzhin du spyad/ de bzhin du brtson par byas kyang / byang chub
187b6(khri brgyad): sems dpa' sems dpa' chen po de dag gis bla na med pa yang dag par rdzogs pa'i byang chub mngon par rdzogs par sangs ma rgyas te/ de ltar gdams pa dang / de ltar rjes su bstan pa dang / de ltar gnas pa dang / de ltar slob slob pa rnams kyis kyang rnam pa thams cad mkhyen
187b7(khri brgyad): pa nyid ma thob na/ khyod ltas bla na med pa yang dag par rdzogs pa'i byang chub thob par ga la 'gyur zhes brjod de/ de ltar byang chub sems dpa' sems dpa' chen po de la dpral ba byas kyang / gal te de'i sems gzhan du ma gyur la mi skrag mi dngang zhing dngang bar ma gyur la/
188a1(khri brgyad): gong du yang gang chags pa gang dag gis rgyun du zhugs pa'i 'bras bu yang 'thob par mi 'gyur/ de bzhin du rnam pa thams cad mkhyen pa nyid kyi bar du yang 'thob par mi 'gyur ba'i chags pa rnams bdag la ston pa'i dge slong 'di ni bdag la gces spras byed pa
188a2(khri brgyad): yin no/ /zhes dga' ba bskyed pas/ bdud sdig can gyis byang chub sems dpa' sems dpa' chen po de'i sems zhum pa med par rig nas sa phyogs de nyid du dge slong rab tu mang po mngon par sprul nas/ 'di dag thams cad ni dgra bcom pa zag pa zad pa ste/ 'di dag
188a3(khri brgyad): kyang bla na med pa yang dag par rdzogs pa'i byang chub la yang dag par zhugs pa las dgra bcom pa nyid la gnas par gyur na/ khyod ltas bla na med pa yang dag par rdzogs pa'i byang chub mngon par rdzogs par 'tshang rgya bar ga la 'gyur zhes zer yang gal te/ byang chub sems dpa' sems
188a4(khri brgyad): dpa' chen po de 'di snyam du kye ma 'di ni bdud sdig can yin te/ lam ltar bcos pa ston to snyam du sems shing / byang chub sems dpa' sems dpa' chen po shes rab kyi pha rol tu phyin pa la spyod pa/ bla na med pa yang dag par rdzogs pa'i byang chub las phyir mi ldog cing / nyan thos kyi
188a5(khri brgyad): sa'am/ rang sangs rgyas kyi sar mi ltung la/ gong du yang de 'di snyam du byang chub sems dpa' sems dpa' chen po sbyin pa'i pha rol tu phyin pa la spyod pa dang / rnam pa thams cad mkhyen pa nyid kyi ye shes kyi bar du bsgom pa ni/ bla na med pa yang dag par rdzogs pa'i byang chub mngon
188a6(khri brgyad): par rdzogs par 'tshang rgya bar mi 'gyur ba'i gnas med de/ go skabs ma yin zhing / de ni gnas med do snyam du sems na/ rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig
188a7(khri brgyad): par bya'o/ /rab 'byor gzhan yang phyir mi ldog pa'i byang chub sems dpa' sems dpa' chen po shes rab kyi pha rol tu phyin pa la spyod de 'di snyam du gal te de bzhin gshegs pas ji skad bstan pa de bzhin du bslab la spyod pa de dag dang ma bral zhing pha rol tu phyin pa dang ldan pa'i yid la byed pa
188b1(khri brgyad): 'di dag gis gnas pa de ni sbyin pa'i pha rol tu phyin pa las yongs su mi nyams/ de bzhin du rnam pa thams cad mkhyen pa nyid kyi bar las yongs su mi nyams so snyam du sems na/ rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems
188b2(khri brgyad): dpa' sems dpa' chen po ni phyir mi ldog par rig par bya'o/ /rab 'byor gzhan yang phyir mi ldog pa'i byang chub sems dpa' sems dpa' chen po shes rab kyi pha rol tu phyin pa la spyod pa de 'di snyam du gang bdud kyi las rnams khong du chud pa de bla na med pa yang dag par rdzogs pa'i
188b3(khri brgyad): byang chub las yongs su nyams par mi 'gyur ro snyam du sems na/ rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni bla na med pa yang dag par rdzogs pa'i byang chub las phyir mi ldog par rig par
188b4(khri brgyad): bya'o/ /de skad ces bka' stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das phyir mi ldog pa'i byang chub sems dpa' sems dpa' chen po gang las slar ldog pa'i slad du des na phyir mi ldog pa zhes bgyi bar 'tshal bar
188b5(khri brgyad): bgyi ba lags/ bcom ldan 'das kyis bka' stsal pa/ rab 'byor de ni gzugs kyi 'du shes las log go/ /tshor ba'i 'du shes las log go/ /'du shes kyi 'du shes las log go/ /'du byed kyi 'du shes las log go/ /rnam par shes pa'i 'du shes las log go/ /khams
188b6(khri brgyad): kyi 'du shes dang / skye mched kyi 'du shes dang / 'dod chags kyi 'du shes dang / zhe sdang gi 'du shes dang / gti mug gi 'du shes dang / lta ba'i 'du shes dang / pha rol tu phyin pa'i 'du shes dang / stong pa nyid kyi 'du shes dang / dran pa nye bar gzhag pa'i 'du shes dang / de bzhin
188b7(khri brgyad): du nyan thos dang / rang sangs rgyas kyi bar gyi 'du shes las log go/ /sangs rgyas kyi bar gyi 'du shes las log go/ /de ci'i phyir zhe na/ 'di ltar phyir mi ldog pa'i byang chub sems dpa' sems dpa' chen po ni chos thams cad rang gi mtshan nyid kyis stong pas/ byang chub sems dpa'i skyon
189a1(khri brgyad): med pa la 'jug ste/ des chos phra rab tsam yang mi dmigs pas mngon par 'du mi byed do/ /mngon par 'du mi byed pas mi skyed de/ de phyir mi ldog pa'i byang chub sems dpa' sems dpa' chen po mi skye ba'i chos la bzod pa thob pa zhes bya ste/ rab 'byor rnam pa
189a2(khri brgyad): de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/ /shes rab kyi pha rol tu phyin pa khri brgyad stong pa las phyir mi ldog pa'i le'u zhes bya ste bzhi bcu rtsa dgu pa'o// //
189a3(khri brgyad): rab 'byor gzhan yang byang chub sems dpa' sems dpa' chen po'i drung du bdud sdig can 'ongs nas mos pa zlog cing / 'di skad du rnam pa thams cad mkhyen pa nyid 'di ni nam mkha' dang mtshungs shing dngos po med pa'i ngo bo nyid de/ rang gi mtshan nyid kyis stong pa'o/ /chos 'di dag kyang nam
189a4(khri brgyad): mkha' dang mtshungs shing / dngos po med pa'i ngo bo nyid de rang gi mtshan nyid kyis stong pa'o/ /nam mkha' dang mtshungs shing dngos po med pa'i ngo bo nyid de/ rang gi mtshan nyid kyis stong pa'i chos rnams la ni gang mngon par rdzogs par 'tshang rgya ba dang / gang gis mngon par rdzogs par
189a5(khri brgyad): 'tshang rgya ba dang / gang mngon par rdzogs par 'tshang rgya bar bya ba'i chos de gang yang mi dmigs te/ chos 'di dag thams cad ni nam mkha' dang mtshungs shing dngos po med pa'i ngo bo nyid de/ rang gi mtshan nyid kyis stong pas/ 'di lta ste/ bla na med pa yang dag par rdzogs pa'i byang
189a6(khri brgyad): chub mngon par rdzogs par 'tshang rgya bar bya'o/ /zhes bya ba 'di ni khyod nyon mongs shing don med par 'gyur ba ste/ de skad bstan pa 'di ni bdud kyi las so/ /'di ni yang dag par rdzogs pa'i sangs rgyas kyis bstan pa ma yin no/ /rigs kyi bu yid la byed pa de dag thong shig /khyod la yun
189a7(khri brgyad): ring por gnod pa dang / sdug bsngal ba dang / log par ltung bar gyur ta re zhes zer na/ de la rigs kyi bu'am/ rigs kyi bu mo de dag gis tshig de dag thos nas/ 'di ltar yongs su brtag par bya ste/ gang dag bla na med pa yang dag par rdzogs pa'i byang chub dang 'bral bar
189b1(khri brgyad): byed pa 'di dag ni bdud kyi las te/ 'di ltar chos thams cad ni nam mkha' dang mtshungs shing / dngos po med pa'i ngo bo nyid de/ rang gi mtshan nyid kyis stong mod kyi/ de dag sems rnams kyis ma shes ma mthong zhing khong du ma chud kyis/ de'i phyir bdag gis nam mkha' dang mtshungs
189b2(khri brgyad): shing dngos po med pa'i ngo bo nyid de/ rang gi mtshan nyid kyis stong pa'i go cha bgos la/ rnam pa thams cad mkhyen pa nyid mngon par rdzogs par sangs rgyas par byas te/ sems can rnams la nges par 'byung ba'i chos bstan par bya'o/ /rgyun du zhugs pa'i 'bras bu dang / lan cig
189b3(khri brgyad): phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid la dgod par bya'o/ /rang byang chub la dgod par bya'o/ /bla na med pa yang dag par rdzogs pa'i byang chub la dgod par bya'o snyam du sems shing / de la byang chub sems dpa' sems dpa' chen po rnams
189b4(khri brgyad): kyis sems dang po bskyed pa nas nye bar bzung ste/ chos de dag thos na sems brtan par bya'o/ /sems mi g.yo bar bya'o/ /sems mi 'phrogs par bya'o/ /de sems brtan pa dang / sems mi g.yo ba dang / sems mi 'phrogs pa de dang ldan pas pha rol tu phyin pa drug po dag la
189b5(khri brgyad): spyod na/ byang chub sems dpa'i skyon med pa la 'jug par 'gyur ro/ /de nas bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das phyir mi ldog pa'i byang chub sems dpa' sems dpa' chen po la phyir mi ldog pa zhes bgyi'am/ 'on te phyir ldog
189b6(khri brgyad): pa'i byang chub sems dpa' la phyir mi ldog pa zhes bgyi/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor phyir mi ldog pa'i byang chub sems dpa' ni phyir ldog pa zhes bya'o/ /phyir ldog pa'i byang chub sems dpa' ni
189b7(khri brgyad): phyir mi ldog pa zhes bya'o/ /rab 'byor gyis gsol pa/ bcom ldan 'das ji ltar na phyir ldog pa'i byang chub sems dpa' ni phyir mi ldog pa zhes bgyi/ ji ltar na phyir mi ldog pa'i byang chub sems dpa' ni phyir ldog pa zhes bgyi/ bcom ldan 'das kyis bka' stsal pa/ rab 'byor byang
190a1(khri brgyad): chub sems dpa' gang nyan thos kyi sa'am/ rang sangs rgyas kyi sa las log pa de ni/ rab 'byor phyir ldog pa'i byang chub sems dpa' yin te phyir mi ldog pa zhes bya'o/ /rab 'byor byang chub sems dpa' gang nyan thos kyi sa'am/ rang sangs rgyas kyi sar mi ldog pa de ni/ rab
190a2(khri brgyad): 'byor phyir mi ldog pa'i byang chub sems dpa' yin te phyir ldog pa zhes bya'o/ /rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog pa'i mtshan nyid du rig par bya ste/ rnam pa de dag dang / rtags de dag
190a3(khri brgyad): dang / mtshan ma de dag dang ldan pa'i byang chub sems dpa' sems dpa' chen po ni bdud sdig can gyis bla na med pa yang dag par rdzogs pa'i byang chub las bzlog par mi nus so/ /rab 'byor gzhan yang phyir mi ldog pa'i byang chub sems dpa' sems dpa' chen po ni 'dod na bsam gtan dang po
190a4(khri brgyad): la snyoms par 'jug go/ /bsam gtan bzhi pa'i bar la snyoms par 'jug go/ /'gog pa'i snyoms par 'jug pa'i bar la snyoms par 'jug go/ /rab 'byor gzhan yang phyir mi ldog pa'i byang chub sems dpa' sems dpa' chen po ni 'dod na dran pa nye bar gzhag pa bzhi la
190a5(khri brgyad): snyoms par 'jug go/ /'phags pa'i lam yan lag brgyad pa'i bar la snyoms par 'jug go/ /stong pa nyid dang / mtshan ma med pa dang / smon pa med pa'i ting nge 'dzin gyi bar la snyoms par 'jug go/ /mngon par shes pa lnga mngon par sgrub bo/ /de bsam gtan bzhi dang /
190a6(khri brgyad): tshad med pa bzhi dang / gzugs med pa'i snyoms par 'jug pa bzhi dang / 'gog pa'i snyoms par 'jug pas 'dris bar byed de/ dran pa nye bar gzhag pa bzhi po dag sgom par byed cing / de bzhin du 'phags pa'i lam yan lag brgyad pa'i bar dang / stong pa nyid dang / mtshan
190a7(khri brgyad): ma med pa dang / smon pa med pa'i ting nge 'dzin la snyoms par 'jug la mngon par shes pa lnga mngon par sgrub kyang bsam gtan gyi 'bras bu yongs su mi 'dzin to/ /de bzhin du 'gog pa'i snyoms par 'jug pa'i bar gyi 'bras bu yongs su mi 'dzin to/ /rgyun du zhugs pa'i 'bras bu
190b1(khri brgyad): thob par mi byed do/ /de bzhin du rang byang chub kyi bar du thob par mi byed do/ /de 'dod na bsams bzhin du lus yongs su 'dzin te lus gang gis sems can rnams kyi don byed pa'i lus de yongs su 'dzin te/ rab 'byor rnam pa de dag dang / rtags de dag dang / mtshan ma de dag dang ldan
190b2(khri brgyad): pa'i byang chub sems dpa' sems dpa' chen po ni phyir mi ldog par rig par bya'o/ /rab 'byor gzhan yang phyir mi ldog pa'i byang chub sems dpa' sems dpa' chen po ni byang chub kyi sems yid la byed pa dang ldan te/ byang chub kyi sems dang ma bral bas gzugs lhur len pa ma yin/
190b3(khri brgyad): mtshan ma lhur len pa ma yin/ lus lhur len pa ma yin/ sbyin pa lhur len pa ma yin/ de bzhin du shes rab kyi bar du lhur len pa ma yin/ bsam gtan lhur len pa ma yin/ tshad med pa lhur len pa ma yin/ gzugs med pa'i snyoms par 'jug pa lhur len pa ma yin/
190b4(khri brgyad): mngon par shes pa lhur len pa ma yin/ de bzhin gshegs pa'i stobs lhur len pa ma yin/ mi 'jigs pa lhur len pa ma yin/ byang chub kyi bar du lhur len pa ma yin/ sangs rgyas kyi zhing yongs su dag par bya ba lhur len pa ma yin/ sems can yongs su smin par bya ba lhur
190b5(khri brgyad): len pa ma yin/ sangs rgyas blta ba lhur len pa ma yin/ dge ba'i rtsa ba bskyed pa lhur len pa ma yin no/ /de ci'i phyir zhe na/ 'di ltar chos de dag ni nam mkha' dang mnyam pa dang / dngos po med pa'i ngo bo nyid dang / rang gi mtshan nyid kyis stong pa'i phyir te/ rab 'byor phyir mi ldog
190b6(khri brgyad): pa'i byang chub sems dpa' sems dpa' chen po de ni spyod lam rnam bzhir yang byang chub sems dpa'i yid la byed pa 'di dang ldan pas 'gro yang rung ldog kyang rung ste/ sems 'khrul bzhin du mi 'ong / sems 'khrul bzhin du mi 'gro/ sems 'khrul bzhin du mi 'greng / sems 'khrul bzhin
190b7(khri brgyad): du mi 'chag/ sems 'khrul bzhin du mi 'dug/ sems 'khrul bzhin du mi nyal gyi/ de ni dran bzhin du 'ong ba dang / 'gro ba dang / 'chag pa dang / 'greng ba dang / 'dug pa dang / nyal bar byed de/ rab 'byor rnam pa de dag dang / rtags de dag dang / mtshan ma de dag dang ldan pa'i
191a1(khri brgyad): byang chub sems dpa' sems dpa' chen po ni phyir mi ldog par rig par bya'o/ /rab 'byor gzhan yang phyir mi ldog pa'i byang chub sems dpa' sems dpa' chen po ni khyim gyi nang na gnas shing thabs la mkhas pas/ sems can rnams yongs su smin par bya ba'i
191a2(khri brgyad): phyir 'dod pa'i yon tan lnga ston te/ sems can rnams la sbyin pa sbyin zhing / zas 'dod pa rnams la ni zas sbyin pa nas/ mi'i yo byad gang yang rung ba'i bar du sbyin par byed de/ de bdag nyid kyang sbyin pa'i pha rol tu phyin pa la spyod la gzhan dag kyang sbyin pa'i pha rol tu phyin pa yang dag
191a3(khri brgyad): par 'dzin du 'jug cing sbyin pa'i pha rol tu phyin pa'i bsngags pa yang rjod la/ gzhan gang dag sbyin pa'i pha rol tu phyin pa la spyod pa de dag gi bsngags pa yang brjod cing rjes su dga' bar byed do/ /de bzhin du sbyar te/ gzhan gang dag shes rab kyi pha rol tu phyin pa'i bar la spyod pa de dag gi bsngags
191a4(khri brgyad): pa yang brjod cing rjes su dga' bar byed do/ /rab 'byor phyir mi ldog pa'i byang chub sems dpa'i sems dpa' chen po de ni khyim gyi nang na gnas shing / 'dzam bu'i gling rin po che sna bdun gyis bkang ste sbyin pa sbyin par byed do/ /stong gsum gyi stong chen po'i 'jig rten gyi khams kyi bar du
191a5(khri brgyad): rin po che sna bdun gyis bkang ste sbyin pa sbyin par byed la/ 'dod pa dag la yang yongs su mi spyod de/ rtag tu rgyun mi chad par tshangs par spyod cing / de su la yang gnod pa gang gis pha rol gyi yid mi dga' bar 'gyur ba'i gnod pa mi skyed de/ rab 'byor rnam pa de dag dang / rtags
191a6(khri brgyad): de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/ /rab 'byor gzhan yang byang chub sems dpa' sems dpa' chen po 'di ni ring po mi thogs par bla na med pa yang dag par rdzogs pa'i byang chub mngon par rdzogs par 'tshang
191a7(khri brgyad): rgya bar 'gyur ro snyam nas bsrung ba dang yongs su bskyang ba'i phyir/ gnod sbyin lag na rdo rje rtag tu rgyun mi 'chad par byang chub sems dpa' sems dpa' chen po phyir mi ldog pa'i phyi bzhin 'brang bar 'gyur te/ bla na med pa yang dag par rdzogs pa'i sangs rgyas pa'i phyi bzhin 'brang ba bzhin no/ /
191b1(khri brgyad): rdo rje'i rigs lnga'i bar du rtag tu rgyun mi chad par phyi bzhin 'brang ste/ de la mi rnams sam/ mi ma yin pa rnams kyis gnod par byed mi nus te/ de la 'jig rten na lha'am/ bdud dam/ tshangs pa'am/ sus kyang chos dang 'thun par thub pa med do/ /bla na med pa yang dag par
191b2(khri brgyad): rdzogs pa'i byang chub mngon par rdzogs par sangs rgyas kyi bar du byang chub yid la byed pa las/ de'i sems rnam par g.yeng bar mi 'gyur ro/ /byang chub sems dpa' de'i dbang po ma tshang bar mi 'gyur te/ 'di lta ste/ mig gi dbang po dang / yid kyi dbang po'i bar dang / dad pa'i
191b3(khri brgyad): dbang po dang / brtson 'grus kyi dbang po dang / dran pa'i dbang po dang / ting nge 'dzin gyi dbang po dang / shes rab kyi dbang po ma tshang bar mi 'gyur ro/ /skyes bu dam pa yin gyi/ skyes bu dam pa ma yin par mi 'gyur ro/ /rab 'byor gyis gsol pa/ bcom ldan 'das byang chub
191b4(khri brgyad): sems dpa' sems dpa' chen po ji tsam gyis na skyes bu dam pa lags kyi/ skyes bu dam pa ma lags par mi 'gyur ba lags/ bcom ldan 'das kyis bka' stsal pa/ rab 'byor ji tsam du byang chub sems dpa' sems dpa' chen po'i byang chub kyi sems rnam par g.yeng bar mi
191b5(khri brgyad): 'gyur ba de tsam gyis na/ rab 'byor byang chub sems dpa' sems dpa' chen po skyes bu dam pa yin gyi/ skyes bu dam pa ma yin par mi 'gyur ro/ /rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po
191b6(khri brgyad): ni phyir mi ldog par rig par bya'o/ /rab 'byor gzhan yang phyir mi ldog pa'i byang chub sems dpa' sems dpa' chen po byang chub sems dpa'i yid la byed pa dag dang ldan pa ni bud med 'gugs par byed pa'i gsang sngags dang / rig sngags dang / sman dang / sbyar sman gang
191b7(khri brgyad): yin pa de dag thams cad kyi thams cad rnam pa thams cad kyi thams cad du mi sbyor zhing sbyor du 'jug par mi byed la/ bud med rnams 'gugs pa gang yang mi byed do/ /skyes pa'am/ bud med la bu phor 'gyur ro zhe'am/ bu mor 'gyur ro zhe'am/ rigs 'phan par 'gyur ro zhe'am/
192a1(khri brgyad): tshe ring bar 'gyur ro zhes kun brjod pa'i cho 'phrul ston par mi byed do/ /de ci'i phyir zhe na/ rab 'byor 'di ltar byang chub sems dpa' sems dpa' chen pos rang gi mtshan nyid kyis stong pa'i chos rnams la mtshan ma yang dag par rjes su ma mthong ba'i phyir te/ des mtshan ma
192a2(khri brgyad): yang dag par rjes su ma mthong bas/ 'tsho ba yongs su dag par gnas so/ /rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/ /rab 'byor gzhan yang phyir mi ldog pa'i
192a3(khri brgyad): byang chub sems dpa' sems dpa' chen po rnam pa dang / rtags dang / mtshan ma gang dag dang ldan na phyir mi ldog pa'i byang chub sems dpa' sems dpa' chen po yin par rig par bya ba rnam pa de dag dang / rtags de dag dang / mtshan ma de dag bstan gyi de dag legs par rab tu nyon la
192a4(khri brgyad): yid la zung shig dang bshad do/ /tshe dang ldan pa rab 'byor gyis/ bcom ldan 'das de bzhin no zhes gsol te/ bcom ldan 'das kyi ltar nyan pa dang / bcom ldan 'das kyis 'di skad ces bka' stsal to/ /rab 'byor byang chub sems dpa' sems dpa' chen po shes rab kyi pha rol tu
192a5(khri brgyad): phyin pa zab mo 'di la spyod pa ni byang chub sems dpa'i yid la byed pa dag dang ma bral bas phung po'i sbyor ba la brtson par mi gnas so/ /khams dang skye mched kyi sbyor ba la brtson par mi gnas so/ /de ci'i phyir zhe na/ 'di ltar de stong pa nyid la gnas pas chos gang la yang ngan pa'am/ mchog
192a6(khri brgyad): tu gyur par yang dag par rjes su mi mthong ba'i phyir ro/ /de chom rkun gyi gtam gyi sbyor ba la brtson par mi gnas so/ /de ci'i phyir zhe na/ 'di ltar de ni rang gi mtshan nyid kyis stong pa'i chos rnams la chos gang la yang bsdu ba'am/ dbrog pa yang dag par rjes su ma mthong ba'i phyir ro/ /
192a7(khri brgyad): de dmag gi gtam gyi sbyor ba la brtson par mi gnas so/ /de ci'i phyir zhe na/ 'di ltar de ni rang bzhin stong pa nyid la gnas pas chos gang la yang nyung ngu'am/ mang por yang dag par rjes su ma mthong ba'i phyir ro/ /de g.yul 'gyed pa'i gtam gyi sbyor ba la brtson par mi gnas so/ /
192b1(khri brgyad): de ci'i phyir zhe na/ 'di ltar na chos thams cad ni de bzhin nyid la gnas pas chos gang la yang rjes su 'chag pa'am/ khong khro ba yang dag par rjes su ma mthong ba'i phyir ro/ /de grong gi gtam gyi sbyor ba la brtson par mi gnas so/ /de ci'i phyir zhe na/ 'di ltar de chos thams
192b2(khri brgyad): cad stong pa nyid la gnas pa'i chos gang la yang tshogs sam tshogs ma yin par yang dag par rjes su ma mthong ba'i phyir ro/ /de grong khyer gyi gtam gyi sbyor ba la brtson par mi gnas so/ /de ci'i phyir zhe na/ 'di ltar de nam mkha' stong pa nyid la gnas pas/ chos gang
192b3(khri brgyad): la yang bsdu ba'am mi bsdu ba yang dag par rjes su ma mthong ba'i phyir ro/ /de grong rdal gyi gtam gyi sbyor ba la brtson par mi gnas so/ /de ci'i phyir zhe na/ 'di ltar de yang dag pa'i mtha' la gnas pas chos gang la yang 'phel ba'am/ 'bri bar yang dag par rjes su ma mthong
192b4(khri brgyad): ba'i phyir ro/ /de bdag gi gtam gyi sbyor ba la brtson par mi gnas te/ de bzhin du shes pa po dang / mthong ba po'i bar gyi gtam gyi sbyor ba la brtson par mi gnas so/ /de ci'i phyir zhe na/ chos thams cad shin tu rnam par dag pa'i phyir te/ gzhan du na shes rab kyi pha
192b5(khri brgyad): rol tu phyin pa'i gtam gyi sbyor ba la brtson par gnas shing / rnam pa thams cad mkhyen pa nyid kyi bar dang ldan pa'i yid la bya ba dag dang ma bral bar gnas so/ /de pha rol tu phyin pa drug po dag gis gnas shing / de sbyin pa'i pha rol tu phyin pa la spyod de/ ser sna'i sbyor ba la brtson
192b6(khri brgyad): par mi gnas so/ /tshul khrims kyi pha rol tu phyin pa la spyod de/ 'chal pa'i tshul khrims kyi sbyor ba la brtson par mi gnas so/ /bzod pa'i pha rol tu phyin pa la spyod de/ 'khrug pa'i sbyor ba la brtson par mi gnas so/ /brtson 'grus kyi pha rol tu phyin pa la spyod de/ le lo'i
192b7(khri brgyad): sbyor ba la brtson par mi gnas so/ /bsam gtan gyi pha rol tu phyin pa la spyod de/ rnam par g.yeng ba'i sbyor ba la brtson par mi gnas so/ /shes rab kyi pha rol tu phyin pa la spyod de/ 'chal pa'i shes rab kyi sbyor ba la brtson par mi gnas so/ /de chos thams cad stong pa
193a1(khri brgyad): nyid la gnas shing / chos 'dod pa nyid yin gyi/ chos mi 'dod pa nyid ma yin no/ /chos kyi dbyings la spyod cing chos tha dad pa'i bsngags pa brjod pa ma yin no/ /de sangs rgyas bcom ldan 'das rnams dang / byang chub sems dpa' sems dpa' chen po rnams la dge
193a2(khri brgyad): ba'i bshes gnyen du 'dod pa yin no/ /rigs kyi bu'am/ rigs kyi bu mo nyan thos dang / rang sangs rgyas kyi theg pa pa gang yin pa de dag kyang bla na med pa yang dag par rdzogs pa'i byang chub yang dag par 'dzin du 'jug go/ /'dzud do/ /'dul lo/ /'god do/ /de de bzhin
193a3(khri brgyad): gshegs pa dgra bcom pa yang dag par rdzogs pa'i sangs rgyas mnyes par byed cing / lta ba'i phyir/ 'jig rten gyi khams gang na bzhugs shing gzhes pa der skye ba ste/ de 'dod na der skye zhing / 'di lta ste/ sangs rgyas yid la byed pa'i yid la byed pa de dag gis nyin
193a4(khri brgyad): mtshan du gnas so/ /de ci'i phyir zhe na/ rab 'byor 'di ltar phyir mi ldog pa'i byang chub sems dpa' sems dpa' chen po rnams ni phal cher 'dod pa'i khams dang ldan pa'i yid la bya ba dag skyed nas/ dge ba bcu'i las kyi lam rnams la gnas te/ gang na de bzhin gshegs
193a5(khri brgyad): pa dgra bcom pa yang dag par rdzogs pa'i sangs rgyas rnams mngon du gyur par bzhugs te/ 'tsho zhing gzhes pa'i sangs rgyas kyi zhing de dag tu skye ba dang / bsam gtan dang po skyed cing / 'du shes med 'du shes med min skye mched kyi snyoms par 'jug pa'i bar du skyed nas/
193a6(khri brgyad): gang na de bzhin gshegs pa dgra bcom pa yang dag par rdzogs pa'i sangs rgyas rnams mngon du gyur par bzhugs te/ 'tsho zhing gzhes pa der skye ba'i phyir te/ rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa'
193a7(khri brgyad): chen po ni phyir mi ldog par rig par bya'o/ /rab 'byor gzhan yang phyir mi ldog pa'i byang chub sems dpa' sems dpa' chen po ni shes rab kyi pha rol tu phyin pa la spyod pa nang stong pa nyid la gnas pa dang / dngos po med pa'i ngo bo nyid stong pa nyid kyi bar la gnas pa dang / dran pa nye bar gzhag
193b1(khri brgyad): pa la gnas pa dang / de bzhin du sbyar te/ rnam par thar pa'i sgo stong pa nyid dang / mtshan ma med pa dang / smon pa med pa'i bar la gnas pa de 'di snyam du bdag ni phyir mi ldog pa'am/ phyir mi ldog pa ma yin no snyam du de the tsom mi skye zhing / rang gi sa la som nyi med pa yin no/ /
193b2(khri brgyad): de ci'i phyir zhe na/ 'di ltar de ni phyir mi ldog pa'am/ phyir mi ldog pa ma yin pa'i chos phra rab tsam yang yang dag par rjes su mi mthong ba'i phyir ro/ /rab 'byor 'di lta ste dper na/ rgyun du zhugs pa'i mi rgyun du zhugs pa'i 'bras bu'i sa la gnas pa ni rang gi sa la som nyi med cing
193b3(khri brgyad): the tsom mi za'o/ /de bzhin du sbyar te/ sangs rgyas kyi sa'i bar la gnas pa yang som nyi med cing the tsom mi za'o/ /rab 'byor de bzhin du byang chub sems dpa' sems dpa' chen po rang gi sa la gnas pa yang som nyi med cing the tsom mi za'o/ /de phyir mi ldog pa'i sa de la gnas te/
193b4(khri brgyad): sangs rgyas kyi zhing yongs su dag par byed do/ /sems can rnams kyang yongs su smin par byed do/ /bdud kyi las skyes shing byung ba dag kyang shes te/ bdud kyi las kyi dbang du yang mi 'gro'o/ /bdud kyi las thams cad shes nas kyang rnam par 'joms shing srab mor byed do/ /
193b5(khri brgyad): rab 'byor 'di lta ste dper na/ mtshams med pa byed byed pa'i mi ni 'chi ka'i bar du yang mtshams med pa'i sems dang mi 'bral zhing / de'i mtshams med pa'i sems de rjes su 'brang zhing / mtshams med pa'i sems de ni thabs thams cad kyis kyang gzhil bar mi nus te/ de ni
193b6(khri brgyad): kun nas ldang bas sems de ni 'chi ka'i bar du yang rjes su 'brang ngo / /rab 'byor de bzhin du phyir mi ldog pa'i byang chub sems dpa' sems dpa' chen po'i phyir mi ldog pa'i sems de yang phyir mi ldog pa'i sa la gnas par gyur nas sems de rnam par brtag tu med cing mi g.yo ste/
193b7(khri brgyad): de ni lha dang mi dang / lha ma yin du bcas pa'i 'jig rten gyis bzlog par mi nus so/ /de ci'i phyir zhe na/ 'di ltar phyir mi ldog pa'i sems de ni/ lha dang mi dang / lha ma yin du bcas pa'i 'jig rten las 'das nas/ yang dag pa nyid skyon med pa la zhugs te/ de rang
194a1(khri brgyad): gi sa la gnas nas mngon par shes pa rnams kyi dam pa'i pha rol du son pas/ sangs rgyas kyi zhing yang yongs su dag par byed/ sems can rnams kyang yongs su smin par byed de/ sangs rgyas bcom ldan 'das rnams la blta ba dang / phyag bya ba dang /
194a2(khri brgyad): chos mnyan pa'i phyir/ sangs rgyas kyi zhing nas sangs rgyas kyi zhing du 'gro ste/ sangs rgyas kyi zhing de dag tu sangs rgyas bcom ldan 'das rnams la dge ba'i rtsa ba rnams kyang skyed cing / sangs rgyas bcom ldan 'das de dag la yongs su 'dri bar byed/ yongs su zhu bar byed/
194a3(khri brgyad): bsnyen bkur byed pa'i phyir ro/ /rab 'byor byang chub sems dpa' sems dpa' chen po de de ltar gnas pa'i bdud kyi las skyes shing byung ba rnams khong du chud de/ bdud kyi las skyes shing byung ba rnams kyi dbang du yang mi 'gro'o/ /bdud kyi las de dag kyang thabs la mkhas pas yang
194a4(khri brgyad): dag pa'i mtha' la sbyor bar byed cing / de rang gi sa la nem nur med de the tshom mi za'o/ /de ci'i phyir zhe na/ 'di ltar de yang dag pa'i mtha' la som nyi med pas/ yang dag pa'i mtha' la gcig gam/ gnyis su rnam par mi rtog ste/ de ltar shes pas de tshe rjes nas kyang nyan thos
194a5(khri brgyad): dang rang sangs rgyas kyi sar sems mi skyed do/ /de ci'i phyir zhe na/ rab 'byor 'di ltar byang chub sems dpa' sems dpa' chen po ni rang gi mtshan nyid kyis stong pa'i chos rnams la chos gang yang skye ba'am/ 'gag pa'am/ kun nas nyon mongs pa'am/ rnam par byang bar yang dag
194a6(khri brgyad): par rjes su mi mthong ba'i phyir ro/ /rab 'byor byang chub sems dpa' sems dpa' chen po de tshe rjes nas kyang 'di snyam du/ bdag ni bla na med pa yang dag par rdzogs pa'i byang chub mngon par rdzogs par 'tshang rgya bar mi 'gyur ro snyam du mi sems kyi bdag gdon mi za bar bla na med pa yang
194a7(khri brgyad): dag par rdzogs pa'i byang chub mngon par rdzogs par 'tshang rgya bar 'gyur ro/ /snyam du sems so/ /de ci'i phyir zhe na/ rab 'byor de ltar bla na med pa yang dag par rdzogs pa'i byang chub tu rang gi mtshan nyid kyis stong pa'i phyir ro/ /rab 'byor byang chub sems dpa' sems dpa' chen po
194b1(khri brgyad): rang gi sa la de ltar gnas pa de ni rang gi sa la gzhan gyi dring mi 'jog pa yin/ rang gi sa la thub pa med pa yin no/ /de ci'i phyir zhe na/ rab 'byor 'di ltar phyir mi ldog pa'i byang chub sems dpa' sems dpa' chen po de ltar gnas pa ni mi 'phrogs pa'i ye shes dang ldan pa yin pa'i phyir te/
194b2(khri brgyad): rab 'byor gal te phyir mi ldog pa'i byang chub sems dpa' sems dpa' chen po'i drung du bdud sdig can sangs rgyas kyi cha byad kyis 'ongs nas/ 'di skad du khyod kyis 'di nyid du dgra bcom pa nyid thob par gyis shig /khyod ni bla na med pa yang dag par rdzogs pa'i byang chub tu lung ma bstan to/ /
194b3(khri brgyad): de bzhin gshegs pa dgra bcom pa yang dag par rdzogs pa'i sangs rgyas de dag gis gang gi khyod bla na med pa yang dag par rdzogs pa'i byang chub tu lung bstan par 'gyur ba'i mi skye ba'i chos la bzod pa yang khyod kyis ma thob bo/ /rnam pa gang dag dang / rtags gang dag dang / mtshan ma
194b4(khri brgyad): gang dag dang ldan na byang chub sems dpa' sems dpa' chen po bla na med pa yang dag par rdzogs pa'i byang chub tu lung bstan par 'gyur ba'i rnam pa de dag dang / rtags de dag dang / mtshan ma de dag kyang khyod la med do zhes zer yang / rab 'byor gal te byang chub sems dpa' sems
194b5(khri brgyad): dpa' chen pos sgra de thos nas/ mi zhum/ mi 'gong zhing / de'i sems gzhan du mi 'gyur la yid skrag par mi 'gyur na/ rab 'byor byang chub sems dpa' sems dpa' chen pos bdag ni de bzhin gshegs pa dgra bcom pa yang dag par rdzogs pa'i sangs rgyas de dag
194b6(khri brgyad): gis bla na med pa yang dag par rdzogs pa'i byang chub tu lung bstan to snyam du rig par bya'o/ /de ci'i phyir zhe na/ de ltar chos gang dag dang ldan na/ byang chub sems dpa' sems dpa' chen po bla na med pa yang dag par rdzogs pa'i byang chub tu lung bstan par 'gyur ba'i chos de
194b7(khri brgyad): dag bdag la yod do snyam pa'i phyir ro/ /rab 'byor gal te byang chub sems dpa' sems dpa' chen po'i drung du bdud sdig can sangs rgyas kyi cha byad kyis 'ongs nas/ 'di skad ces khyod ni bla na med pa yang dag par rdzogs pa'i byang chub tu lung ma bstan te/ khyod nyan thos kyi sa
195a1(khri brgyad): 'am/ rang sangs rgyas kyi sar nges so zhes zer yang / rab 'byor gal te byang chub sems dpa' sems dpa' chen po 'di snyam du/ kye ma 'di ni bdud dam/ bdud kyis byin gyis brlabs pa'i mi zhig sangs rgyas kyi cha byad kyis 'ongs kyi/ de bzhin gshegs
195a2(khri brgyad): pa dgra bcom pa yang dag par rdzogs pa'i sangs rgyas ni/ byang chub sems dpa' sems dpa' chen po nyan thos kyi sa'am/ rang sangs rgyas kyi sa yang dag par 'dzin du 'jug par mi mdzad do snyam du sems na/ rab 'byor byang chub sems dpa' sems dpa' chen po de ni lung bstan
195a3(khri brgyad): pa yin par rig par bya'o/ /rab 'byor gal te byang chub sems dpa' sems dpa' chen po shin tu rgyas pa'i mdo sde dag klog cing / kha ton byed pa'i drung du bdud sdig can sangs rgyas kyi cha byad kyis 'ongs nas/ 'di skad ces gang la khyod spyod pa'i mdo sde 'di dag ni sangs rgyas rnams dang
195a4(khri brgyad): nyan thos rnams kyis bshad pa ma yin gyi mdo sde 'di dag ni bdud kyis bshad pa'o zhes zer na/ rab 'byor de la byang chub sems dpa' sems dpa' chen po kye ma gang dag bla na med pa yang dag par rdzogs pa'i byang chub dang bral bar byed pa 'di ni bdud sdig can nam/ bdud kyis byin gyis
195a5(khri brgyad): brlabs pa'i mi zhig yin no snyam du rig par byed na/ rab 'byor byang chub sems dpa' sems dpa' chen po de ni sngon gyi de bzhin gshegs pa dgra bcom pa yang dag par rdzogs pa'i sangs rgyas de dag gis bla na med pa yang dag par rdzogs pa'i byang chub tu lung bstan cing / byang chub sems
195a6(khri brgyad): dpa' sems dpa' chen po de ni phyir mi ldog pa'i sa la gnas par rig par bya'o/ /de ci'i phyir zhe na/ rab 'byor 'di ltar phyir mi ldog pa'i byang chub sems dpa' sems dpa' chen po rnams kyi rnam pa de dag dang / rtags de dag dang / mtshan ma de dag de la yod pa'i phyir ro/ /
195a7(khri brgyad): rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/ /rab 'byor gzhan yang phyir mi ldog pa'i byang chub sems dpa' sems dpa' chen po shes rab kyi pha rol tu phyin pa la spyod pa ni/
195b1(khri brgyad): dam pa'i chos yongs su gzung ba'i ched du bdag kyang yongs su gtong bar byed la/ srog kyang yongs su gtong bar byed do/ /rab 'byor byang chub sems dpa' sems dpa' chen po de ni dam pa'i chos yongs su gzung ba'i ched du ji ltar 'das pa dang / ma byon pa dang / da ltar byung
195b2(khri brgyad): ba'i sangs rgyas bcom ldan 'das rnams kyi dam pa'i chos yongs su 'dzin par byed pa de ltar brtson par byed do/ /de ci'i phyir zhe na/ 'di ltar de ni 'di snyam du sems te/ dam pa'i chos yongs su bzung na/ 'das pa dang / ma byon pa dang / da ltar byung ba'i sangs rgyas bcom
195b3(khri brgyad): ldan 'das rnams la mchod par 'gyur/ de dag gi dam pa'i chos kyang yongs su gzung bar 'gyur ro snyam pa'i phyir ro de la chos gang gi ched du bdag kyang yongs su gtong bar byed pa'i chos gang zhe na/ 'di la de bzhin gshegs pa dgra bcom pa yang dag par rdzogs pa'i sangs rgyas kyis chos
195b4(khri brgyad): thams cad stong ngo zhes chos ston pa ste/ de la mi blun po kha cig 'di ni chos ma yin 'di ni 'dul ba ma yin/ 'di ni ston pa'i bstan pa ma yin no/ /zhes phyir zlog cing phyir rgol te/ rab 'byor chos de'i ched du byang chub sems dpa' sems dpa' chen po bdag kyang yongs su
195b5(khri brgyad): gtong bar byed do/ /rab 'byor de la byang chub sems dpa' sems dpa' chen pos 'di ltar bslab par bya ste/ de bzhin gshegs pa dgra bcom pa yang dag par rdzogs pa'i sangs rgyas gang dag ma 'ongs pa na/ 'byung ba de dag gi nang du bdag kyang grangs su chud par bya'o/ /bdag
195b6(khri brgyad): kyang der lung bstan to/ /chos gang gi ched du bdag gis bdag kyang yongs su gtang bar bya ba dang / srog kyang yongs su gtang bar bya ba de yang bdag gi chos so zhes bslab par bya'o/ /rab 'byor byang chub sems dpa' sems dpa' chen pos don gyi dbang 'di mthong bas/ dam pa'i
195b7(khri brgyad): chos kyi ched du bdag kyang yongs su gtong bar byed do/ /rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/ /rab 'byor gzhan yang phyir mi ldog pa'i byang chub sems
196a1(khri brgyad): dpa' sems dpa' chen po ni de bzhin gshegs pa dgra bcom pa yang dag par rdzogs pa'i sangs rgyas kyi chos ston pa la som nyi med cing the tsom mi za ste/ sangs rgyas bcom ldan 'das de dag gis gang gsungs pa de thams cad yongs su 'dzin to/ /
196a2(khri brgyad): de ltar bzung nas kyang chud za bar mi byed do/ /de ci'i phyir zhe na/ 'di ltar gzungs thob pa'i phyir ro/ /de nas bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das gzungs gang thob pas de bzhin gshegs pas gsungs
196a3(khri brgyad): pa'i mdo sde rnams byang chub sems dpa' sems dpa' chen po la chab mi 'tshal bar 'gyur ba lags/ bcom ldan 'das kyis bka' stsal pa/ rab 'byor 'dzin pa'i gzungs thob pas de bzhin gshegs pas gsungs pa'i mdo sde rnams byang chub sems dpa'
196a4(khri brgyad): sems dpa' chen po la chud za bar mi 'gyur ro/ /rab 'byor gyis gsol pa/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kyis gsungs pa kho na la the tshom mi 'tshal du bas kyang nyan thos kyis bshad pa rnams la ma lags
196a5(khri brgyad): sam/ lhas bshad pa rnams la ma lags sam/ klus bshad pa rnams la ma lags sam/ gnod sbyin gyis bshad pa rnams la ma lags sam/ dri zas bshad pa rnams la ma lags sam/ lha ma yin gyis bshad pa rnams la ma lags sam/ nam mkha'
196a6(khri brgyad): lding gis bshad pa rnams la ma lags sam/ mi 'am cis bshad pa rnams la ma lags sam/ lto 'phye chen pos bshad pa rnams la ma lags sam/ bcom ldan 'das kyis bka' stsal pa/ rab 'byor byang chub sems dpa' sems dpa' chen po ni skad dang /
196a7(khri brgyad): brda dang / sgra gang dag ci yang rung ste/ thams cad la som nyi med cing the tsom mi za'o/ /de ci'i phyir zhe na/ 'di ltar 'dzin pa'i gzungs thob pa'i phyir ro/ /rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems
196b1(khri brgyad): dpa' sems dpa' chen po ni phyir mi ldog par rig par bya'o/ /shes rab kyi pha rol tu phyin pa khri brgyad stong pa las phyir mi ldog pa'i rtags bstan pa'i le'u zhes bya ste lnga bcu pa'o// //shes rab kyi pha rol tu phyin pa khri brgyad stong pa/ bam po sum
196b2(khri brgyad): cu rtsa brgyad pa/ de skad ces bka' stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das phyir mi ldog pa'i byang chub sems dpa' sems dpa' chen po ni yon tan chen po dang ldan pa lags so/ /bcom ldan
196b3(khri brgyad): 'das phyir mi ldog pa'i byang chub sems dpa' sems dpa' chen po ni yon tan dpag tu ma mchis pa dang ldan pa lags so/ /bcom ldan 'das phyir mi ldog pa'i byang chub sems dpa' sems dpa' chen po ni yon tan tshad ma mchis pa dang ldan pa lags so/ /bcom ldan
196b4(khri brgyad): 'das kyis bka' stsal pa/ rab 'byor de de bzhin no/ /de de bzhin te/ phyir mi ldog pa'i byang chub sems dpa' sems dpa' chen po ni yon tan chen po dang ldan pa yin no/ /rab 'byor phyir mi ldog pa'i byang chub sems dpa' sems dpa' chen po ni yon tan dpag tu
196b5(khri brgyad): med pa dang ldan pa yin no/ /rab 'byor phyir mi ldog pa'i byang chub sems dpa' sems dpa' chen po ni yon tan tshad med pa dang ldan pa yin no/ /de ci'i phyir zhe na/ 'di ltar des nyan thos dang / rang sangs rgyas thams cad dang thun mong ma yin pa'i ye shes mtha' yas
196b6(khri brgyad): mu med pa thob pa'i phyir te/ phyir mi ldog pa'i byang chub sems dpa' sems dpa' chen po ni ye shes de la gnas shing so so yang dag par rig pa gang dag mngon par bsgrubs pas/ lha dang / mi dang / lha ma yin du bcas pa'i 'jig rten gyis dris kyang tshig gi lan mthar thug par
196b7(khri brgyad): mi nus pa'i so so yang dag par rig pa dag mngon par sgrub bo/ /de nas bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rnams ni rnam pa gang dag dang /
197a1(khri brgyad): rtags gang dag dang / mtshan ma gang dag gis phyir mi ldog pa'i byang chub sems dpa' sems dpa' chen po legs par rab tu dbye bar bgyi ba phyir mi ldog pa'i byang chub sems dpa' sems dpa' chen po'i rnam par rnams dang / rtags rnams dang / mtshan ma
197a2(khri brgyad): rnams bskal pa gang gA'i klung gi bye ma snyed du ston par spyod lags na/ bcom ldan 'das byang chub sems dpa' sems dpa' chen po dag gang la gnas shing pha rol tu phyin pa drug la spyod pa na/ dran pa nye bar gzhag pa bzhi yongs su rdzogs par bgyid pa dang / rnam pa thams cad
197a3(khri brgyad): mkhyen pa nyid kyi bar du yongs su rdzogs par bgyid pa'i gnas zab mo rnams legs par bstan du gsol/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor legs so legs so/ /rab 'byor khyod
197a4(khri brgyad): phyir mi ldog pa'i byang chub sems dpa' sems dpa' chen po rnams kyi don du gnas zab mo zab mo rnams yongs su 'dri bar sems pa ni yang khyod legs so/ /rab 'byor gnas zab mo zhes bya ba ni stong pa nyid dang / mtshan ma med pa dang / smon pa med pa dang / mngon par
197a5(khri brgyad): 'du bya ba med pa dang / skye ba med pa dang / 'dod chags dang bral ba dang / 'gog pa dang / mya ngan las 'das pa dang / zhi ba dang / de bzhin nyid dang / yang dag pa'i mtha' dang / chos kyi dbyings kyi tshig yin te/ rab 'byor zab mo'i gnas de dag ni
197a6(khri brgyad): gang dag mya ngan las 'das pa zhes bya ba'i tshig su gyur pa rnams yin no/ /rab 'byor gyis gsol pa/ bcom ldan 'das ci de mya ngan las 'das pa'i tshig su bas kyi bcom ldan 'das chos thams cad kyi tshig ma lags sam/ bcom ldan 'das
197a7(khri brgyad): kyis bka' stsal pa/ rab 'byor 'di lta ste zab mo zab mo zhes bya ba de ni chos thams cad kyi tshig kyang yin no/ /de ci'i phyir zhe na/ rab 'byor gzugs zab pa dang / rab 'byor tshor ba dang / 'du shes dang / 'du byed rnams dang / rnam par shes pa yang zab pa dang /
197b1(khri brgyad): rab 'byor mig kyang zab pa dang / rab 'byor de bzhin du sbyar te/ yid kyi bar du yang zab pa dang / rab 'byor byang chub kyi bar du yang zab pa'i phyir ro/ /rab 'byor ji ltar na gzugs zab pa yin zhe na/ gzugs kyi de bzhin nyid ji lta ba de ltar gzugs zab bo/ /tshor ba dang / 'du
197b2(khri brgyad): shes dang / 'du byed rnams dang / rnam par shes pa'i de bzhin nyid ji lta ba de ltar rnam par shes pa zab bo/ /rab 'byor de bzhin du sbyar te/ byang chub kyi bar gyi de bzhin nyid ji lta ba de ltar byang chub zab bo/ /rab 'byor gyis gsol pa/ bcom ldan 'das gzugs kyi de bzhin
197b3(khri brgyad): nyid ji lta bu lags/ byang chub kyi bar gyi de bzhin nyid ji lta bu lags/ bcom ldan 'das kyis bka' stsal pa/ rab 'byor gzugs kyi de bzhin nyid de la ni gzugs med la gzugs las gud na yang de bzhin nyid med de/ gzugs kyi de bzhin nyid ni de lta bu'o/ /rab 'byor de bzhin
197b4(khri brgyad): nyid la ni rnam par shes pa'i bar du med la/ rnam par shes pa las gud na yang de bzhin nyid med de/ rnam par shes pa'i de bzhin nyid ni de lta bu'o/ /de bzhin nyid la ni byang chub kyi bar du med la/ byang chub las gud na yang de bzhin nyid med de byang chub kyi de bzhin nyid ni de lta bu'o/ /
197b5(khri brgyad): de skad ces bka' stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das ji tsam du thabs sla bas phyir mi ldog pa'i byang chub sems dpa' sems dpa' chen po dag gzugs las kyang bzlog mya ngan las 'das pa yang ston/ tshor
197b6(khri brgyad): ba dang 'du shes dang 'du byed rnams dang rnam par shes pa las kyang bzlog/ mya ngan las 'das pa yang bstan/ 'jig rten pa dang 'jig rten las 'das pa dang / thun mong dang thun mong ma lags pa dang / zag pa dang bcas pa dang / zag pa ma mchis pa la 'dzin pa thams cad
197b7(khri brgyad): las kyang bzlog/ mya ngan las 'das pa yang bstan pa ni ngo mtshar lags so/ /de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor gang gi tshe byang chub sems dpa' sems dpa' chen pos ji skad bstan pa'i
198a1(khri brgyad): shes rab kyi pha rol tu phyin pa la bdag gis 'di ltar gnas par bya'o/ /ji skad bstan pa'i shes rab kyi pha rol tu phyin pa la bdag gis 'di ltar bslab par bya'o snyam du/ shes rab kyi pha rol tu phyin pa dang ldan pa'i gnas zab mo zab mo 'di dag la sems par byed 'jal
198a2(khri brgyad): bar byed nges par sems par byed na rab 'byor byang chub sems dpa' sems dpa' chen po ji skad bstan pa'i shes rab kyi pha rol tu phyin pa la de ltar sgrub pa dang / ji skad bstan pa'i shes rab kyi pha rol tu phyin pa la de ltar nges par sems pa dang de ltar nye bar rtog pa dang de ltar sbyor ba dang de ltar
198a3(khri brgyad): 'bad pa dang de ltar rtsol ba de ni sems bskyed pa gcig gis kyang dge ba'i rtsa ba grangs med dpag tu med tshad med pa dag yongs su 'dzin par 'gyur zhing / bskal pa dpag tu med par 'khor ba spong bar 'gyur na shes rab kyi pha rol tu phyin pa la ma 'dres par spyod cing / byang chub dang ldan pa'i yid
198a4(khri brgyad): la byed pa dag gis gnas pa lta smos kyang ci dgos/ rab 'byor 'di lta ste dper na skyes bu 'dod chags la spyod cing rnam par rtog pa la spyod pa zhig yod la/ de bud med gzugs bzang ba mdzes pa blta na sdug pa zhig btus par gyur la/ bud med de yang gzhan gyis yongs su
198a5(khri brgyad): bzung ba zhig ste/ khyim nas phyir 'byung bar ma nus na/ rab 'byor 'di ji snyam du sems/ skyes bu de rnam par rtog pa ji lta bu dang ldan pa dag 'byung bar 'gyur snyam/ rab 'byor gyis gsol pa/ bcom ldan 'das skyes bu de ni mchi lags grang de mchis nas kyang de dang lhan
198a6(khri brgyad): cig tu mchis nyal bar bgyi ba dang / slar ldog par bgyi ba dang / dga' mgur spyad par bgyi'o snyam ste/ bud med dang ldan pa'i rnam par rtog pa rnams 'byung bar 'gyur lags so/ /bcom ldan 'das kyis bka' stsal pa/ rab 'byor 'di ji snyam du sems/ nyin par
198a7(khri brgyad): ram mtshan mo 'das nas/ skyes bu de'i rnam par rtog pa ji snyed cig 'byung bar 'gyur snyam/ rab 'byor gyis gsol pa/ bcom ldan 'das gdugs sam/ mtshan mo 'das nas skyes bu de'i rnam par rtog pa 'byung ba ni mang lags so/ /bde bar gshegs pa mang lags
198b1(khri brgyad): so/ /bcom ldan 'das kyis bka' stsal pa/ rab 'byor nyin mtshan 'das na/ skyes bu de'i rnam par rtog pa ji snyed 'byung bar 'gyur ba de snyed du/ rab 'byor byang chub sems dpa' sems dpa' chen po gang ji skad bstan pa'i shes rab kyi pha rol tu phyin pa zab mo 'di la slob pa
198b2(khri brgyad): dang nye bar rtog pa dang / skyon gang gis byang chub sems dpa' sems dpa' chen po bla na med pa yang dag par rdzogs pa'i byang chub las phyir ldog par 'gyur ba'i skyon de dag ji ltar spong bar 'gyur ba de lta de ltar brtson par byed pa de ni/ de snyed kyi bskal par 'khor ba spong bar 'gyur ba
198b3(khri brgyad): bsnyil bar 'gyur ro/ /rab 'byor byang chub sems dpa' sems dpa' chen po de ltar ji skad bstan pa'i shes rab kyi pha rol tu phyin pa la rnal 'byor du bya ba la brtson zhing gnas pa 'dis gnas pas nyin gcig la dge ba'i rtsa ba gang yongs su bzung ba des 'jig rten gyi khams gang gA'i
198b4(khri brgyad): klung gi bye ma snyed dag yongs su gang bar gyur kyang / de ni dge ba'i rtsa ba de'i lhag ma'i brgya'i cha'am/ stong gi cha 'am/ 'bum gyi cha'am/ grangs sam/ cha'am/ bgrang ba'am/ dpe'am rgyur yang nye bar mi 'gro'o/ /rab 'byor gzhan yang byang chub sems dpa' sems dpa' chen
198b5(khri brgyad): po shes rab kyi pha rol tu phyin pa dang bral bar bskal pa gang gA'i klung gi bye ma snyed du dkon mchog gsum po sangs rgyas dkon mchog dang chos dkon mchog dang dge 'dun dkon mchog la sbyin pa sbyin par byed na/ rab 'byor 'di ji snyam du sems/ byang chub sems dpa' sems dpa' chen po de
198b6(khri brgyad): gzhi de las bsod nams mang du skyed par 'gyur snyam 'am/ rab 'byor gyis gsol pa/ bcom ldan 'das mang lags so/ /bde bar gshegs pa mang lags te/ grangs ma mchis/ dpag tu ma mchis/ tshad ma mchis lags so/ /bcom ldan 'das kyis bka' stsal
198b7(khri brgyad): pa/ rab 'byor de bas kyang byang chub sems dpa' sems dpa' chen po gang ji skad bstan pa'i shes rab kyi pha rol tu phyin pa 'di la brtson par byed pa de ni ches bsod nams mang du skyed do/ /de ci'i phyir zhe na/ rab 'byor 'di nyid byang chub sems dpa' sems dpa' chen po rnams kyi theg pa
199a1(khri brgyad): yin te/ theg pa des bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba'i phyir ro/ /rab 'byor gzhan yang byang chub sems dpa' sems dpa' chen po shes rab kyi pha rol tu phyin pa dang ma bral bar bskal pa gang gA'i klung gi bye ma
199a2(khri brgyad): snyed du gnas shing rgyun du zhugs pa rnams la sbyin pa sbyin pa dang / lan cig phyir 'ong ba rnams dang / phyir mi 'ong ba rnams dang / dgra bcom pa rnams la sbyin pa sbyin pa dang / rang sangs rgyas rnams la sbyin pa sbyin pa dang / de bzhin gshegs pa dgra bcom pa yang dag par
199a3(khri brgyad): rdzogs pa'i sangs rgyas rnams la sbyin pa sbyin par byed na/ rab 'byor 'di ji snyam du sems/ byang chub sems dpa' sems dpa' chen po de gzhi de las bsod nams mang du skyed par 'gyur snyam 'am/ rab 'byor gyis gsol pa/ bcom ldan 'das mang lags so/ /
199a4(khri brgyad): bde bar gshegs pa mang lags so/ /bcom ldan 'das kyis bka' stsal pa/ rab 'byor de bas kyang rigs kyi bu'am rigs kyi bu mo gang ji skad bstan pa'i shes rab kyi pha rol tu phyin pa zab mo 'di la brtson par byed na/ de nyid ches bsod nams mang du skyed par 'gyur ro/ /de ci'i
199a5(khri brgyad): phyir zhe na/ byang chub sems dpa' sems dpa' chen pos shes rab kyi pha rol tu phyin pa zab mo 'di la spyad nas/ nyan thos dang / rang sangs rgyas kyi sa las shin tu 'das shing / byang chub sems dpa'i skyon med pa la 'jug pa dang / bla na med pa yang dag par rdzogs pa'i byang
199a6(khri brgyad): chub kyi bar du yang mngon par rdzogs par 'tshang rgya bar 'gyur ba'i phyir ro/ /rab 'byor 'di ji snyam du sems/ byang chub sems dpa' sems dpa' chen po shes rab kyi pha rol tu phyin pa dang bral ba gang zhig bskal pa gang gA'i klung gi bye ma snyed du gnas shing sbyin pa sbyin pa dang / tshul khrims
199a7(khri brgyad): srung ba dang / bzod pa sgrub pa dang / brtson 'grus rtsom pa dang / bsam gtan la mnyam par 'jog pa dang / shes rab sgom par byed na/ rab 'byor byang chub sems dpa' sems dpa' chen po de gzhi de las bsod nams mang du skyed par 'gyur snyam 'am/ rab 'byor
199b1(khri brgyad): gyis gsol pa/ bcom ldan 'das mang lags so/ /bde bar gshegs pa mang lags so/ /bcom ldan 'das kyis bka' stsal pa/ rab 'byor de bas kyang rigs kyi bu'am rigs kyi bu mo gang nyin gcig cig ji skad bstan pa'i shes rab kyi pha rol tu phyin pa zab mo 'di la
199b2(khri brgyad): gnas te sbyin pa sbyin pa dang / tshul khrims srung ba dang / bzod pa sgrub pa dang / brtson 'grus rtsom pa dang / bsam gtan la mnyam par 'jog pa dang / shes rab sgom pa de ches bsod nams mang du skyed par 'gyur ro/ /de ci'i phyir zhe na/ rab 'byor 'di lta ste/ shes rab
199b3(khri brgyad): kyi pha rol tu phyin pa 'di ni byang chub sems dpa' sems dpa' chen po rnams kyi ma yin pa dang / shes rab kyi pha rol tu phyin pa 'di ni byang chub sems dpa' sems dpa' chen po rnams kyi skyed pa yin pa dang / rab 'byor byang chub sems dpa' sems dpa' chen po rnams shes rab kyi pha
199b4(khri brgyad): rol tu phyin pa 'di la gnas nas chos thams cad yongs su rdzogs par byed pa'i phyir ro/ /rab 'byor 'di ji snyam du sems/ byang chub sems dpa' sems dpa' chen po shes rab kyi pha rol tu phyin pa dang bral ba gang zhig bskal pa gang gA'i klung gi bye ma snyed du 'das shing / chos kyi sbyin
199b5(khri brgyad): pa sbyin par byed na/ rab 'byor 'di ji snyam du sems/ rigs kyi bu'am/ rigs kyi bu mo de gzhi de las bsod nams mang du skyed par 'gyur snyam 'am/ rab 'byor gyis gsol pa/ bcom ldan 'das mang lags so/ /bde bar gshegs pa mang lags so/ /bcom ldan 'das
199b6(khri brgyad): kyis bka' stsal pa/ rab 'byor de bas kyang rigs kyi bu'am/ rigs kyi bu mo gang ji skad bstan pa bzhin du shes rab kyi pha rol tu phyin pa zab mo 'di la nyin gcig cig gnas te/ chos kyi sbyin pa sbyin par byed na/ de ches bsod nams mang du skyed par 'gyur ro/ /de ci'i phyir zhe na/ rab
199b7(khri brgyad): 'byor 'di ltar byang chub sems dpa' sems dpa' chen po gang shes rab kyi pha rol tu phyin pa dang bral ba de ni rnam pa thams cad mkhyen pa nyid dang bral ba yin la/ rab 'byor byang chub sems dpa' sems dpa' chen po gang shes rab kyi pha rol tu phyin pa dang ma bral ba de ni rnam pa thams cad mkhyen pa
200a1(khri brgyad): nyid dang ma bral ba yin pa'i phyir te/ rab 'byor de lta bas na byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas shes rab kyi pha rol tu phyin pa dang mi 'bral bar bya'o/ /rab 'byor 'di
200a2(khri brgyad): ji snyam du sems/ byang chub sems dpa' sems dpa' chen po gang shes rab kyi pha rol tu phyin pa dang bral ba zhig gis bskal pa gang gA'i klung gi bye ma snyed du dran pa nye bar gzhag pa bzhi la brtson par byas pa dang / stong pa nyid dang / mtshan ma med pa dang / smon pa med pa'i ting nge 'dzin
200a3(khri brgyad): gyi bar dag la brtson par byas na/ rab 'byor 'di ji snyam du sems/ rigs kyi bu'am/ rigs kyi bu mo de gzhi de las bsod nams mang du skyed par 'gyur snyam 'am/ rab 'byor gyis gsol pa/ bcom ldan 'das mang lags so/ /bde bar gshegs pa mang lags so/ /
200a4(khri brgyad): bcom ldan 'das kyis bka' stsal pa/ rab 'byor de bas kyang rigs kyi bu'am/ rigs kyi bu mo gang gis ji skad bstan pa'i shes rab kyi pha rol tu phyin pa zab mo 'di dang / dran pa nye bar gzhag pa bzhi dang / sangs rgyas kyi chos ma 'dres pa brgyad kyi bar la nyin gcig
200a5(khri brgyad): cig brtson par byas na/ de nyid ches bsod nams mang du skyed par 'gyur ro/ /de ci'i phyir zhe na/ rab 'byor byang chub sems dpa' sems dpa' chen po gang shes rab kyi pha rol tu phyin pa dang ma bral ba/ rnam pa thams cad mkhyen pa nyid las phyir mi ldog pa de ni gnas ma
200a6(khri brgyad): yin/ skabs ma yin te/ de ni gnas med la/ rab 'byor byang chub sems dpa' sems dpa' chen po gang shes rab kyi pha rol tu phyin pa dang bral ba rnam pa thams cad mkhyen pa nyid las phyir ldog pa ni gnas yin/ skabs yin te/ de ni gnas yod pa'i phyir ro/ /rab 'byor
200a7(khri brgyad): de lta bas na/ byang chub sems dpa' sems dpa' chen pos shes rab kyi pha rol tu phyin pa dang mi bral bar bya'o/ /rab 'byor 'di ji snyam du sems/ byang chub sems dpa' sems dpa' chen po shes rab kyi pha rol tu phyin pa dang bral ba gang zhig bskal pa gang gA'i klung gi bye ma snyed du gnas
200b1(khri brgyad): shing zang zing gi sbyin pa dang / chos kyi sbyin pa dang / nang du yang dag par 'jog pa dang ldan pa'i yid la byed pa de dag bla na med pa yang dag par rdzogs pa'i byang chub tu yongs su sngo bar byed na/ rab 'byor 'di ji snyam du sems/ rigs kyi bu'am/ rigs kyi bu mo de gzhi de las bsod nams
200b2(khri brgyad): mang du skyed par 'gyur snyam 'am/ rab 'byor gyis gsol pa/ bcom ldan 'das mang lags so/ /bde bar gshegs pa mang lags so/ /bcom ldan 'das kyis bka' stsal pa/ rab 'byor de bas kyang rigs kyi bu'am/ rigs kyi bu mo gang nyin gcig cig shes rab kyi pha rol
200b3(khri brgyad): tu phyin pa zab mo 'di la gnas te/ zang zing gi sbyin pa dang / chos kyi sbyin pa dang / shes rab kyi pha rol tu phyin pa dang / nang du yang dag 'jog dang ldan pa'i yid la byed pa de dag bla na med pa yang dag par rdzogs pa'i byang chub tu yongs su sngo bar byed na/ de ni ches bsod nams
200b4(khri brgyad): mang du skyed par 'gyur ro/ /de ci'i phyir zhe na/ rab 'byor 'di lta ste/ shes rab kyi pha rol tu phyin pas yongs su bsngo ba 'di ni yongs su bsngo ba'i dam pa yin la/ gang shes rab kyi pha rol tu phyin pa dang bral bas yongs su bsngo ba de ni yongs su bsngo ba ma yin pa'i phyir ro/ /rab
200b5(khri brgyad): 'byor de lta bas na byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas/ shes rab kyi pha rol tu phyin pas yongs su bsngo ba la mkhas par bya'o/ /rab 'byor 'di ji snyam du sems/ rigs kyi bu
200b6(khri brgyad): 'am/ rigs kyi bu mo shes rab kyi pha rol tu phyin pa dang bral ba gang la la zhig bskal pa gang gA'i klung gi bye ma snyed du gnas te/ 'das pa dang / ma byon pa dang / da ltar byung ba'i sangs rgyas bcom ldan 'das/ nyan thos kyi dge 'dun dang bcas pa rnams kyi dge ba'i rtsa ba gang
200b7(khri brgyad): ji snyed pa de dag thams cad la rjes su yi rang zhing / bla na med pa yang dag par rdzogs pa'i byang chub tu yongs su sngo bar byed na/ rab 'byor 'di ji snyam du sems/ rigs kyi bu'am rigs kyi bu mo de gzhi de las bsod nams mang du skyed snyam 'am/ rab 'byor gyis gsol pa/
201a1(khri brgyad): bcom ldan 'das mang lags so/ /bde bar gshegs pa mang lags so/ /bcom ldan 'das kyis bka' stsal pa/ rab 'byor de bas kyang rigs kyi bu'am/ rigs kyi bu mo gang ji skad bstan pa'i shes rab kyi pha rol tu phyin pa 'di la nyin gcig cig gnas te/
201a2(khri brgyad): dge ba'i rtsa ba de bla na med pa yang dag par rdzogs pa'i byang chub tu yongs su sngo bar byed na/ de nyid ches bsod nams mang du skyed do/ /rab 'byor de lta bas na byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod
201a3(khri brgyad): pas/ shes rab kyi pha rol tu phyin pas yongs su bsngo ba la mkhas par bya'o/ /de skad ces bka' stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das gang mngon par 'du bgyid pa thams cad ni kun brtags pa'o/ /
201a4(khri brgyad): zhes bcom ldan 'das kyis bka' stsal pa/ ji ltar rigs kyi bu'am/ rigs kyi bu mo bsod nams ches mang du skyed par 'gyur ba lags/ bcom ldan 'das mngon par 'du bgyid pa ma mchis pas ni yang dag pa'i lta ba dang / skyon ma mchis par 'jug pa dang / rgyun
201a5(khri brgyad): du zhugs pa'i 'bras bu thob pa dang / de bzhin du bla na med pa yang dag par rdzogs pa'i byang chub kyi bar du mngon par rdzogs par 'tshang rgya bar rngo mi thogs lags so/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ mngon par 'du
201a6(khri brgyad): byed pa med pas ni yang dag pa'i lta ba dang / skyon med par 'jug pa dang / rgyun du zhugs pa'i 'bras bu thob pa dang / bla na med pa yang dag par rdzogs pa'i byang chub kyi bar du mngon par rdzogs par 'tshang rgya bar mi nus so/ /rab 'byor byang chub sems dpa' sems dpa' chen po
201a7(khri brgyad): shes rab kyi pha rol tu phyin pa la spyod pa'i mngon par 'du byed pa de yang stong pa nyid du snang ngo / /gsog nyid du snang ngo / /gsob nyid du snang ngo / /snying po med pa nyid du snang ngo / /de ci'i phyir zhe na/ rab 'byor 'di ltar byang chub sems dpa' sems dpa' chen pos nang stong pa nyid la
201b1(khri brgyad): shin tu bslabs shing de bzhin du sbyar te/ dngos po med pa'i ngo bo nyid stong pa nyid kyi bar la shin tu bslabs pa'i phyir te/ rab 'byor byang chub sems dpa' sems dpa' chen po de stong pa nyid 'di la gnas nas/ ji lta ji ltar mngon par 'du byed pa de dag la so sor rtog pa de lta de ltar
201b2(khri brgyad): byang chub sems dpa' sems dpa' chen po shes rab kyi pha rol tu phyin pa dang ma bral ba yin no/ /ji lta ji ltar byang chub sems dpa' sems dpa' chen po shes rab kyi pha rol tu phyin pa dang ma bral ba de lta de ltar bsod nams grangs med pa dang / dpag tu med pa dang tshad med pa skyed pa yin no/ /
201b3(khri brgyad): rab 'byor gyis gsol pa/ bcom ldan 'das grangs ma mchis pa dang / dpag tu ma mchis pa dang / tshad ma mchis pa la bye brag ni ci mchis/ tha dad du bgyi ba ni ci mchis/ bcom ldan 'das kyis bka' stsal pa/ rab 'byor grangs med pa zhes bya ba ni gang la bgrang du med pa ste/
201b4(khri brgyad): gang grangs kyi khams dang / grangs med pa'i khams kyi grangs su mi 'gro ba yin no/ /rab 'byor dpag tu med pa zhes bya ba ni 'das pa dang / ma 'ongs pa dang / da ltar byung ba'i chos rnams la gang gi tshad dmigs su med pa yin no/ /rab 'byor tshad med pa zhes bya ba ni tshad gzung bar mi nus
201b5(khri brgyad): pa gang yin pa'o/ /rab 'byor gyis gsol pa/ bcom ldan 'das rnam grangs gang gis gzugs kyang grangs ma mchis pa dang / dpag tu ma mchis pa dang / tshad ma mchis par 'gyur ba de lta bu mchis lags sam/ tshor ba dang / 'du shes dang / 'du byed rnams dang / rnam
201b6(khri brgyad): par shes pa yang grangs ma mchis pa dang / dpag tu ma mchis pa dang / tshad ma mchis par 'gyur ba de lta bu mchis lags sam/ bcom ldan 'das kyis bka' stsal pa/ rab 'byor rnam grangs gang gis gzugs kyang grangs med pa dang / dpag tu med pa dang / tshad med par 'gyur
201b7(khri brgyad): ba dang / tshor ba dang / 'du shes dang / 'du byed rnams dang / rnam par shes pa yang grangs med pa dang / dpag tu med pa dang / tshad med par 'gyur ba'i rnam grangs yod do/ /rab 'byor gyis gsol pa/ bcom ldan 'das rnam grangs gang gis na/ gzugs grangs ma mchis pa dang /
202a1(khri brgyad): dpag tu ma mchis pa dang / tshad ma mchis par 'gyur ba dang / tshor ba dang / 'du shes dang / 'du byed rnams dang / rnam par shes pa yang grangs ma mchis pa dang / dpag tu ma mchis pa dang / tshad ma mchis par 'gyur ba lags/ bcom ldan 'das kyis bka'
202a2(khri brgyad): stsal pa/ rab 'byor gzugs ni stong pas na grangs med pa dang / dpag tu med pa dang / tshad med pa yin no/ /tshor ba dang / 'du shes dang / 'du byed rnams dang / rnam par shes pa yang stong pas na/ grangs med pa dang / dpag tu med pa dang / tshad med pa yin no/ /rab 'byor gyis
202a3(khri brgyad): gsol pa/ bcom ldan 'das ci gzugs kho na stong par bas kyi/ chos thams cad kyang de ltar stong pa ma lags sam/ tshor ba dang / 'du shes dang / 'du byed rnams dang / rnam par shes pa kho na stong par bas kyi chos thams cad kyang de ltar stong pa ma lags sam/ bcom ldan 'das
202a4(khri brgyad): kyis bka' stsal pa/ rab 'byor 'di ji snyam du sems/ ngas chos thams cad stong ngo zhes ma bshad dam/ rab 'byor gyis gsol pa/ bcom ldan 'das de bzhin gshegs pas chos thams cad stong ngo / /zhes bka' stsal lags te/ bcom ldan 'das stong pa gang lags pa de ni
202a5(khri brgyad): bas ma 'tshal ba lags te/ grangs ma mchis pa yang de lags/ dpag tu ma mchis pa yang de lags/ tshad ma mchis pa yang de lags so/ /bcom ldan 'das stong pa nyid la ni grangs kyang dmigs su ma mchis/ dpag pa yang dmigs su ma mchis/ tshad kyang dmigs su ma
202a6(khri brgyad): mchis lags te/ bcom ldan 'das de ltar lags pas/ chos de dag la ni don nam/ tshig 'brus tha dad du bgyi ba mi dmigs lags so/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ chos de dag la ni don nam/ tshig 'brus tha dad du
202a7(khri brgyad): bya ba dmigs su med do/ /rab 'byor de ni brjod du med pa las de bzhin gshegs pas mi zad pa zhes bya ba'am/ grangs med pa zhes bya ba'am/ dpag tu med pa zhes bya ba'am/ tshad med pa zhes bya ba'am/ stong pa zhes bya ba'am/ mtshan ma med pa zhes bya ba'am/ smon pa med pa zhes
202b1(khri brgyad): bya ba'am/ mngon par 'du byed pa med pa zhes bya ba'am/ skye ba med pa zhes bya ba'am/ 'dod chags dang bral ba zhes bya ba'am/ 'gog pa zhes bya ba'am/ mya ngan las 'das pa zhes bya bar brjod cing zad pa zhes bya ba dang / mya ngan las 'das pa zhes bya ba'i bar de ni de bzhin gshegs
202b2(khri brgyad): pas bshad pa'i rgyu 'thun par bstan pa yin no/ /de skad ces bka' stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das ji tsam du de bzhin gshegs pas chos rnams kyi chos nyid 'di bka' stsal la/ chos nyid de yang brjod du ma
202b3(khri brgyad): mchis pa ni ngo mtshar lags so/ /bcom ldan 'das bdag gis bcom ldan 'das kyis gsungs pa'i don 'tshal ba ltar na/ chos thams cad ni brjod du ma mchis pa nyid lags so/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ rab 'byor chos
202b4(khri brgyad): thams cad ni brjod du med pa yin te/ rab 'byor chos thams cad kyi brjod du med pa nyid gang yin pa de ni stong pa nyid yin la stong pa nyid kyang brjod par mi nus so/ /rab 'byor gyis gsol pa/ bcom ldan 'das ci brjod du ma mchis pa'i don la 'phel ba'am yongs su 'grib pa ma mchis lags sam/
202b5(khri brgyad): bcom ldan 'das kyis bka' stsal pa/ rab 'byor brjod du med pa'i don la ni 'phel ba'am yongs su 'grib pa med do/ /rab 'byor gyis gsol pa/ bcom ldan 'das gal te brjod du ma mchis pa'i don la 'phel ba ma mchis shing yongs su 'grib pa ma mchis su lags na ni/ bcom ldan 'das
202b6(khri brgyad): sbyin pa'i pha rol tu phyin pa la yang 'phel ba ma mchis pa dang / yongs su 'grib pa ma mchis par 'gyur lags so/ /bcom ldan 'das de bzhin du shes rab kyi pha rol tu phyin pa'i bar la yang 'phel ba ma mchis shing yongs su 'grib pa ma mchis par 'gyur lags so/ /dran pa nye bar gzhag
202b7(khri brgyad): pa bzhi la yang 'phel ba ma mchis shing yongs su 'grib pa ma mchis par 'gyur lags so/ /'phags pa'i lam yan lag brgyad pa'i bar la yang 'phel ba ma mchis shing yongs su 'grib pa ma mchis par 'gyur lags so/ /rnam par thar pa'i sgo rnams la yang 'phel ba ma mchis shing yongs su
203a1(khri brgyad): 'grib pa ma mchis par 'gyur lags so/ /rnam par thar pa brgyad la yang 'phel ba ma mchis shing yongs su 'grib pa ma mchis par 'gyur lags so/ /mthar gyis gnas pa'i snyoms par 'jug pa dgu dang / de bzhin gshegs pa'i stobs bcu dang / mi 'jigs
203a2(khri brgyad): pa bzhi dang / so so yang dag par rig pa bzhi la yang 'phel ba ma mchis shing yongs su 'grib pa ma mchis par 'gyur lags so/ /sangs rgyas kyi chos ma 'dres pa brgyad kyi bar la yang 'phel ba ma mchis shing yongs su 'grib pa ma mchis par 'gyur lags so/ /bcom ldan
203a3(khri brgyad): 'das gal te de ltar pha rol tu phyin pa drug dang / so so yang dag par rig pa bzhi dang / sangs rgyas kyi chos ma 'dres pa brgyad kyi bar la yang 'phel ba ma mchis shing yongs su 'grib pa ma mchis lags na ni rnam pa thams cad mkhyen pa nyid kyang bla na med pa yang dag par rdzogs pa'i byang
203a4(khri brgyad): chub mngon par rdzogs par 'tshang rgya ba'i skal ba can du mi 'gyur lags so/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ brjod du med pa'i don la ni 'phel ba'am yongs su 'grib pa med do/ /rab 'byor gal te byang chub sems dpa'
203a5(khri brgyad): sems dpa' chen po shes rab kyi pha rol tu phyin pa la spyod cing / shes rab kyi pha rol tu phyin pa la sgom pa/ shes rab kyi pha rol tu phyin pa la brtson par byed pa na/ thabs la mkhas pas 'di snyam du bdag ni shes rab kyi pha rol tu phyin pas rnam par 'phel lo/ /bdag ni sbyin
203a6(khri brgyad): pa'i pha rol tu phyin pa'i bar gyis rnam par 'phel lo snyam du mi sems te/ 'on kyang 'di snyam du sbyin pa'i pha rol tu phyin pa gang yin pa 'di ni ming tsam mo snyam du sems shing / de sbyin pa'i pha rol tu phyin pa la spyod pa na/ yid la byed pa de dag dang / sems bskyed pa de dag dang dge
203a7(khri brgyad): ba'i rtsa ba de dag kyang bla na med pa yang dag par rdzogs pa'i byang chub tu yongs su sngo bar byed de/ bla na med pa yang dag par rdzogs pa'i byang chub ji lta ba de ltar yongs su sngo bar byed do/ /de bzhin du sbyar te/ shes rab kyi pha rol tu phyin pa la spyod pa na yang yid la byed pa de dag dang / sems
203b1(khri brgyad): bskyed pa de dag dang / dge ba'i rtsa ba de dag bla na med pa yang dag par rdzogs pa'i byang chub tu yongs su sngo bar byed de/ bla na med pa yang dag par rdzogs pa'i byang chub ji lta ba de ltar yongs su sngo bar byed do/ /de nas bcom ldan 'das la tshe dang ldan pa rab 'byor gyis 'di skad ces gsol to/ /
203b2(khri brgyad): bcom ldan 'das bla na med pa yang dag par rdzogs pa'i byang chub ji lta bu lags/ bcom ldan 'das kyis bka' stsal pa/ rab 'byor chos thams cad kyi de bzhin nyid ji lta bu yin pa bla na med pa yang dag par rdzogs pa'i byang chub kyang de lta bu yin no/ /rab 'byor gyis gsol pa/ bcom
203b3(khri brgyad): ldan 'das chos thams cad kyi de bzhin nyid ji lta bu zhig bla na med pa yang dag par rdzogs pa'i byang chub lags/ bcom ldan 'das kyis bka' stsal pa/ rab 'byor gzugs kyi de bzhin nyid gang yin pa dang / mya ngan las 'das pa'i bar gyi de bzhin nyid gang yin pa de bla na med pa yang dag par
203b4(khri brgyad): rdzogs pa'i byang chub yin te/ de la de ni 'phel ba yang med yongs su 'grib pa yang med do/ /rab 'byor byang chub sems dpa' sems dpa' chen po shes rab kyi pha rol tu phyin pa dang ma bral ba ni/ de la yang dang yang du lan mang du gnas kyang chos gang yang 'phel ba'am yongs su 'grib par yang
203b5(khri brgyad): dag par rjes su mi mthong ngo / /rab 'byor de ltar na brjod du med pa'i don la ni 'phel ba yang med yongs su 'grib pa yang med la/ rab 'byor de bzhin du sbyin pa'i pha rol tu phyin pa la yang 'phel ba yang med yongs su 'grib pa yang med do/ /shes rab kyi pha rol tu phyin pa'i bar la yang 'phel ba yang med yongs su 'grib
203b6(khri brgyad): pa yang med do/ /de bzhin du sbyar te so so yang dag par rig pa rnams kyi bar la yang 'phel ba yang med/ yongs su 'grib pa yang med de/ rab 'byor byang chub sems dpa' sems dpa' chen pos de ltar 'phel ba dang yongs su 'grib pa med pa'i tshul gyis shes rab kyi pha rol tu phyin pa la spyad par
203b7(khri brgyad): bya'o/ /rab 'byor gyis gsol pa/ bcom ldan 'das ci byang chub sems dpa' sems dpa' chen po sems bskyed pa dang pos bla na med pa yang dag par rdzogs pa'i byang chub mngon par rdzogs par 'tshang rgya lags sam/ 'on te sems bskyed pa slad mas byang chub sems dpa' sems dpa' chen po
204a1(khri brgyad): bla na med pa yang dag par rdzogs pa'i byang chub mngon par rdzogs par 'tshang rgya lags so/ bcom ldan 'das gal te sems bskyed pa dang pos byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya
204a2(khri brgyad): zhes bgyir ni sems bskyed pa dang po de yang sems bskyed pa slad ma dang mi mjal la/ sems bskyed pa slad ma yang sems bskyed pa dang po dang mi mjal te/ bcom ldan 'das de ltar sems dang sems las byung ba'i chos rnams mi mjal lags na/ dge ba'i rtsa ba dag sogs
204a3(khri brgyad): par yang ji ltar 'gyur lags/ dge ba'i rtsa ba dag ma bsags par ni bla na med pa yang dag par rdzogs pa'i byang chub mngon par rdzogs par 'tshang rgya bar yang rngo mi thogs lags so/ /bcom ldan 'das kyis bka' stsal pa/ rab 'byor 'di la skyes bu mkhas pa la la dag ni dpes
204a4(khri brgyad): bshad pa'i don shes par 'gyur bas na de'i phyir 'di lta ste/ bshad pa 'di'i don shes par bya ba'i phyir khyod la dpe bstan par bya'o/ /rab 'byor 'di ji snyam du sems/ 'bru mar gyi mar me 'bar bas snying po sreg pa na/ me lce dang po dang phrad pas snying po de tshig gam 'on te me lce
204a5(khri brgyad): phyi ma dang phrad pas snying po de tshig snyam 'am/ rab 'byor gyis gsol pa/ bcom ldan 'das me lce dang po dang mjal bas kyang snying po de tshig pa ma lags la/ bcom ldan 'das me lce dang po la ma brten par yang snying po de tshig par mi 'gyur lags so/ /bcom ldan 'das me lce
204a6(khri brgyad): slad ma dang mjal bas kyang snying po de tshig pa ma lags la/ bcom ldan 'das me lce slad ma dang mjal ba la ma brten par yang snying po de tshig par mi 'gyur lags so/ /bcom ldan 'das kyis bka' stsal pa/ rab 'byor 'di ji snyam du sems/ snying po de tshig gam ma tshig
204a7(khri brgyad): snyam/ rab 'byor gyis gsol pa/ bcom ldan 'das tshig lags so/ /bde bar gshegs pa tshig lags so/ /bcom ldan 'das kyis bka' stsal pa/ rab 'byor de bzhin du sems bskyed pa dang pos kyang byang chub sems dpa' sems dpa' chen po bla na med pa yang dag par
204b1(khri brgyad): rdzogs pa'i byang chub mngon par rdzogs par 'tshang mi rgya la/ sems bskyed pa dang po la ma brten par yang byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang mi rgya zhing / sems bskyed pa phyi mas kyang byang chub sems
204b2(khri brgyad): dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang mi rgya la sems bskyed pa phyi ma la ma brten par yang byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang mi rgya mod kyi/ 'on kyang byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang mi rgya ba yang ma yin te/
204b3(khri brgyad): rab 'byor byang chub sems dpa' sems dpa' chen po shes rab kyi pha rol tu phyin pa 'di la spyod cing / sems dang po bskyed pa
204b4(khri brgyad): nas nye bar bzung ste/ sa bcu pa'i bar du yongs su rdzogs par byas nas/ bla na med pa yang dag par rdzogs pa'i byang chub mngon par rdzogs par 'tshang rgya'o/ /rab 'byor gyis gsol pa/ bcom ldan 'das byang chub sems dpa' sems dpa' chen pos sa bcu po gang dag yongs
204b5(khri brgyad): su rdzogs par bgyis nas/ bla na med pa yang dag par rdzogs pa'i byang chub mngon par rdzogs par 'tshang rgya lags/ bcom ldan 'das kyis bka' stsal pa/ rab 'byor byang chub sems dpa' sems dpa' chen pos dkar po rnam par mthong ba'i sa yongs su rdzogs par byas nas/
204b6(khri brgyad): bla na med pa yang dag par rdzogs pa'i byang chub mngon par rdzogs par 'tshang rgya'o/ /byang chub sems dpa' sems dpa' chen pos rigs kyi sa dang / brgyad pa'i sa dang / mthong ba'i sa dang / bsrabs pa'i sa dang / 'dod chags dang bral ba'i sa dang / byas pa rtogs pa can gyi sa
204b7(khri brgyad): yongs su rdzogs par byas nas/ bla na med pa yang dag par rdzogs pa'i byang chub mngon par rdzogs par 'tshang rgya'o/ /byang chub sems dpa' sems dpa' chen pos rang sangs rgyas kyis yongs su rdzogs par byas nas/ bla na med pa yang dag par rdzogs pa'i byang chub mngon par rdzogs
205a1(khri brgyad): par 'tshang rgya'o/ /byang chub sems dpa' sems dpa' chen pos byang chub sems dpa'i sa yongs su rdzogs par byas nas/ bla na med pa yang dag par rdzogs pa'i byang chub mngon par rdzogs par 'tshang rgya'o/ /byang chub sems dpa' sems dpa' chen pos sangs
205a2(khri brgyad): rgyas kyi sa yongs su rdzogs par byas nas/ bla na med pa yang dag par rdzogs pa'i byang chub mngon par rdzogs par 'tshang rgya ste/ de la byang chub sems dpa' sems dpa' chen po sa bcu po dag la slob pa na/ sems bskyed pa dang pos kyang bla na med pa yang dag par rdzogs pa'i byang
205a3(khri brgyad): chub mngon par rdzogs par 'tshang mi rgya la/ sems bskyed pa dang po la ma brten par yang bla na med pa yang dag par rdzogs pa'i byang chub mngon par rdzogs par 'tshang mi rgya zhing / sems bskyed pa phyi mas kyang ma yin la/ sems bskyed pa phyi ma la ma brten par yang bla na med
205a4(khri brgyad): pa yang dag par rdzogs pa'i byang chub mngon par rdzogs par 'tshang mi rgya mod kyi/ byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang yang rgya'o/ /rab 'byor gyis gsol pa/ bcom ldan 'das
205a5(khri brgyad): sems bskyed pa dang pos kyang ma lags la/ sems bskyed pa dang po la ma brten par yang byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang mi rgya ba dang / bcom ldan 'das de ltar sems bskyed pa slad mas kyang
205a6(khri brgyad): ma lags la/ sems bskyed pa slad ma la ma brten par yang byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang mi rgya yang / byang chub sems dpa' sems dpa' chen po bla na med pa yang dag par rdzogs pa'i byang
205a7(khri brgyad): chub mngon par rdzogs par 'tshang rgya ba yang mchis pa'i rten cing 'brel par 'byung ba de ni zab lags so/ /bcom ldan 'das kyis bka' stsal pa/ rab 'byor 'di ji snyam du sems/ sems gang 'gags pa/ de phyir skye bar 'gyur snyam 'am/ rab 'byor gyis gsol pa/
205b1(khri brgyad): bcom ldan 'das de ni ma lags so/ /bka' stsal pa/ rab 'byor 'di ji snyam du sems/ sems gang skyes pa de 'gag pa'i chos can yin snyam 'am/ gsol pa/ bcom ldan 'das 'gag pa'i chos can lags so/ /bde bar gshegs pa 'gag pa'i chos can lags so/ /
205b2(khri brgyad): bka' stsal pa/ rab 'byor 'di ji snyam du sems/ gang 'gag pa'i chos can de 'gag par 'gyur snyam 'am/ gsol pa/ bcom ldan 'das de ni ma lags so/ /bka' stsal pa/ rab 'byor 'di ji snyam du sems/ de bzhin nyid ji lta ba de ltar gnas par 'gyur snyam
205b3(khri brgyad): 'am/ gsol pa/ bcom ldan 'das de bzhin nyid ji lta ba de ltar gnas par 'gyur lags so/ /bka' stsal pa/ rab 'byor gal te de bzhin nyid ji lta ba de ltar gnas par 'gyur na/ de ther zug tu gnas par mi 'gyur ram/ gsol pa/ bcom ldan 'das de ni
205b4(khri brgyad): ma lags so/ /bka' stsal pa/ rab 'byor 'di ji snyam du sems/ de bzhin nyid zab snyam 'am/ gsol pa/ bcom ldan 'das zab lags so/ /bka' stsal pa/ rab 'byor 'di ji snyam du sems/ sems de de bzhin nyid yin snyam 'am/ gsol pa/ bcom ldan 'das de ni
205b5(khri brgyad): ma lags so/ /bka' stsal pa/ rab 'byor 'di ji snyam du sems/ de bzhin nyid las sems de gzhan zhig yin snyam 'am/ gsol pa/ bcom ldan 'das de ni ma lags so/ /bka' stsal pa/ rab 'byor 'di ji snyam du sems/ de bzhin nyid la sems yod snyam
205b6(khri brgyad): 'am/ gsol pa/ bcom ldan 'das de ni ma lags so/ /bka' stsal pa/ rab 'byor 'di ji snyam du sems/ sems la de bzhin nyid yod snyam 'am/ gsol pa/ bcom ldan 'das de ni ma lags so/ /bka' stsal pa/ rab 'byor 'di ji snyam du sems/ de bzhin nyid
205b7(khri brgyad): kyis de bzhin nyid yang dag par rjes su mthong snyam 'am/ gsol pa/ bcom ldan 'das de ni ma lags so/ /bka' stsal pa/ rab 'byor 'di ji snyam du sems/ gang de ltar spyod pa de shes rab kyi pha rol tu phyin pa zab mo la spyod pa yin snyam 'am/ gsol pa/ bcom ldan
206a1(khri brgyad): 'das gang de ltar spyod pa de ni shes rab kyi pha rol tu phyin pa zab mo la spyod pa lags so/ /bka' stsal pa/ rab 'byor 'di ji snyam du sems/ gang de ltar spyod pa de ci zhig la spyod snyam/ gsol ba/ bcom ldan 'das gang de ltar spyod pa de ni ci la yang mi
206a2(khri brgyad): spyod lags so/ /de ci'i slad du zhe na/ bcom ldan 'das 'di ltar de bzhin nyid la gnas pa'i byang chub sems dpa' sems dpa' chen po shes rab kyi pha rol tu phyin pa la spyod pa la ni rgyu ba de dag mi 'byung zhing kun tu mi spyod pa'i slad du'o/ /de ci'i slad du zhe na/ bcom ldan 'das de
206a3(khri brgyad): bzhin nyid ni gang la yang kun tu spyod pa ma mchis la/ de la yang su yang kun tu spyod pa ma mchis pa'i slad du'o/ /de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor byang chub sems dpa' sems dpa' chen po
206a4(khri brgyad): gang shes rab kyi pha rol tu phyin pa 'di la spyod pa de gang zhig la spyod pa yin/ gsol pa/ bcom ldan 'das de ni gang la gnyis kun tu 'byung ba ma mchis pa'i don dam pa la spyod pa lags so/ /bka' stsal pa/ rab 'byor 'di ji snyam du sems/ gang don dam pa la spyod pa de
206a5(khri brgyad): kun tu 'byung ba la spyod pa dang / mtshan ma la spyod pa yin snyam 'am/ gsol pa/ bcom ldan 'das de ni ma lags so/ /bka' stsal pa/ rab 'byor 'di ji snyam du sems/ de mtshan mar 'du shes pa rnam par bshig pa yin snyam 'am/ gsol pa/ bcom ldan 'das
206a6(khri brgyad): de ni ma lags so/ /bcom ldan 'das kyis bka' stsal pa/ rab 'byor 'o na byang chub sems dpa' sems dpa' chen po mtshan ma'i 'du shes de ji ltar rnam par bshig/ /de skad ces bka' stsal pa dang / bcom ldan 'das la tshe dang ldan pa rab 'byor gyis 'di skad ces gsol
206a7(khri brgyad): to/ /bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pa ni 'di snyam du mtshan ma ni bsgom par bgyi zhe'am/ mtshan ma ma mchis pa ni rnam par gzhig par bgyi'o zhes bgyi bar sbyor bar mi bgyid lags so/ /bcom ldan 'das byang
206b1(khri brgyad): chub sems dpa' sems dpa' chen po shes rab kyi pha rol tu phyin pa 'di la spyod pa ni/ de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa
206b2(khri brgyad): brgyad yongs su ma rdzogs par bla na med pa yang dag par rdzogs pa'i byang chub mngon par rdzogs par 'tshang mi rgya ste/ bcom ldan 'das de ni byang chub sems dpa' sems dpa' chen po thabs la mkhas pa lags te/ thabs la mkhas pa des chos gang yang sgom par yang mi
206b3(khri brgyad): bgyid/ rnam par 'jig par yang mi bgyid lags so/ /de ci'i slad du zhe na/ bcom ldan 'das 'di ltar byang chub sems dpa' sems dpa' chen pos chos thams cad kyi rang gi mtshan nyid stong pa nyid du rtogs pa'i slad du ste/ rang gi mtshan nyid stong pa nyid de la gnas nas/ sems
206b4(khri brgyad): can rnams kyi ched du ting nge 'dzin gang dag gis sems can rnams yongs su smin par bgyid pa'i ting nge 'dzin gsum la snyoms par 'jug lags na/ bcom ldan 'das ji ltar byang chub sems dpa' sems dpa' chen po sems can rnams kyi ched du ting nge 'dzin gsum la
206b5(khri brgyad): snyoms par 'jug pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po ting nge 'dzin gsum la gnas shing sems can smon lam la spyod pa dag ni/ smon pa med pa la sbyor bar byed do/ /sems can rnam par
206b6(khri brgyad): rtog pa la spyod pa dag ni byang chub sems dpas stong pa nyid la 'god par byed do/ /sems can mtshan ma la spyod pa dag ni mtshan ma med pa la 'god par byed de/ rab 'byor byang chub sems dpa' sems dpa' chen po shes rab kyi pha rol tu phyin pa la spyod pa ni 'di ltar/ ting nge 'dzin
206b7(khri brgyad): gsum po dag gis sems can rnams yongs su smin par byed do/ /shes rab kyi pha rol tu phyin pa khri brgyad stong pa las thabs la mkhas pa bstan pa'i le'u zhes bya ste lnga bcu rtsa gcig pa'o// //de nas tshe dang ldan pa shA ri'i bus tshe dang ldan pa rab 'byor la 'di
207a1(khri brgyad): skad ces smras so/ /tshe dang ldan pa rab 'byor byang chub sems dpa' sems dpa' chen po gang zhig rmi lam na stong pa nyid dang / mtshan ma med pa dang / smon pa med pa'i ting nge 'dzin gsum la snyoms par zhugs na/ de shes rab kyi pha rol tu phyin pas rnam par
207a2(khri brgyad): 'phel lam/ de skad ces smras pa dang / tshe dang ldan pa rab 'byor gyis tshe dang ldan pa shA ri'i bu la 'di skad ces smras so/ /tshe dang ldan pa shA ri'i bu gal te nyin par bsgoms pas rnam par 'phel na/ de bzhin du rmi lam na yang rnam par 'phel lo/ /de ci'i phyir zhe na/ tshe dang ldan pa
207a3(khri brgyad): shA ri'i bu rmi lam dang / nyin par ni rnam par rtog pa med pa'i phyir ro/ /tshe dang ldan pa shA ri'i bu gal te byang chub sems dpa' sems dpa' chen po gang nyin par shes rab kyi pha rol tu phyin pa la sgom zhing spyod pa de la shes rab kyi pha rol tu phyin pa sgom pa yod na ni/ de'i phyir byang chub
207a4(khri brgyad): sems dpa' sems dpa' chen po'i rmi lam na yang shes rab kyi pha rol tu phyin pa sgom pa yod par 'gyur ro/ /de skad ces smras pa dang / tshe dang ldan pa shA ri'i bus/ tshe dang ldan pa rab 'byor la 'di skad ces smras so/ /tshe dang ldan pa rab 'byor byang chub sems dpa' sems dpa'
207a5(khri brgyad): chen pos rmi lam du las shig byas na/ las de la sogs pa'am/ 'bri bar 'gyur ba yod dam/ rab 'byor gyis smras pa/ tshe dang ldan pa shA ri'i bu gal te/ bcom ldan 'das kyis chos thams cad rmi lam lta bur gsungs na ni/ de la sogs pa'am 'bri bar 'gyur ba med do/ /
207a6(khri brgyad): de ci'i phyir zhe na/ rmi lam la chos gang yang sogs pa'am 'bri ba dmigs su med pa'i phyir ro/ /shA ri'i bus smras pa/ tshe dang ldan pa rab 'byor gal te sad nas rnam par rtog na ni las de la sogs pa'am 'bri ba yang yod do/ /de nas tshe dang ldan pa rab 'byor gyis tshe dang ldan pa shA
207a7(khri brgyad): ri'i bu la 'di skad ces smras so/ /tshe dang ldan pa shA ri'i bu gang gis nyin par srog bcad pa dang / gang gis rmi lam na srog bcad pa de sad nas/ bdag gis de bsad do/ /bdag gis de legs par bsad do snyam du rnam par rtog na/ tshe dang ldan pa shA ri'i bu las de la khyod
207b1(khri brgyad): ji skad smra/ shA ri'i bus smras pa/ tshe dang ldan pa rab 'byor dmigs pa med par las mi 'byung / dmigs pa med par sems pa mi 'byung ste/ dmigs pa dang bcas pa nyid las las 'byung zhing / dmigs pa dang bcas pa nyid las sems pa 'byung ngo / /rab 'byor gyis smras pa/
207b2(khri brgyad): tshe dang ldan pa shA ri'i bu de de bzhin no/ /de de bzhin te/ dmigs pa med par las mi 'byung zhing / dmigs pa med par sems pa mi 'byung ste/ tshe dang ldan pa shA ri'i bu dmigs pa dang bcas pa nyid las las 'byung gi dmigs pa med par ni ma yin no/ /dmigs pa dang bcas
207b3(khri brgyad): pa nyid las sems pa 'byung gi/ dmigs pa med par ni ma yin te/ mthong ba dang / thos pa dang / bye brag phyed pa dang / rnam par rig pa'i chos rnams la blo 'jug gi/ ma mthong ba dang / ma thos pa dang / bye brag ma phyed pa dang / rnam par ma rig pa'i chos rnams la
207b4(khri brgyad): ni blo mi 'jug go/ /de la blo la la ni kun nas nyon mongs pa yongs su 'dzin to/ /blo la la ni rnam par byang ba yongs su 'dzin to/ /tshe dang ldan pa shA ri'i bu de lta bas na dmigs pa dang bcas pa nyid las las 'byung gi/ dmigs pa med par ni ma yin no/ /dmigs pa dang bcas pa
207b5(khri brgyad): nyid las sems pa 'byung gi/ dmigs pa med par ni ma yin no/ /shA ri'i bus smras pa/ tshe dang ldan pa rab 'byor las thams cad dang / sems pa thams cad ni dben pa'o zhes bcom ldan 'das kyis gsungs na de ji ltar na dmigs pa dang bcas pa nyid las las 'byung
207b6(khri brgyad): gi/ gang dmigs pa med par ni ma yin zhing / dmigs pa dang bcas pa nyid las sems pa 'byung gi/ dmigs pa med par ni ma yin/ rab 'byor gyis smras pa/ tshe dang ldan pa shA ri'i bu byis pa so so'i skye bo so so rnams ni mtshan mar byas nas/ las rnams mngon par 'du
207b7(khri brgyad): byed de/ dmigs pa dang bcas pa nyid las las 'byung gi/ dmigs pa med par ni ma yin no/ /dmigs pa dang bcas pa nyid las sems pa 'byung gi/ dmigs pa med par ni ma yin no/ /de skad ces smras pa dang / tshe dang ldan pa shA ri'i bus tshe dang ldan pa rab 'byor la 'di skad
208a1(khri brgyad): ces smras so/ /tshe dang ldan pa rab 'byor gal te/ byang chub sems dpa' sems dpa' chen po rmi lam na sbyin pa sbyin/ tshul khrims srung / bzod pa sgom/ brtson 'grus rtsom/ bsam gtan la snyoms par 'jug /shes rab sgom zhing dge ba'i rtsa ba de yang bla
208a2(khri brgyad): na med pa yang dag par rdzogs pa'i byang chub tu yongs su bsngos na/ bla na med pa yang dag par rdzogs pa'i byang chub tu yongs su bsngo bar 'gyur ram/ rab 'byor gyis smras pa/ tshe dang ldan pa shA ri'i bu byang chub sems dpa' sems dpa' chen po byams pa ni skye ba gcig gis thogs
208a3(khri brgyad): shing / bcom ldan 'das kyis phyir mi ldog par lung bstan pa ste/ 'di mngon sum du gyur gyis 'di la dris shig dang / des lan ldon par 'gyur ro/ /de nas tshe dang ldan pa shA ri'i bus byang chub sems dpa' sems dpa' chen po byams pa la 'di skad ces smras so/ /rigs kyi bu
208a4(khri brgyad): gnas brtan rab 'byor 'di 'di skad du byang chub sems dpa' sems dpa' chen po byams pa ni skye ba gcig gis thogs shing / bcom ldan 'das kyis phyir mi ldog par lung bstan pa ste/ 'di mngon sum du gyur gyis 'di la dris shig dang / des lan ldon par 'gyur ro zhes zer
208a5(khri brgyad): ro/ /de skad ces smras pa dang / byang chub sems dpa' sems dpa' chen po byams pas tshe dang ldan pa shA ri'i bu la 'di skad ces smras so/ /btsun pa shA ri'i bu 'di ji snyam du sems/ gang 'di byang chub sems dpa' sems dpa' chen po byams pa zhes bya ba'i ming gis lan ldon
208a6(khri brgyad): par 'gyur snyam 'am/ 'on te gzugs kyis lan ldon par 'gyur snyam 'am/ tshor ba dang / 'du shes dang / 'du byed rnams dang / rnam par shes pas lan ldon par 'gyur snyam 'am/ 'on te gzugs kyi stong pa nyid kyis lan ldon par 'gyur snyam 'am/ tshor ba dang / 'du
208a7(khri brgyad): shes dang / 'du byed rnams dang / rnam par shes pa'i stong pa nyid kyis lan ldon par 'gyur snyam 'am/ gzugs kyi stong pa nyid gang yin pa des ni lan ldon par mi nus la/ tshor ba dang / 'du shes dang / 'du byed rnams dang / rnam par shes pa'i stong pa nyid gang yin pa des
208b1(khri brgyad): kyang lan ldon par mi nus te/ kho bos ni gang lan ldon par byed pa dang / gang lan glan par bya ba dang / gang la lan glan par bya ba'i chos de dag yang dag par rjes su mi mthong ngo / /kho bos ni gang bla na med pa yang dag par rdzogs pa'i byang chub tu lung bstan pa dang / gang gis lung bstan pa dang /
208b2(khri brgyad): gang du lung bstan pa'i chos de dag kyang yang dag par rjes su mi mthong ste/ chos de dag thams cad ni gnyis su med de gnyis su byar med pas na/ kho bos chos de dag ni yang dag par rjes su ma mthong ngo / /de nas tshe dang ldan pa shA ri'i bus byang chub sems dpa' sems dpa' chen po byams
208b3(khri brgyad): pa la 'di skad ces smras so/ /rigs kyi bu chos de dag ji skad bshad pa de bzhin du khyod kyis chos de dag mngon sum du byas sam/ byams pas smras pa/ btsun pa shA ri'i bu chos de dag ji ltar kho bos smras pa/ de ltar chos de dag kho bos mngon sum du byed pa med do/ /de nas
208b4(khri brgyad): tshe dang ldan pa shA ri'i bu 'di snyam du sems te/ kye ma byang chub sems dpa' sems dpa' chen po byams pa 'di ni shes rab zab pa ste/ ji ltar sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi
208b5(khri brgyad): pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la spyad spyad pa/ dmigs pa med par spyad pa'i bstan pa ni de yin no snyam mo/ /de nas bcom ldan 'das kyis tshe dang ldan pa shA ri'i bu la bka' stsal pa/ shA ri'i bu 'di ji snyam du
208b6(khri brgyad): sems/ chos gang gis khyod dgra bcom par brjod pa'i chos de khyod kyis yang dag par rjes su mthong ngam/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/ shA ri'i bu de bzhin du byang chub sems dpa' sems dpa' chen po shes
208b7(khri brgyad): rab kyi pha rol tu phyin pa la spyod pa yang 'di snyam du/ chos 'di ni bla na med pa yang dag par rdzogs pa'i byang chub tu lung bstan pa'o/ /chos 'di ni lung bstan par bya ba'o/ /chos 'di ni lung bstan par 'gyur ba'o snyam du mi sems te/ de ltar spyod pa'i byang chub sems dpa' sems
209a1(khri brgyad): dpa' chen po ni shes rab kyi pha rol tu phyin pa la spyod pa yin no/ /de ni bdag bla na med pa yang dag par rdzogs pa'i byang chub mngon par rdzogs par 'tshang mi rgya bar mi 'gyur grang snyam du the tshom za bar mi 'gyur te/ bla na med pa yang dag par rdzogs pa'i byang chub mngon par
209a2(khri brgyad): rdzogs par 'tshang rgya'o/ /shA ri'i bu byang chub sems dpa' sems dpa' chen po gang de ltar spyod pa de ni shes rab kyi pha rol tu phyin pa la spyod pa yin no/ /shA ri'i bu de ltar spyod pa'i byang chub sems dpa' sems dpa' chen po ni bdag bla na med pa yang dag par rdzogs pa'i byang chub mngon
209a3(khri brgyad): par rdzogs par 'tshang mi rgya bar mi 'gyur ro zhes mi skrag mi dngang zhing dngang bar mi 'gyur te/ bla na med pa yang dag par rdzogs pa'i byang chub mngon par rdzogs par 'tshang rgya'o/ /de nas bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das byang chub
209a4(khri brgyad): sems dpa' sems dpa' chen po ji ltar pha rol tu phyin pa drug yongs su rdzogs par bgyid cing / rnam pa thams cad mkhyen pa nyid dang yang nye bar gyur pa lags/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor 'di
209a5(khri brgyad): la byang chub sems dpa' sems dpa' chen po sbyin pa'i pha rol tu phyin pa la spyod pas/ sems can bkres pa rnams mthong ngam/ sems can skom pa rnams dang / gos ngan pa rnams dang / bgo ba ngan pa rnams dang / mal cha ngan cing mal chas phongs pa dag mthong na/ 'di snyam du ci nas kyang
209a6(khri brgyad): bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na sems can rnams la skyon 'di lta bu dag thams cad kyi thams cad du med cing mi 'byung ba dang sangs rgyas kyi zhing de'i sems can rnams rgyal chen bzhi'i ris dang / sum cu rtsa
209a7(khri brgyad): gsum pa dang / 'thab bral dang / dga' ldan dang / 'phrul dga' dang / gzhan 'phrul dbang byed kyi lha rnams kyi longs spyod pa dang / yongs su spyod pa dang / ji lta de lta bu'i longs spyod pa dang / yongs su spyod pa dag dang ldan par 'gyur ba de ltar/ sbyin pa'i pha rol tu phyin pa la
209b1(khri brgyad): spyad par bya'o snyam du nye bar brtag par bya ste/ rab 'byor byang chub sems dpa' sems dpa' chen po de ltar sbyin pa'i pha rol tu phyin pa la spyod pa ni/ sbyin pa'i pha rol tu phyin pa yongs su rdzogs par byed pa yin no/ /rab 'byor gzhan yang byang chub sems dpa' sems dpa' chen po tshul
209b2(khri brgyad): khrims kyi pha rol tu phyin pa la spyod pas/ sems can srog gcod pa rnams mthong zhing / log par lta ba'i bar gyi sems can dag mthong ngam/ sems can tshe thung ba rnams dang / mdog ngan pa rnams dang / dbang thang chung ba rnams dang / gnod pa mang ba rnams dang / gzi
209b3(khri brgyad): brjid chung ba rnams dang / longs spyod chung ba rnams dang / rigs ngan pa rnams dang / yan lag ma tshang ba dag mthong na/ 'di snyam du ci nas kyang bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na sems can
209b4(khri brgyad): rnams la skyon de lta bu dag thams cad kyi thams cad du med cing mi 'byung bar gyur cig / ces nye bar brtag par bya ste/ rab 'byor de ltar spyod pa'i byang chub sems dpa' sems dpa' chen po ni tshul khrims kyi pha rol tu phyin pa yongs su rdzogs par byed pa yin no/ /rab 'byor gzhan yang
209b5(khri brgyad): byang chub sems dpa' sems dpa' chen po bzod pa'i pha rol tu phyin pa la spyod pas/ sems can gcig la gcig gnod par sems shing / shing dang / bong ba dang / mtshon chas 'debs pa dang / srog gi bar chad byed pa dag mthong na/ 'di snyam du ci nas kyang bdag bla na med
209b6(khri brgyad): pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/ sems can rnams la skyon 'di lta bu dag thams cad kyi thams cad du med cing mi 'byung ba dang / sems can thams cad kyang pha ma lta bu'i sems dang / spun dang / sring mo
209b7(khri brgyad): lta bu'i sems su 'gyur ba dang / byams pa'i sems dang / phan pa'i sems su 'gyur ba de ltar byang chub la spyod par bya'o snyam du nye bar brtag par bya ste/ rab 'byor de ltar spyod pa'i byang chub sems dpa' sems dpa' chen po ni bzod pa'i pha rol tu phyin pa yongs su rdzogs par
210a1(khri brgyad): byed cing / bla na med pa yang dag par rdzogs pa'i byang chub dang nye bar gyur pa yin no/ /rab 'byor gzhan yang byang chub sems dpa' sems dpa' chen po brtson 'grus kyi pha rol tu phyin pa la spyod pas/ sems can brtson 'grus zhan pa rnams dang / le lo can dag
210a2(khri brgyad): mthong ngam/ theg pa gsum la dga' ba med pa rnams dang / theg pa gsum la rgyab kyis phyogs pa rnams dang / nyan thos kyi theg pa'am/ rang sangs rgyas kyi theg pa'am/ sangs rgyas kyi theg pa la 'jug pa dang ring du gyur pa dag mthong na/ 'di snyam du ci nas kyang bdag bla na
210a3(khri brgyad): med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/ sems can rnams la skyon 'di lta bu dag thams cad kyi thams cad du med cing mi 'byung ba dang / sems can thams cad kyang brtson 'grus brtan pa rtsom zhing / theg pa gsum
210a4(khri brgyad): po nyan thos kyi theg pa'am/ rang sangs rgyas kyi theg pa'am/ theg pa chen po gang yang rung bas yongs su mya ngan las 'da' bar 'gyur ba de ltar brtson 'grus kyi pha rol tu phyin pa la spyod par bya'o snyam du nye bar brtag par bya ste/ rab 'byor de ltar spyod pa'i byang chub sems dpa'
210a5(khri brgyad): sems dpa' chen po ni brtson 'grus kyi pha rol tu phyin pa yongs su rdzogs par byed cing / bla na med pa yang dag par rdzogs pa'i byang chub dang nye bar gyur pa yin no/ /rab 'byor gzhan yang byang chub sems dpa' sems dpa' chen po bsam gtan gyi pha rol tu phyin pa la spyod pas/
210a6(khri brgyad): sems can sgrib pa lnga po 'dod pa la 'dun pa dang / gnod sems dang / rmugs pa dang / gnyid dang / rgod pa dang / 'gyod pa dang / the tshom gyis bsgribs pa dag mthong ngam/ sgrib pa lnga po de dag la zhugs pa dag mthong ngam/ bsam gtan dang po dang bral ba dang / /bsam
210a7(khri brgyad): gtan bzhi ba'i bar dag dang bral ba dag mthong ngam/ byams pa dang / snying rje dang / dga' ba dang / btang snyoms dang / nam mkha' mtha' yas skye mched kyi snyoms par 'jug pa dang / rnam shes mtha' yas skye mched kyi snyoms par 'jug pa dang / ci yang med pa'i skye mched kyi
210b1(khri brgyad): snyoms par 'jug pa dang / 'du shes med 'du shes med min skye mched kyi snyoms par 'jug pa dang bral ba dag mthong na/ 'di snyam du ci nas kyang / bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/ sems
210b2(khri brgyad): can rnams la skyon 'di lta bu dag thams cad kyi thams cad du med cing mi 'byung ba de ltar bsam gtan gyi pha rol tu phyin pa la spyad par bya zhing / sangs rgyas kyi zhing yongs su dag par bya/ sems can rnams yongs su smin par bya'o snyam du nye bar brtag par bya ste/ rab 'byor
210b3(khri brgyad): de ltar spyod pa'i byang chub sems dpa' sems dpa' chen po ni bsam gtan gyi pha rol tu phyin pa yongs su rdzogs par byed cing / bla na med pa yang dag par rdzogs pa'i byang chub dang nye bar gyur pa yin no/ /rab 'byor gzhan yang byang chub sems dpa' sems dpa' chen po
210b4(khri brgyad): shes rab kyi pha rol tu phyin pa la spyod pas/ sems can 'chal pa'i shes rab can rnams mthong ngam/ 'jig rten dang 'jig rten las 'das pa'i yang dag pa'i lta ba dang bral ba dag dang / bya ba ma yin par smra ba rnams dang / yod par smra ba rnams dang / med par smra ba
210b5(khri brgyad): rnams dang / rtag par smra ba rnams dang / chad par smra ba'i sems can rnams mthong na/ 'di snyam du ci nas kyang bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na ci nas kyang / sems can rnams la skyon 'di lta
210b6(khri brgyad): bu dag thams cad kyi thams cad du med cing mi 'byung ba dang / ji ltar spyad pas sangs rgyas kyi zhing yongs su sbyang bar bya ba dang / sems can rnams kyang yongs su smin par bya ba de ltar pha rol tu phyin pa drug po dag la spyad par bya'o snyam du nye bar brtag par bya ste/ rab 'byor de ltar spyod
210b7(khri brgyad): pa'i byang chub sems dpa' sems dpa' chen po ni shes rab kyi pha rol tu phyin pa yongs su rdzogs par byed cing / rnam pa thams cad mkhyen pa nyid dang yang nye bar gyur pa yin no// //shes rab kyi pha rol tu phyin pa khri brgyad stong pa/ bam po sum cu rtsa dgu pa/
211a1(khri brgyad): rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/ sems can phung po gsum po yang dag pa nyid du nges pa dang / log pa nyid du nges pa dang / ma nges pa la zhugs pa dag mthong na/ 'di snyam du bdag bla na
211a2(khri brgyad): med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na ci nas kyang / tha na sems can log pa nyid du nges pa dang / ma nges pa dag gi sgra yang med cing mi 'byung bar 'gyur ba de lta de ltar bdag gis pha rol tu phyin pa drug la spyad
211a3(khri brgyad): par bya/ sangs rgyas kyi zhing yongs su dag par bya/ sems can rnams yongs su smin par bya'o snyam du nye bar brtag par bya ste/ rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug yongs su rdzogs par byed cing / rnam pa
211a4(khri brgyad): thams cad mkhyen pa nyid dang yang nye bar gyur pa yin no/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/ sems can dmyal ba pa rnams mthong ngam/ dud 'gro'i skye gnas su skyes pa rnams sam/ gshin rje'i
211a5(khri brgyad): 'jig rten pa rnams mthong na/ 'di snyam du bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/ ci nas kyang tha na ngan song gsum po dag gi sgra yang med cing mi 'byung bar 'gyur ba de lta de ltar pha rol tu phyin pa drug
211a6(khri brgyad): la spyod par bya/ sangs rgyas kyi zhing yongs su dag par bya/ sems can rnams yongs su smin par bya'o snyam du nye bar brtag par bya ste/ rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug yongs su rdzogs par byed cing /
211a7(khri brgyad): rnam pa thams cad mkhyen pa nyid dang yang nye bar gyur pa yin no/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/ sa chen po 'di la sdong dum dang / tsher ma dang / gcong rong dang / bya skyibs dang / g.yangs
211b1(khri brgyad): dang / stor khung nas 'bab pa dang / gcin rtug gi khung dag mthong na/ 'di snyam du bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/ ci nas kyang sems can rnams la skyon 'di lta bu dag med cing mi 'byung ba dang /
211b2(khri brgyad): bdag gi sangs rgyas kyi zhing de lag mthil ltar mnyam par 'gyur ba de lta de ltar/ bdag gis pha rol tu phyin pa drug la spyad par bya/ sangs rgyas kyi zhing yongs su dag par bya/ sems can rnams yongs su smin par bya'o snyam du nye bar brtag par bya ste/ rab 'byor de ltar spyod pa'i
211b3(khri brgyad): byang chub sems dpa' sems dpa' chen po ni pha rol tu phyin pa drug yongs su rdzogs par byed cing / rnam pa thams cad mkhyen pa nyid dang yang nye bar gyur pa yin no/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/ sa chen po
211b4(khri brgyad): 'di 'jim pa las grub cing / gser dngul dang bral bar mthong na 'di snyam du/ bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de'i sa chen po de ci nas kyang / gser gyi bye mas kun du khebs par 'gyur ba de lta de ltar
211b5(khri brgyad): pha rol tu phyin pa drug la spyad par bya/ sangs rgyas kyi zhing yongs su dag par bya/ sems can rnams yongs su smin par bya'o snyam du nye bar brtag par bya ste/ rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug yongs su rdzogs par
211b6(khri brgyad): byed cing / bla na med pa yang dag par rdzogs pa'i byang chub dang nye bar gyur pa yin no/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/ sems can yongs su 'dzin par gyur pa dag mthong na/ 'di snyam du bdag bla na med
211b7(khri brgyad): pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/ ci nas kyang sems can rnams yongs su 'dzin pa med cing mi 'byung ba de lta de ltar pha rol tu phyin pa drug la spyad par bya/ sangs rgyas kyi zhing yongs su dag par bya/ sems can
212a1(khri brgyad): rnams yongs su smin par bya'o snyam du nye bar brtag par bya ste/ rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug yongs su rdzogs par byed cing / rnam pa thams cad mkhyen pa nyid dang yang nye bar gyur pa yin no/ /rab
212a2(khri brgyad): 'byor gzhan yang byang chub sems dpa' sems dpa' chen po pha rol tu phyin pa drug la spyod pas/ rigs bzhi po rgyal rigs dang / bram ze'i rigs dang / rje'u'i rigs dang / dmangs rigs dag mthong na 'di snyam du bdag bla na med pa yang dag par rdzogs pa'i byang chub mngon
212a3(khri brgyad): par rdzogs par sangs rgyas pa'i sangs rgyas kyi zhing de na/ ci nas kyang tha na rigs bzhi po dag gi ming yang med cing mi grag pa de lta de ltar pha rol tu phyin pa drug la spyad par bya/ sangs rgyas kyi zhing yongs su dag par bya/ sems can rnams yongs su smin par bya'o snyam du nye
212a4(khri brgyad): bar brtag par bya ste/ rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug yongs su rdzogs par byed cing / rnam pa thams cad mkhyen pa nyid dang yang nye bar gyur pa yin no/ /rab 'byor gzhan yang byang chub sems dpa' sems
212a5(khri brgyad): dpa' chen po pha rol tu phyin pa drug la spyod pas/ sems can rab dang / 'bring dang / tha ma dag mthong ngam/ sems can rigs dma' ba rnams dang / rigs ngan pa rnams dang / rigs bzang po dag mthong na/ 'di snyam du bdag bla na med pa yang dag par rdzogs
212a6(khri brgyad): pa'i byang chub mngon par rdzogs par sangs rgyas pa'i sangs rgyas kyi zhing de na ci nas kyang / sems can rnams la skyon 'di lta bu dag med cing mi 'byung ba de lta de ltar pha rol tu phyin pa drug la spyad par bya/ sangs rgyas kyi zhing yongs su dag par bya/ sems can rnams
212a7(khri brgyad): yongs su smin par bya'o snyam du nye bar brtag par bya ste/ rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug yongs su rdzogs par byed cing / rnam pa thams cad mkhyen pa nyid dang yang nye bar gyur pa yin no/ /rab 'byor
212b1(khri brgyad): gzhan yang byang chub sems dpa' sems dpa' chen po pha rol tu phyin pa drug la spyod pas/ sems can kha dog tha dad pa dag mthong na/ 'di snyam du bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na ci nas kyang /
212b2(khri brgyad): sems can rnams la kha dog tha dad pa med cing mi 'byung ba dang / gzhan du na sems can thams cad gzugs bzang ba dang / mdzes pa dang / blta na sdug pa dang / kha dog bzang po rgyas pa mchog dang ldan par 'gyur pa de lta de ltar pha rol tu phyin pa drug la spyad par bya/
212b3(khri brgyad): sangs rgyas kyi zhing yongs su dag par bya/ sems can rnams yongs su smin par bya'o snyam du nye bar brtag par bya ste/ rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug yongs su rdzogs par byed cing / rnam pa thams cad
212b4(khri brgyad): mkhyen pa nyid dang yang nye bar gyur ba yin no/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/ bdag po mthong na 'di snyam du/ bdag bla na med pa yang dag par rdzogs pa'i byang chub mngon par rdzogs par sangs rgyas pa'i
212b5(khri brgyad): sangs rgyas kyi zhing de na ci nas kyang / chos kyi rgyal po de bzhin gshegs pa dgra bcom pa yang dag par rdzogs pa'i sangs rgyas ma gtogs par bdag por btags pa yang med cing mi 'byung ba de lta de ltar pha rol tu phyin pa drug la spyad par bya/ sangs rgyas kyi zhing yongs
212b6(khri brgyad): su dag par bya/ sems can rnams yongs su smin par bya'o snyam du nye bar brtag par bya ste/ rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug yongs su rdzogs par byed cing / rnam pa thams cad mkhyen pa nyid dang yang nye bar
212b7(khri brgyad): gyur pa yin no/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/ sems can rnams kyi 'gro ba tha dad pa dag mthong na/ 'di snyam du bdag bla na med pa yang dag par rdzogs pa'i byang chub mngon par rdzogs par sangs rgyas pa'i
213a1(khri brgyad): sangs rgyas kyi zhing de na/ ci nas kyang sems can dmyal ba dang / dud 'gro'i skye gnas dang / gshin rje'i 'jig rten dang / lha dang / mi rnams kyi 'gro ba tha dad pa dag med cing mi 'byung ba dang / gzhan du na sems can thams cad las gcig par 'gyur
213a2(khri brgyad): ba dang / dran pa nye bar gzhag pa bzhi dang / so so yang dag par rig pa bzhi'i bar dag dang mi 'bral bar 'gyur ba de lta de ltar pha rol tu phyin pa drug la spyad par bya/ sangs rgyas kyi zhing yongs su dag par bya/ sems can rnams yongs su smin par bya'o snyam du nye bar brtag
213a3(khri brgyad): par bya ste/ rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug yongs su rdzogs par byed cing / rnam pa thams cad mkhyen pa nyid dang yang nye bar gyur pa yin no/ /rab 'byor gzhan yang byang chub sems dpa' sems dpa' chen
213a4(khri brgyad): po pha rol tu phyin pa drug la spyod pas/ sems can rnams kyi skye gnas bzhi po sgo nga las skye ba dang / mngal nas skye ba dang / drod gsher las skye ba dang / rdzus te skye ba dag mthong na/ 'di snyam du bdag bla na med pa yang dag par rdzogs pa'i byang chub mngon par rdzogs
213a5(khri brgyad): par sangs rgyas pa'i sangs rgyas kyi zhing de na/ ci nas kyang sems can thams cad rdzus te skye bar 'gyur ba ma gtogs par skye gnas gsum po sgo nga las skye ba dang / mngal nas skye ba dang / drod gsher las skye ba dag 'byung bar mi 'gyur ba de lta de ltar pha rol tu phyin pa drug
213a6(khri brgyad): la spyad par bya/ sangs rgyas kyi zhing yongs su dag par bya/ sems can rnams yongs su smin par bya'o snyam du nye bar brtag par bya ste/ rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug yongs su rdzogs par byed cing / rnam
213a7(khri brgyad): pa thams cad mkhyen pa nyid dang yang nye bar gyur pa yin no/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/ sems can mngon par shes pa lnga dang bral ba dag mthong na/ 'di snyam du bdag bla na med pa yang dag
213b1(khri brgyad): par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/ ci nas kyang sems can thams cad mngon par shes pa lnga dang ldan par 'gyur ba de lta de ltar pha rol tu phyin pa drug la spyad par bya/ sangs rgyas kyi zhing yongs su dag par bya/ sems can
213b2(khri brgyad): rnams yongs su smin par bya'o snyam du nye bar brtag par bya ste/ rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug yongs su rdzogs par byed cing / rnam pa thams cad mkhyen pa nyid dang yang nye bar gyur pa yin no/ /rab 'byor gzhan yang
213b3(khri brgyad): byang chub sems dpa' sems dpa' chen po pha rol tu phyin pa drug la spyod pas/ sems can rnams kyi bshang gci dag mthong na/ 'di snyam du bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na ci nas kyang / sems
213b4(khri brgyad): can thams cad dga' ba'i zas dang ldan par 'gyur ba de lta de ltar pha rol tu phyin pa drug la spyad par bya/ sangs rgyas kyi zhing yongs su dag par bya/ sems can rnams yongs su smin par bya'o snyam du nye bar brtag par bya ste/ rab 'byor de ltar spyod pa'i byang chub sems
213b5(khri brgyad): dpa' sems dpa' chen po ni pha rol tu phyin pa drug yongs su rdzogs par byed cing / rnam pa thams cad mkhyen pa nyid dang yang nye bar gyur pa yin no/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/ sems can 'od dang mi
213b6(khri brgyad): ldan pa dag mthong na/ 'di snyam du bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/ ci nas kyang sems can thams cad rang las 'od byung bar 'gyur ba de lta de ltar pha rol tu phyin pa drug la spyad par bya/ sangs rgyas kyi zhing
213b7(khri brgyad): yongs su dag par bya/ sems can rnams yongs su smin par bya'o snyam du nye bar brtag par bya ste/ rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug yongs su rdzogs par byed cing / rnam pa thams cad mkhyen pa nyid dang yang nye bar
214a1(khri brgyad): gyur pa yin no/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/ sems can thams cad kyi zla ba dang / zla ba phyed dang / dus dang / lo khyud 'khor dag mthong na/ 'di snyam du bdag bla na med
214a2(khri brgyad): pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/ ci nas kyang sems can thams cad kyi zla ba dang / zla ba phyed dang / dus dang / lo khyud 'khor dag gi ming yang grag par mi 'gyur ba de lta de ltar pha rol tu phyin pa
214a3(khri brgyad): drug la spyad par bya/ sangs rgyas kyi zhing yongs su dag par bya/ sems can rnams yongs su smin par bya'o/ /snyam du nye bar brtag par bya ste/ rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug yongs su rdzogs par byed
214a4(khri brgyad): cing / rnam pa thams cad mkhyen pa nyid dang yang nye bar gyur pa yin no/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/ sems can tshe thung ba dag mthong na/ 'di snyam du bdag bla na med pa yang dag par rdzogs pa'i byang
214a5(khri brgyad): chub mngon par rdzogs par sangs rgyas pa'i sangs rgyas kyi zhing de na/ ci nas kyang sems can thams cad tshe dpag tu med par 'gyur ba de lta de ltar pha rol tu phyin pa drug la spyad par bya/ sangs rgyas kyi zhing yongs su dag par bya/ sems can rnams yongs su smin par bya'o snyam
214a6(khri brgyad): du nye bar brtag par bya ste/ rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug yongs su rdzogs par byed cing / rnam pa thams cad mkhyen pa nyid dang yang nye bar gyur pa yin no/ /rab 'byor gzhan yang byang chub sems dpa' sems dpa'
214a7(khri brgyad): chen po pha rol tu phyin pa drug la spyod pas/ sems can mtshan dang mi ldan pa dag mthong na/ 'di snyam du bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/ ci nas kyang sems can thams cad skyes bu chen po'i mtshan
214b1(khri brgyad): sum cu rtsa gnyis dang ldan par 'gyur ba de lta de ltar pha rol tu phyin pa drug la spyad par bya/ sangs rgyas kyi zhing yongs su dag par bya/ sems can rnams yongs su smin par bya'o snyam du nye bar brtag par bya ste/ rab 'byor de ltar spyod pa'i byang chub sems dpa' sems dpa' chen po
214b2(khri brgyad): ni pha rol tu phyin pa drug yongs su rdzogs par byed cing / rnam pa thams cad mkhyen pa nyid dang yang nye bar gyur pa yin no/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/ sems can dge ba'i rtsa ba dang mi ldan pa dag
214b3(khri brgyad): mthong na/ 'di snyam du bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/ ci nas kyang sems can thams cad dge ba'i rtsa ba dang ldan par 'gyur zhing / dge ba'i rtsa ba de dag dang ldan pas/ sangs rgyas bcom
214b4(khri brgyad): ldan 'das rnams kyi drung du gnas par 'gyur ba de lta de ltar pha rol tu phyin pa drug la spyad par bya/ sangs rgyas kyi zhing yongs su dag par bya/ sems can rnams yongs su smin par bya'o snyam du nye bar brtag par bya ste/ rab 'byor de ltar spyod pa'i byang chub sems dpa'
214b5(khri brgyad): sems dpa' chen po ni pha rol tu phyin pa drug yongs su rdzogs par byed cing / rnam pa thams cad mkhyen pa nyid dang yang nye bar gyur pa yin no/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/ sems can nad kyis btab
214b6(khri brgyad): pa dag mthong na/ 'di snyam du bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/ ci nas kyang sems can rnams la nad bzhi po rlung las gyur pa'am/ mkhris pa las gyur pa'am/ bad kan las gyur pa
214b7(khri brgyad): 'am/ 'dus pa las gyur pa dag 'byung bar mi 'gyur ba de lta de ltar pha rol tu phyin pa drug yongs su rdzogs par bya/ sangs rgyas kyi zhing yongs su dag par bya/ sems can rnams yongs su smin par bya'o snyam du nye bar brtag par bya ste/ rab 'byor de ltar spyod pa'i byang
215a1(khri brgyad): chub sems dpa' sems dpa' chen po ni pha rol tu phyin pa drug yongs su rdzogs par byed cing / rnam pa thams cad mkhyen pa nyid dang yang nye bar gyur pa yin no/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod
215a2(khri brgyad): pas/ nyon mongs pa gsum gyis nyon mongs pa can du gyur pa'i sems can dag mthong na/ 'di snyam du bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na ci nas kyang / sems can rnams la nyon mongs pa gsum po 'dod chags
215a3(khri brgyad): dang / zhe sdang dang / gti mug dag 'byung bar mi 'gyur zhing / sems can thams cad 'dod chags dang bral ba dang / zhe sdang dang bral ba dang / gti mug dang bral bar 'gyur ba de lta de ltar pha rol tu phyin pa drug la spyad par bya/ sangs rgyas kyi zhing yongs su dag par bya/
215a4(khri brgyad): sems can rnams yongs su smin par bya'o snyam du nye bar brtag par bya ste/ rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug po yongs su rdzogs par byed cing / rnam pa thams cad mkhyen pa nyid dang yang nye bar gyur pa yin no/ /
215a5(khri brgyad): 'gres dang po la ji ltar sbyar ba de bzhin du lhag ma rnams la yang rgya cher sbyar bar bya'o/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/ sems can dman pa la mos pa dag mthong na/ 'di snyam du bdag bla na med pa yang dag
215a6(khri brgyad): par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/ ci nas kyang theg pa gnyis po nyan thos kyi theg pa dang / rang sangs rgyas kyi theg pa dag gi sgra yang grag par mi 'gyur ba dang / sems can thams cad rnam pa thams cad mkhyen pa nyid la
215a7(khri brgyad): mngon du yang dag par 'jug par 'gyur ba de lta de ltar pha rol tu phyin pa drug la spyad par bya/ sangs rgyas kyi zhing yongs su dag par bya/ sems can rnams yongs su smin par bya'o snyam du nye bar brtag par bya'o/ /rab 'byor gzhan yang byang chub sems dpa' sems dpa'
215b1(khri brgyad): chen po pha rol tu phyin pa drug la spyod pas/ sems can lhag pa'i nga rgyal can dag mthong na/ 'di snyam du bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/ ci nas kyang lhag pa'i nga rgyal can gyi sgra yang mi
215b2(khri brgyad): grag cing / gzhan du na sems can thams cad lhag pa'i nga rgyal med par 'gyur ba de lta de ltar pha rol tu phyin pa drug la spyad par bya'o snyam du nye bar brtag par bya ste/ rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug
215b3(khri brgyad): yongs su rdzogs par byed cing / rnam pa thams cad mkhyen pa nyid dang yang nye bar gyur pa yin no/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/ 'di snyam du gal te bdag gi sangs rgyas kyi zhing de na/
215b4(khri brgyad): tshe'i tshad dpag tu yod pa dang / 'od kyi tshad dpag tu yod pa dang / dge slong gi dge 'dun dpag tu yod par 'gyur na/ bdag re zhig bla na med pa yang dag par rdzogs pa'i byang chub mngon par rdzogs par 'tshang rgya bar mi bya'i/ bdag bla na med pa yang dag par rdzogs pa'i byang
215b5(khri brgyad): chub mngon par rdzogs par sangs rgyas pa'i sangs rgyas kyi zhing de na/ ci nas kyang tshe'i tshad dpag tu med par 'gyur ba dang / 'od dpag tu med pa dang / dge slong gi dge 'dun tshad med dpag tu med par 'gyur ba de lta de ltar pha rol tu phyin pa drug la spyad par bya/ sangs rgyas
215b6(khri brgyad): kyi zhing yongs su dag par bya/ sems can rnams yongs su smin par bya'o snyam du sems bskyed par bya ste/ rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug yongs su rdzogs par byed cing / rnam pa thams cad mkhyen pa nyid
215b7(khri brgyad): dang yang nye bar gyur pa yin no/ /rab 'byor gzhan yang byang chub sems dpa' sems dpa' chen po ni pha rol tu phyin pa drug la spyod pas/ 'di snyam du gal te de'i tshe/ bdag gi sangs rgyas kyi zhing gcig pu zhig tu 'gyur na/ re zhig bdag bla na med pa yang dag par
216a1(khri brgyad): rdzogs pa'i byang chub mngon par rdzogs par 'tshang rgya bar mi bya'i/ bdag gis byang chub thob pa na/ ci nas kyang sangs rgyas kyi zhing gang gA'i klung gi bye ma snyed dag gcig tu 'gyur ba de lta de ltar pha rol tu phyin pa drug la spyad par bya/ sangs rgyas kyi zhing yongs
216a2(khri brgyad): su dag par bya/ sems can rnams yongs su smin par bya'o snyam du nye bar brtag par bya ste/ rab 'byor de lta de ltar spyod pa'i byang chub sems dpa' sems dpa' chen po ni pha rol tu phyin pa drug yongs su rdzogs par byed cing / rnam pa thams cad mkhyen pa nyid dang
216a3(khri brgyad): yang nye bar gyur pa yin no/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pas/ 'di snyam du kye ma 'khor ba 'di ni ring ngo / /kye ma sems can gyi khams 'di ni mtha' yas so snyam du nye bar brtag par bya zhing / des
216a4(khri brgyad): 'di snyam du kye ma 'khor ba 'di ni nam mkha' ltar mu med la/ kye ma sems can gyi khams 'di yang nam mkha' ltar mu med kyang / 'di la su yang 'khor ba yang med la su yang grol ba yang med do snyam du tshul bzhin du yid la bya ste/ rab 'byor de ltar spyod pa'i byang chub
216a5(khri brgyad): sems dpa' sems dpa' chen po ni pha rol tu phyin pa drug yongs su rdzogs par byed cing / rnam pa thams cad mkhyen pa nyid dang yang nye bar gyur pa yin no/ /shes rab kyi pha rol tu phyin pa khri brgyad stong pa las/ pha rol tu phyin pa drug gi thabs yongs su rdzogs pa'i le'u
216a6(khri brgyad): zhes bya ste lnga bcu rtsa gnyis pa'o/ / //de nas 'khor de nyid du gang gA'i lha mo zhes bya ba'i sring mo zhig 'dus te/ 'dug par gyur pa de stan las langs te/ bla gos phrag pa gcig tu gzar nas/ pus mo g.yas pa'i lha nga sa la btsugs te/ bcom ldan
216a7(khri brgyad): 'das ga la ba de logs su thal mo sbyar ba btud nas/ bcom ldan 'das la 'di skad ces gsol to/ /bcom ldan 'das bdag gis kyang bde bar gshegs pa bdag gis kyang pha rol tu phyin pa drug la legs par spyad par bgyi zhing / ji ltar de bzhin gshegs pa dgra
216b1(khri brgyad): bcom pa yang dag par rdzogs pa'i sangs rgyas kyis/ shes rab kyi pha rol tu phyin pa 'di las nye bar bstan pa'i sangs rgyas kyi zhing de lta bu dag yongs su gzung bar bgyi lags so/ /de nas bud med des gser gyi me tog dag blangs shing dngul gyi me tog dag dang / skam las
216b2(khri brgyad): skyes pa dang / chu las skyes pa'i me tog dag kyang blangs/ rgyan thams cad kyang blangs/ ras bcos bu gser gyi kha dog lta bu zung cig kyang blangs nas/ bcom ldan 'das ga la ba de logs su gtor to/ /ras bcos bu zung cig la sogs pa de dag thams cad gtor ma thag
216b3(khri brgyad): tu de nas bcom ldan 'das kyi mthus de'i mod la bcom ldan 'das kyi drang thad kyi steng gi nam mkha' bar snang la khang pa brtsegs ma gru bzhi lham pa/ ka ba bzhi zug pa cha mnyam pa shin tu legs pa shin tu 'byed pa/ nyams dga' ba zhig tu red de kun nas gnas par gyur to/ /
216b4(khri brgyad): de nas bud med des khang pa brtsegs ma de sems can thams cad dang thun mong du byas te/ bla na med pa yang dag par rdzogs pa'i byang chub tu yongs su bsngos so/ /de nas bcom ldan 'das kyis bud med de'i bsam pa thugs su chud nas/ de'i tshe 'dzum pa mdzad do/ /'di ni sangs
216b5(khri brgyad): rgyas bcom ldan 'das rnams kyi chos nyid de gang gi tshe 'dzum pa mdzad pa de'i tshe/ bcom ldan 'das kyi zhal gyi sgo nas 'od zer kha dog du ma/ kha dog sna tshogs 'di lta ste/ sngon po dang / ser po dang / dmar po dang / dkar po dang / btsod ka dang / shel dang / dngul
216b6(khri brgyad): gyi kha dog lta bu dag byung ste/ 'jig rten gyi khams mtha' yas mu med pa dag tu dong nas yang phyir log ste/ bcom ldan 'das la lan gsum bskor ba byas nas/ bcom ldan 'das kyi dbu'i gtsug tu nub bo/ /de nas tshe dang ldan pa kun dga' bo stan las langs te/
216b7(khri brgyad): bla gos phrag pa gcig tu gzar nas/ pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas/ bcom ldan 'das la 'di skad ces gsol to/ /bcom ldan 'das de bzhin gshegs pa dgra bcom pa yang dag par rdzogs
217a1(khri brgyad): pa'i sangs rgyas rnams ni rgyu ma mchis pa dang / rkyen ma mchis par 'dzum pa mi mdzad lags na/ 'dzum pa mdzad pa'i rgyu ni gang lags/ rkyen ni gang lags/ de skad ces gsol pa dang / bcom ldan 'das kyis tshe dang ldan pa kun dga' bo la 'di skad ces bka'
217a2(khri brgyad): stsal to/ /kun dga' bo sring mo gang gA'i lha mo 'di ni/ ma 'ongs pa'i dus na/ bskal pa skar ma lta bu zhes bya ba la de bzhin gshegs pa dgra bcom pa yang dag par rdzogs pa'i sangs rgyas gser gyi me tog ces bya bar 'gyur zhing / 'jig rten du 'byung bar 'gyur te/ kun
217a3(khri brgyad): dga' bo bud med 'di'i bud med kyi lus kyi tha ma ni 'di yin no/ /kun dga' bos sring mo gang gA'i lha mo 'di ni bud med kyi lus spangs shing / skyes pa'i lus thob par byas nas/ de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa'i sangs
217a4(khri brgyad): rgyas kyi zhing 'jig rten gyi khams mngon par dga' ba zhes bya bar skye bar 'gyur zhing / de der tshangs par spyod par 'gyur ro/ /kun dga' bo byang chub sems dpa' sems dpa' chen po de'i ming yang gser gyi me tog ces bya bar 'gyur ro/ /kun dga' bo byang chub sems
217a5(khri brgyad): dpa' sems dpa' chen po gser gyi me tog de/ de nas shi 'phos nas kyang sangs rgyas kyi zhing nas/ sangs rgyas kyi zhing du 'gro bar 'gyur zhing / sangs rgyas bcom ldan 'das rnams dang 'bral bar mi 'gyur ro/ /kun dga' bo 'di lta ste dper na/ 'khor los sgyur
217a6(khri brgyad): ba'i rgyal po ni ji srid 'tsho'i bar du khang nas khang 'chag cing 'gro ste/ de nam 'chi ba'i dus kyi bar du rkang mthil dag gis sa la gnon par mi byed do/ /kun dga' bo de bzhin du byang chub sems dpa' sems dpa' chen po gser gyi me tog ces bya ba yang / bla
217a7(khri brgyad): na med pa yang dag par rdzogs pa'i byang chub mngon par rdzogs par sangs rgyas kyi bar du sangs rgyas kyi zhing nas sangs rgyas kyi zhing du 'gro bar 'gyur zhing / sangs rgyas bcom ldan 'das rnams dang 'bral bar mi 'gyur ro/ /de nas tshe dang ldan pa kun dga' bo 'di snyam du sems te/
217b1(khri brgyad): sangs rgyas kyi zhing der byang chub sems dpa' sems dpa' chen po ji snyed 'dus par gyur pa de dag ni de bzhin gshegs pa 'dus pa yin par rig par bya'o snyam mo/ /de nas bcom ldan 'das kyis tshe dang ldan pa kun dga' bo'i sems kyi yongs su rtog pa thugs kyis mkhyen nas/ tshe dang
217b2(khri brgyad): ldan pa kun dga' bo la 'di skad ces bka' stsal to/ /kun dga' bo ji snyam du sems pa de de bzhin no/ /de de bzhin te/ byang chub sems dpa' sems dpa' chen po de dag ni de bzhin gshegs pa 'dus pa yin par rig par bya'o/ /kun dga' bo de bzhin gshegs pa dgra bcom
217b3(khri brgyad): pa yang dag par rdzogs pa'i sangs rgyas gser gyi me tog gi sangs rgyas kyi zhing na/ de'i dge slong gi dge 'dun ni tshad med par 'gyur te/ nyan thos 'di snyed cig go zhe'am/ nyan thos brgya phrag 'di snyed cig go zhe'am/ nyan thos stong phrag 'di snyed cig go zhe'am/ nyan thos
217b4(khri brgyad): 'bum phrag 'di snyed cig go zhe'am/ nyan thos bye ba phrag 'di snyed cig go zhe'am/ nyan thos bye ba brgya phrag 'di snyed cig go zhe'am/ nyan thos bye ba stong phrag 'di snyed cig go zhe'am/ nyan thos bye ba 'bum phrag 'di snyed cig go zhe'am/ nyan thos bye ba khrag khrig 'bum phrag
217b5(khri brgyad): 'di snyed cig go zhes de'i dge slong gi dge 'dun gyi tshad bzung bar mi nus te/ gzhan du na nyan thos bye ba khrag khrig 'bum phrag grangs med dpag tu med pa zhes bya bar 'gyur ro/ /kun dga' bo de bzhin gshegs pa dgra bcom pa yang dag par rdzogs pa'i sangs rgyas gser gyi
217b6(khri brgyad): me tog de/ bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/ gang shes rab kyi pha rol tu phyin pa zab mo 'di las yongs su brjod pa'i skyon de dag ni/ thams cad kyi thams cad rnam pa thams cad kyi thams cad
217b7(khri brgyad): du med cing mi 'byung bar 'gyur ro/ /de skad ces bka' stsal pa dang / bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das sring mo 'dis su las dge ba'i rtsa ba bskyed lags/ bcom ldan 'das kyis bka' stsal pa/
218a1(khri brgyad): kun dga' bo sring mo 'dis ni bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mar me mdzad la dge ba'i rtsa ba bskyed cing / dge ba'i rtsa ba de yang bla na med pa yang dag par rdzogs pa'i byang chub tu yongs su bsngos nas/ bla na
218a2(khri brgyad): med pa yang dag par rdzogs pa'i byang chub 'dod pa'i phyir/ de bzhin gshegs pa dgra bcom pa yang dag par rdzogs pa'i sangs rgyas mar me mdzad de la gser gyi me tog dag gis kyang mngon par gtor to/ /kun dga' bo gang gi tshe ngas bla na med pa yang dag par rdzogs pa'i byang
218a3(khri brgyad): chub 'dod pa'i phyir/ de bzhin gshegs pa dgra bcom pa yang dag par rdzogs pa'i sangs rgyas mar me mdzad la me tog ut+pa la lngas gtor ba de'i tshe/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mar me mdzad kyis nga dge ba'i
218a4(khri brgyad): rtsa ba dang ldan par rig nas/ bla na med pa yang dag par rdzogs pa'i byang chub tu lung bstan to/ /de'i tshe sring mo 'dis nga lung bstan pa thos nas/ 'di ltar kye ma ji ltar bram ze'i khye'u 'di bla na med pa yang dag par rdzogs pa'i byang chub tu lung bstan pa de bzhin du bdag kyang ma
218a5(khri brgyad): 'ongs pa'i dus na/ bla na med pa yang dag par rdzogs pa'i byang chub tu lung ston par gyur cig ces sems bskyed do/ /kun dga' bo de ltar sring mo 'di ni dang po de bzhin gshegs pa dgra bcom pa yang dag par rdzogs pa'i sangs rgyas mar me mdzad kyi
218a6(khri brgyad): drung du/ bla na med pa yang dag par rdzogs pa'i byang chub tu sems bskyed pa yin no/ /de skad ces bka' stsal pa dang / bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das sring mo 'di ni bla na med pa yang dag par rdzogs pa'i byang chub
218a7(khri brgyad): tu yongs su sbyang ba bgyis pa lags so/ /de skad ces gsol pa dang / bcom ldan 'das kyis tshe dang ldan pa kun dga' bo la 'di skad ces bka' stsal to/ /kun dga' bo de de bzhin no/ /ji skad smras pa de bzhin te/ kun dga' bo sring mo 'di ni bla na med pa yang dag par rdzogs
218b1(khri brgyad): pa'i byang chub tu yongs su sbyang ba byas pa yin no/ /shes rab kyi pha rol tu phyin pa khri brgyad stong pa las/ gang gA'i lha mo lung bstan pa'i le'u zhes bya ste lnga bcu rtsa gsum pa'o// //de nas bcom ldan 'das la tshe dang ldan pa rab 'byor gyis 'di skad ces gsol to/ /
218b2(khri brgyad): bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pas ji ltar stong pa nyid la yongs su 'dris par bgyi/ ji ltar stong pa nyid kyi ting nge 'dzin la snyoms par 'jug par bgyi/ ji ltar mtshan ma ma mchis pa la yongs su 'dris par bgyi/
218b3(khri brgyad): ji ltar mtshan ma ma mchis pa'i ting nge 'dzin la snyoms par 'jug par bgyi/ ji ltar smon pa ma mchis pa la yongs su 'dris par bgyi/ ji ltar smon pa ma mchis pa'i ting nge 'dzin la snyoms par 'jug par bgyi/ ji ltar 'phags pa'i lam yan lag brgyad pa'i bar la yongs
218b4(khri brgyad): su 'dris par bgyi/ ji ltar 'phags pa'i lam yan lag brgyad pa bsgom par bgyi/ ji ltar byang chub kyi phyogs kyi chos rnams la yongs su 'dris par bgyi/ ji ltar byang chub kyi phyogs kyi chos rnams bsgom par bgyi/ de skad ces gsol pa dang / bcom ldan 'das kyis
218b5(khri brgyad): tshe dang ldan pa rab 'byor la 'di skad ces bka' stsal to/ /rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pas/ gzugs stong zhes bya bar so sor brtag par bya'o/ /tshor ba dang / 'du shes dang / 'du byed rnams
218b6(khri brgyad): dang / rnam par shes pa stong zhes bya bar so sor brtag par bya'o/ /de bzhin du sbyar te/ 'dod pa'i khams kyi bar du stong zhes bya bar so sor brtag par bya'o/ /gzugs kyi khams dang / gzugs med pa'i khams stong zhes bya bar so sor brtag par bya'o/ /ci nas
218b7(khri brgyad): kyang so sor rtog pa na sems rnam par g.yeng bar mi 'gyur ba de ltar so sor brtag par bya ste/ de sems rnam par g.yeng ba med pas/ chos gang mngon sum du bya ba'i chos de yang dag par rjes su mi mthong ngo / /des chos de yang dag par rjes su ma mthong bas mngon sum
219a1(khri brgyad): du mi byed do/ /de ci'i phyir zhe na/ 'di ltar des rang gi mtshan nyid kyis stong pa'i chos rnams la shin tu bslabs pas na/ de ni chos gang yang chad par mi byed de/ gang mngon sum du byed pa dang / gang zhig mngon sum du bya ba dang / gang gis mngon sum du byed pa'i
219a2(khri brgyad): chos de dag thams cad dang ldan pa yang ma yin/ mi ldan pa yang ma yin par mthong ba'i phyir ro/ /de skad ces bka' stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das bcom ldan 'das kyis 'di skad du/ byang chub
219a3(khri brgyad): sems dpa' sems dpa' chen pos stong pa nyid mngon sum du mi bya'o zhes gang bka' stsal pa de la/ ji ltar na byang chub sems dpa' sems dpa' chen po stong pa nyid la gnas la/ stong pa nyid mngon sum du mi bgyid pa lags/ bcom ldan 'das kyis bka' stsal pa/ rab 'byor
219a4(khri brgyad): gang gi tshe byang chub sems dpa' sems dpa' chen po rnam pa thams cad kyi mchog dang ldan pa'i stong pa nyid la rtog pa na/ mngon sum du bya'o snyam du rtog par mi byed kyi yongs su 'dris par bya'o snyam du rtog par byed de/ 'di ni mngon sum du bya ba'i dus ma yin gyi yongs su 'dris par bya
219a5(khri brgyad): ba'i dus yin no zhes bya bar rtog go/ /byang chub sems dpa' sems dpa' chen po ni mnyam par ma bzhag pa nyid du sems dmigs pa la 'dogs te/ bar ma dor byang chub sems dpa' sems dpa' chen po byang chub kyi phyogs kyi chos rnams las yongs su mi nyams shing / zag pa med
219a6(khri brgyad): pa yang mngon sum du mi byed do/ /de ci'i phyir zhe na/ byang chub sems dpa' sems dpa' chen po ni 'di lta bu'i ye shes rlabs chen po dang ldan pa'i phyir te/ de ni byang chub kyi phyogs kyi chos rnams la gnas shing / 'di ltar 'di ni yongs su 'dris par bya ba'i dus yin gyi/ 'di ni
219a7(khri brgyad): mngon sum du bya ba'i dus ma yin no zhes bya bar rnam par shes so/ /rab 'byor de la byang chub sems dpa' sems dpa' chen po shes rab kyi pha rol tu phyin pa la spyod pas 'di ltar 'di ni sbyin pa'i pha rol tu phyin pa'i dus so/ /'di ni tshul khrims dang / bzod pa dang / brtson 'grus
219b1(khri brgyad): dang / bsam gtan dang / shes rab kyi pha rol tu phyin pa'i dus so/ /'di ni dran pa nye bar gzhag pa rnams bsgom pa'i dus so/ /'di ni 'phags pa'i lam yan lag brgyad pa'i bar dag bsgom pa'i dus so/ /'di ni stong pa nyid dang / mtshan ma med pa dang / smon pa med pa'i ting nge
219b2(khri brgyad): 'dzin bsgom pa'i dus so/ /'di ni de bzhin gshegs pa'i stobs bcu thob par bya ba'i dus so/ /'di ni mi 'jigs pa bzhi thob par bya ba'i dus so/ /'di ni so so yang dag par rig pa bzhi thob par bya ba'i dus so/ /'di ni byams pa chen po dang snying rje chen po thob par bya ba'i
219b3(khri brgyad): dus yin gyi/ 'di ni rgyun du zhugs pa'i 'bras bu mngon sum du bya ba'i dus ma yin no/ /'di ni dgra bcom pa nyid kyi bar dag mngon sum du bya ba dang / rang sangs rgyas kyi shes pa mngon sum du bya ba'i dus ma yin no/ /'di ni thams cad shes pa nyid thob par bya ba dang / yongs
219b4(khri brgyad): su 'dris par bya ba'i dus ma yin no zhes bya bar so sor brtag par bya ste/ rab 'byor byang chub sems dpa' sems dpa' chen po de ltar shes rab kyi pha rol tu phyin pa la spyod pa ni/ stong pa nyid la yongs su 'dris par byed cing stong pa nyid kyis gnas pa dang / mtshan ma med pa dang /
219b5(khri brgyad): smon pa med pa dag la yongs su 'dris par byed cing / mtshan ma med pa dang / smon pa med pa dag gis gnas pa dang / 'phags pa'i lam yan lag brgyad pa sgom pa yang mang mngon sum du mi byed do/ /de bzhin du sbyar te/ dran pa nye bar gzhag pa rnams la sgom zhing / dran pa
219b6(khri brgyad): nye bar gzhag pa rnams la gnas kyang mngon sum du mi byed do/ /rab 'byor byang chub sems dpa' sems dpa' chen po ni de ltar byang chub kyi phyogs kyi chos rnams la yongs su 'dris par byed cing / byang chub kyi phyogs kyi chos rnams la sgom pa dang / byang chub kyi phyogs kyi chos
219b7(khri brgyad): rnams kyi gnas kyang / rgyun du zhugs pa'i 'bras bu dang / dgra bcom pa nyid kyi bar dag mngon sum du mi byed do/ /rab 'byor 'di lta ste dper na/ skyes bu la la zhig dpa' ba dang / rtul phod pa dang / shin tu brtan pa dang / gzugs bzang ba dang / mdzes pa dang / blta na sdug
220a1(khri brgyad): pa dang / kha dog bzang po rgyas pa mchog dang ldan par gyur la/ 'phong shin tu byang zhing / mtshon cha sra ba dag thogs pa/ sgyu rtsal drug cu rtsa bzhi shin tu rdzogs pa/ bzo'i gnas dang / las kyi gnas thams cad rtogs par khong du chud pa/ 'gro ba mang po'i
220a2(khri brgyad): yid du 'ong zhing mdzes par gyur na/ de bya ba gang dang gang rtsom yang de thams cad du rnyed pa chen po dang ldan par 'gyur te/ rnyed pa des skye bo mang po la bsti stang du byed/ bla mar byed/ ri mor byed/ mchod pa byed cing de yi rangs pa dang / rab tu dga' ba dang / dga' ba
220a3(khri brgyad): dang / bde ba rgya chen po dag skyes nas/ de dgos pa zhig gi phyir pha ma dang / bu dang / bu mo dag khrid de 'brog dgon pa/ byis pa rnams 'jigs shing spu zing zhes byed pa zhig tu zhugs te/ skyes bu de der zhugs nas kyang / pha ma dang / bu dang / bu mo dag la kho bos khyed
220a4(khri brgyad): cag 'jigs pa dang bag tsha ba 'di las myur ba nyid du thar bar byas/ ma 'jigs shig /ma 'jigs shig ces/ mi 'jigs pas bstabs nas/ 'brog dgon pa der skyes bu de'i dgra dag dang / gsod pa dag dang / phyir rgol ba mang po dag nye bar gnas par gyur na/ skyes
220a5(khri brgyad): bu de yang shes rab kyi stobs dam pa dang ldan par gyur pa yin pas/ des pha ma dang / bu dang bu mo de dag khrid de/ 'brog dgon pa de nas bton cing thar bar byas nas/ ma smas/ mnyams par phyir grong ngam/ grong rdal lam/ ljongs sam/ yul phyogs su song
220a6(khri brgyad): nas/ dga' zhing yid bde ba skyes kyang / phyir rgol ba dang / dgra bo'i sems can de dag la yid sdang bar byed pa yang med do/ /de ci'i phyir zhe na/ 'di ltar des sgyu rtsal thams cad la byang bar byas pa'i phyir te/ des 'brog dgon pa der phyir rgol ba dang / dgra bo de
220a7(khri brgyad): dag bas kyang ches mang ba dang / ches dpa' ba dang / ches mtshon cha sra ba dang / ches rgya che ba'i phyir rgol ba gzhan dag sprul nas/ 'jigs pa des phyir rgol ba de dag med par byas te/ de nas skyes bu des pha ma dang / bu dang / bu mo dag bde bar yongs su thar bar byas
220b1(khri brgyad): shing bde bar gnas par byed do/ /rab 'byor de bzhin du gang gi tshe/ byang chub sems dpa' sems dpa' chen pos kyang / sems can thams cad la byams par dmigs pa'i sems dang / snying rje dang / dga' ba dang / btang snyoms su dmigs pa'i sems
220b2(khri brgyad): kyis khyab par byas te/ gnas kyang bar ma dor byang chub sems dpa' sems dpa' chen po mtshan mas tha snyad 'dogs par yang mi byed la/ gang mngon sum du byas pas/ nyan thos dang / rang sangs rgyas kyi sa la gnas par 'gyur ba'i mtshan ma med pa'i ting nge 'dzin kyang mngon
220b3(khri brgyad): sum du mi byed do/ /rab 'byor 'di lta ste dper na/ 'dab chags bya ni bar snang la rgyu yang sa la mi ltung la/ bar snang gi nam mkha' la rnam par rgyu yang de la gnas shing brten pa yang med do/ /rab 'byor de bzhin du byang chub sems dpa' sems dpa' chen po yang stong pa nyid la
220b4(khri brgyad): yongs su 'dris par byed cing / stong pa nyid la spyod pa dang / mtshan ma med pa dang / smon pa med pa dag la yongs su 'dris par byed cing / mtshan ma med pa dang / smon pa med pa dag la spyod par byed kyang gang mngon sum du byas pas/ de bzhin gshegs pa'i stobs bcu dang
220b5(khri brgyad): mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / gang yang sangs rgyas kyi chos dpag tu med pa dag la spyad pa nas/ rnam pa thams cad mkhyen pa nyid 'thob par 'gyur ba dag yongs su ma rdzogs par nyan thos kyi
220b6(khri brgyad): sa'am/ rang sangs rgyas kyi sar ltung bar 'gyur ba'i stong pa nyid dang / mtshan ma med pa dang / smon pa med pa dag mngon sum du mi byed do/ /rab 'byor 'di lta ste dper na/ skyes bu mthu dang ldan pa 'phong gi slob dpon du gyur pa/ 'phong shin tu bslabs pa des ni/ mda'
220b7(khri brgyad): gnam rgyang du 'phangs la des mda' gnam rgyang du 'phangs nas kyang mda' gzhan gang gis mda' snga ma de'i phyi bzhin brgyud cing sa la ltung du mi ster bar byed de/ ji srid du skyes bu de mi 'dod pa de srid du mda' de dag sa la mi ltung ngo / de nas des mda' 'di dag sa la ltung bar bya
221a1(khri brgyad): snyam nas mda' phyi ma gnam rgyang du ma 'phangs na/ gdong mda' brgyud pa de dag sa la ltung bar 'gyur ro/ /rab 'byor de bzhin du byang chub sems dpa' sems dpa' chen po thabs la mkhas pas yongs su zin cing shes rab kyi pha rol tu phyin pa la spyod pa yang / ji srid
221a2(khri brgyad): du bla na med pa yang dag par rdzogs pa'i byang chub kyi dge ba'i rtsa ba de dag yongs su ma smin pa de srid du/ yang dag pa'i mtha' dam pa de mngon sum du mi byed kyi gang gi tshe bla na med pa yang dag par rdzogs pa'i byang chub kyi dge ba'i rtsa ba de dag yongs su smin par gyur pa de'i tshe/ yang
221a3(khri brgyad): dag pa'i mtha' dam pa de mngon sum du byed do/ /rab 'byor de lta bas na byang chub sems dpa' sems dpa' chen po shes rab kyi pha rol tu phyin pa la spyod pas/ chos 'di dag gi chos nyid de ltar nye bar brtag par bya'o/ /de skad ces bka' stsal pa dang / bcom ldan 'das
221a4(khri brgyad): la tshe dang ldan pa rab 'byor gyis 'di skad ces gsol to/ /bcom ldan 'das byang chub sems dpa' sems dpa' chen po gang chos nyid 'di la slob pa dang / yang dag pa'i mtha' la slob pa dang / de bzhin nyid la slob pa dang / chos kyi dbyings la slob pa dang / mtha' las 'das
221a5(khri brgyad): pa stong pa nyid la slob pa dang / rang gi mtshan nyid stong pa nyid kyi bar la slob pa dang / rnam par thar pa'i sgo gsum po dag gi bar la slob par bgyid kyang / bar ma dor bla na med pa yang dag par rdzogs pa'i byang chub las nyams par mi 'gyur ba ni dka' ba bgyid pa lags te/ bcom
221a6(khri brgyad): ldan 'das ngo mtshar lags so/ /bde bar gshegs pa ngo mtshar lags so/ /bcom ldan 'das kyis bka' stsal pa/ rab 'byor 'di ltar byang chub sems dpa' sems dpa' chen pos sems can thams cad yongs su ma btang ba'i phyir te/ rab 'byor gang gis
221a7(khri brgyad): sems can thams cad yongs su ma btang ba de'i smon lam gyi khyad par ni rnam pa 'di lta bu yin te/ rab 'byor byang chub sems dpa' sems dpa' chen po 'di snyam du sems can 'di dag ni yod pa ma yin pa'i chos rnams la yod par 'du shes pas bslus pa dag ste/ bdag gis
221b1(khri brgyad): sems can mi shes pa de dag yongs su gtang bar mi bya'o/ /bdag gis sems can thams cad yongs su ma btang bas na/ yod pa ma yin pa'i chos rnams la zhugs pa'i sems can 'di dag kyang bdag gis yongs su grol bar bya'o snyam du sems mngon par sgrub par byed cing
221b2(khri brgyad): gang gi tshe rnam par thar pa'i sgo stong pa nyid kyi ting nge 'dzin mngon par sgrub/ rnam par thar pa'i sgo mtshan ma med pa'i ting nge 'dzin mngon par sgrub/ rnam par thar pa'i sgo smon pa med pa'i ting nge 'dzin mngon par sgrub kyang rnam pa thams cad mkhyen pa nyid ma thob kyi bar du bar ma dor yang dag
221b3(khri brgyad): pa'i mtha' mngon sum du mi byed pa de'i tshe/ byang chub sems dpa' sems dpa' chen po de thabs la mkhas pa dang ldan par rig par bya'o/ /rab 'byor gzhan yang byang chub sems dpa' sems dpa' chen po ni gang 'di zab mo zab mo'i gnas 'di lta ste/ nang stong pa nyid dang / dngos
221b4(khri brgyad): po med pa'i ngo bo nyid stong pa nyid kyi bar dang / dran pa nye bar gzhag pa bzhi dang / rnam par thar pa'i sgo gsum po dag la so sor rtog par 'dod nas/ des 'di ltar sems can 'di dag ni yun ring po nas bdag tu 'du shes pa dang / sems can du 'du shes pa dang / shes pa
221b5(khri brgyad): po dang / mthong ba po'i bar du 'du shes pas/ dmigs pa la spyod pa yin pas na/ de dag gi dmigs pa'i lta ba spang ba'i phyir bdag bla na med pa yang dag par rdzogs pa'i byang chub mngon par rdzogs par sangs rgyas nas/ chos bstan par bya'o snyam du sems bskyed pa mngon
221b6(khri brgyad): par sgrub cing / de'i tshe byang chub sems dpa' sems dpa' chen po stong pa nyid kyi ting nge 'dzin la snyoms par 'jug kyang / gang mngon sum du byas pas/ rgyun du zhugs pa'i 'bras bu 'thob par 'gyur ba dang / rang byang chub kyi bar du 'thob par 'gyur ba'i yang dag pa'i mtha'
221b7(khri brgyad): mngon sum du mi byed do/ /rab 'byor gang gi tshe byang chub sems dpa' sems dpa' chen po rnam par thar pa'i sgo mtshan ma med pa dang / smon pa med pa'i ting nge 'dzin la snyoms par 'jug la/ rab 'byor byang chub sems dpa' sems dpa' chen po sgom zhing snyoms par
222a1(khri brgyad): 'jug pa de'i tshe/ gang mngon sum du byas pas/ rgyun du zhugs pa'i 'bras bu 'thob par 'gyur ba dang / dgra bcom pa nyid dang / rang byang chub kyi bar dag 'thob par 'gyur ba'i yang dag pa'i mtha' mngon sum du mi byed do/ /rab 'byor de ltar spyod pa'i byang chub
222a2(khri brgyad): sems dpa' sems dpa' chen po ni sems bskyed pa des/ dge ba'i rtsa ba de dag dang ldan zhing bar ma dor yang dag pa'i mtha' mngon sum du mi byed kyang / bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi dang / dran pa nye bar gzhag
222a3(khri brgyad): pa bzhi dang / 'phags pa'i lam yan lag brgyad pa'i bar dang / stong pa nyid dang / mtshan ma med pa dang / smon pa med pa'i ting nge 'dzin rnams dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa
222a4(khri brgyad): chen po dang / snying rje chen po dag las kyang yongs su nyams par mi 'gyur ro/ /de'i tshe byang chub sems dpa' sems dpa' chen po byang chub kyi phyogs kyi chos rnams dang ldan zhing de dag las yongs su nyams pa med de/ byang chub sems dpa' sems dpa' chen po thabs la mkhas
222a5(khri brgyad): pas yongs su zin pa ni/ dge ba'i chos rnams kyis rnam par 'phel zhing / de'i dbang po rnams kyang / nyan thos dang / rang sangs rgyas dag gi lta bu ma yin gyi ches rno bar 'gyur ro/ /rab 'byor gzhan yang byang chub sems dpa' sems dpa' chen po ni 'di snyam du sems
222a6(khri brgyad): can 'di dag ni yun ring po nas rtag par 'du shes pa dang / sdug par 'du shes pa dang / bde bar 'du shes pa dang / bdag tu 'du shes pa'i phyin ci logs bzhis sems phyin ci log tu gyur pa dag ste/ de dag gi don du bdag gis byang chub la spyad par bya zhing / de ltar bla na med
222a7(khri brgyad): pa yang dag par rdzogs pa'i byang chub mngon par rdzogs par sangs rgyas nas/ ci nas kyang rtag pa zhes bya ba'am/ sdug pa zhes bya ba'am/ bde ba zhes bya ba'am/ bdag ces bya bar spyod par mi 'gyur bar mi rtag pa zhes bya ba'am/ mi sdug pa zhes bya ba'am/ sdug bsngal ba
222b1(khri brgyad): zhes bya ba'am/ bdag med pa zhes bya ba de ltar chos bstan par bya'o snyam du sems te/ sems bskyed pa 'di dang ldan zhing thabs la mkhas pas shes rab kyi pha rol tu phyin pa la spyod pa ni/ de bzhin gshegs pa'i stobs bcu dang / mi 'jigs pa bzhi dang / so so yang dag par
222b2(khri brgyad): rig pa bzhi dang / byams pa chen po dang / snying rje chen po yongs su ma rdzogs kyi bar du sangs rgyas kyi ting nge 'dzin la snyoms par mi 'jug pa de'i tshe/ byang chub sems dpa' sems dpa' chen po smon pa med pa'i ting nge 'dzin la sgom zhing / snyoms par 'jug kyang bla na med pa yang
222b3(khri brgyad): dag par rdzogs pa'i byang chub mngon par rdzogs par sangs rgyas kyi bar du yang dag pa'i mtha' mngon sum du mi byed do/ /rab 'byor gzhan yang byang chub sems dpa' sems dpa' chen po ni 'di snyam du sems can 'di dag ni yun ring po nas bdag ces bya ba'am/ sems can
222b4(khri brgyad): zhes bya ba'am/ shes pa po dang / mthong ba po zhes bya ba'i bar dag dang gzugs zhes bya ba'am/ tshor ba zhes bya ba'am/ 'du shes zhes bya ba'am/ 'du byed rnams zhes bya ba'am/ rnam par shes pa zhes bya ba'am/ phung po rnams zhes bya ba'am/ khams
222b5(khri brgyad): rnams zhes bya ba'am/ skye mched rnams zhes bya ba'am/ bsam gtan bzhi zhes bya ba'am/ tshad med pa bzhi zhes bya ba'am/ gzugs med pa'i snyoms par 'jug pa bzhi zhes bya bar dmigs pa la spyod spyod pa dag ste/ de dag la bdag bla na med pa yang dag par
222b6(khri brgyad): rdzogs pa'i byang chub mngon par rdzogs par sangs rgyas pa na/ ci nas kyang sems can rnams kyi dmigs pa'i skyon 'di dag 'byung bar mi 'gyur ba de ltar bya'o snyam du sems te/ de sems bskyed pa de dag dang ldan zhing / thabs la mkhas pas shes rab kyi pha rol tu phyin pa
222b7(khri brgyad): la spyod pa ni/ de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po yongs su ma rdzogs kyi bar du yang dag pa'i mtha' mngon sum du mi byed de/ de'i tshe byang chub sems dpa'
223a1(khri brgyad): sems dpa' chen po rnam par thar pa'i sgo stong pa nyid kyi ting nge 'dzin gyi bsgom pa yongs su rdzogs par 'gyur ro/ /rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni/ 'di snyam du sems can 'di dag ni yun
223a2(khri brgyad): ring po nas/ bud med kyi mtshan ma'am/ skyes pa'i mtshan ma'am/ gzugs kyi mtshan ma'am/ gzugs med pa'i mtshan ma'i mtshan ma la spyod spyod pa dag ste/ de dag la bdag bla na med pa yang dag par rdzogs pa'i byang chub mngon par rdzogs par sangs rgyas pa na
223a3(khri brgyad): ci nas kyang sems can de dag la skyon 'di lta bu dag 'byung bar mi 'gyur ba de ltar bya'o snyam du sems te/ de sems bskyed pa de dang ldan zhing thabs la mkhas pa de dang yang ldan pas/ shes rab kyi pha rol tu phyin pa la spyod pa na/ de bzhin gshegs pa'i stobs bcu dang / mi 'jigs
223a4(khri brgyad): pa bzhi dang / so so yang dag par rig pa bzhi dang / byams pa chen po dang / snying rje chen po yongs su ma rdzogs kyi bar du/ bar ma dor yang dag pa'i mtha' mngon sum du mi byed de/ sems bskyed pa de dang ldan pa de/ byang chub sems dpa' sems dpa' chen po'i rnam
223a5(khri brgyad): par thar pa'i sgo mtshan ma med pa'i ting nge 'dzin gyi bsgom pa yongs su rdzogs par 'gyur ro/ /rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni/ 'di snyam du sems can 'di dag ni yun ring po nas/ smon lam la
223a6(khri brgyad): spyod spyod pa dag ste/ 'di ltar brgya byin dang / tshangs pa dang / 'jig rten skyong ba dang / 'khor los sgyur ba la mngon par dga' ba/ gzugs la mngon par dga' ba/ tshor ba dang / 'du shes dang / 'du byed rnams dang / rnam par shes pa la mngon par dga'
223a7(khri brgyad): ba/ rnam pa thams cad mkhyen pa nyid kyi bar la mngon par dga' ba dag ste/ de lta bas na de dag gi don du bdag bla na med pa yang dag par rdzogs pa'i byang chub mngon par rdzogs par sangs rgyas la/ ci nas kyang sems can rnams kyi smon pa'i nyes pa de dag med par 'gyur ba
223b1(khri brgyad): de ltar chos bstan par bya'o snyam du sems te/ rab 'byor de ltar byang chub sems dpa' sems dpa' chen po sems bskyed pa de dag dang ldan zhing thabs la mkhas pas/ shes rab kyi pha rol du phyin pa la spyod pas rnam par thar pa'i sgo stong pa nyid dang / mtshan ma med pa
223b2(khri brgyad): dang / smon pa med pa'i ting nge 'dzin bsgom pa yongs su rdzogs par 'gyur te/ de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad dang / byams pa chen po dang / snying
223b3(khri brgyad): rje chen po yongs su ma rdzogs shing / bla na med pa yang dag par rdzogs pa'i byang chub mngon par rdzogs par sangs ma rgyas kyi bar du/ bar ma dor yang dag pa'i mtha' mngon sum du mi byed do/ /rab 'byor byang chub sems dpa' sems dpa' chen po gang pha rol tu phyin pa drug la spyod pa
223b4(khri brgyad): dang / nang stong pa nyid dang / dngos po med pa'i ngo bo nyid stong pa nyid kyi bar la spyod pa dang / dran pa nye bar gzhag pa rnams la spyod pa dang / stong pa nyid dang / mtshan ma med pa dang / smon pa med pa'i ting nge 'dzin la spyod pa dang / de bzhin gshegs pa'i stobs bcu la spyod pa dang /
223b5(khri brgyad): mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad kyi bar la spyod cing / yongs su 'dris par byed pa de lta bu'i ye shes dang ldan pa'i byang chub sems dpa' sems dpa' chen
223b6(khri brgyad): po ni/ mngon par 'du byed pa med par ltung ba'am/ khams gsum pa dang lhan cig gnas pa ni gnas ma yin/ skabs ma yin te/ de ni gnas med do/ /rab 'byor byang chub sems dpa' sems dpa' chen po de ltar spyod cing byang chub kyi phyogs kyi chos de dag la yongs
223b7(khri brgyad): su 'dris par byed pa la/ 'di skad du byang chub sems dpa' sems dpa' chen po/ bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas/ ji ltar chos 'di dag la yongs su 'dris par byas na/ gang rtogs pas rgyun du zhugs pa'i
224a1(khri brgyad): 'bras bu'am/ dgra bcom pa nyid kyi bar ram/ rang byang chub thob par 'gyur ba'i stong pa nyid mngon sum du mi byed cing / yang dag pa'i mtha' rtogs par mi byed pa dang / mtshan ma med pa dang / smon pa med pa dang / mngon par 'du bya ba med pa dang /
224a2(khri brgyad): skye ba med pa dang / dngos po med pa mngon sum du mi byed cing / shes rab kyi pha rol tu phyin pa la sgom pa yin zhes yongs su dri bar bya'o/ /rab 'byor byang chub sems dpa' sems dpa' chen po la/ byang chub sems dpa' sems dpa' chen po rnams kyis de skad du
224a3(khri brgyad): yongs su dris pa na/ gal te de 'di skad du/ byang chub sems dpa' sems dpa' chen po des stong pa nyid yid la bya'o/ /mtshan ma med pa nyid yid la bya'o/ /smon pa med pa nyid yid la bya'o/ /des mngon par 'du bya ba med pa nyid dang / skye ba med pa dang / dngos po med pa
224a4(khri brgyad): nyid yid la bya'o zhes lan 'debs na/ rab 'byor byang chub sems dpa' sems dpa' chen po rnams kyis/ byang chub sems dpa' sems dpa' chen po 'di ni sangs rgyas bcom ldan 'das rnams kyis/ bla na med pa yang dag par rdzogs pa'i byang chub tu lung bstan pa yin
224a5(khri brgyad): par rig par bya'o/ /de ci'i phyir zhe na/ rab 'byor 'di ltar phyir mi ldog pa'i byang chub sems dpa' sems dpa' chen po'i yongs su 'dris pa gang yin pa de rjod par byed/ de ston par byed/ de rab tu 'byed par byed pa'i phyir ro/ /rab 'byor de skad dris pa na/ gal te 'di skad
224a6(khri brgyad): du des stong pa nyid yid la mi bya'o/ /des mtshan ma med pa dang / smon pa med pa dang / mngon par 'du bya ba med pa dang / skye ba med pa dang / dngos po med pa dag yid la mi bya'o/ /des byang chub kyi phyogs kyi chos rnams yongs su 'dris par mi bya'o zhes lan 'debs na/
224a7(khri brgyad): rab 'byor byang chub sems dpa' sems dpa' chen po rnams kyis/ byang chub sems dpa' sems dpa' chen po 'di ni/ sangs rgyas bcom ldan 'das rnams kyis/ bla na med pa yang dag par rdzogs pa'i byang chub tu lung bstan pa ma yin par rig par bya'o/ /de ci'i phyir
224b1(khri brgyad): zhe na/ rab 'byor 'di ltar phyir mi ldog pa'i byang chub sems dpa' sems dpa' chen po'i yongs su 'dris pa gang yin pa de rjod par mi byed/ de ston par mi byed/ de rab tu 'byed par mi byed pa'i phyir te/ rab 'byor gang phyir mi ldog pa'i byang chub sems dpa' sems dpa' chen
224b2(khri brgyad): po'i chos de rjod par mi byed/ de ston par mi byed/ de rab tu 'byed par mi byed pa de la ni/ byang chub sems dpa' sems dpa' chen po rnams kyis byang chub sems dpa' sems dpa' chen po 'di ni ji ltar phyir mi ldog pa'i byang chub sems dpa' sems dpa' chen pos yongs su 'dris
224b3(khri brgyad): par byas te/ phyir mi ldog pa'i sa non pa ltar bsrabs pa'i sa las 'das pa ma yin par rig par bya'o/ /rab 'byor gyis gsol pa/ bcom ldan 'das gang gis slar mi ldog par 'gyur ba'i rnam grangs mchis lags sam/ bcom ldan 'das kyis bka' stsal pa/
224b4(khri brgyad): rab 'byor de ni yod de/ rab 'byor gal te byang chub sems dpa' sems dpa' chen pos/ pha rol tu phyin pa drug thos kyang rung / ma thos kyang rung ste/ phyir mi ldog pa'i byang chub sems dpa' sems dpa' chen po ji lta ba de ltar lan 'debs pa'o/ /rab 'byor gyis gsol
224b5(khri brgyad): pa/ bcom ldan 'das de'i slad du/ byang chub sems dpa' sems dpa' chen po gang dag byang chub kyi slad du spyod pa ni mang lags mod kyi/ gang dag yongs su sbyong ba bgyid pa'i sa'am/ yongs su sbyong ba bgyid pa ma lags pa'i sa yang mi mngon te/ ji ltar phyir
224b6(khri brgyad): mi ldog pa'i byang chub sems dpa' sems dpa' chen po ltar lan 'debs par bgyid pa'i byang chub sems dpa' sems dpa' chen po de dag ni nyung lags so/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ rab 'byor byang chub sems dpa'
224b7(khri brgyad): sems dpa' chen po gang dag phyir mi ldog pa'i ye shes kyi sar lung bstan pa de dag nyung ste/ gang dag lung bstan par 'gyur ba de dag ni de bzhin du lan 'debs par 'gyur ro/ /gang dag de ltar lan 'debs pa de dag ni dge ba'i rtsa ba sbyangs pa yin par rig par bya ste/ byang chub sems
225a1(khri brgyad): dpa' sems dpa' chen po de dag ni/ lha dang / mi dang / lha ma yin du bcas pa'i 'jig rten gyis mi 'phrogs pa yin no/ /shes rab kyi pha rol tu phyin pa khri brgyad stong pa las/ thabs la mkhas pa sgom pa bstan pa'i le'u zhes bya ste/ lnga bcu rtsa
225a2(khri brgyad): bzhi pa'o/ / //shes rab kyi pha rol tu phyin pa khri brgyad stong pa/ bam po bzhi bcu pa/ rab 'byor gzhan yang byang chub sems dpa' sems dpa' chen po ni rmi lam na yang / nyan thos kyi sa'am/ rang sangs rgyas kyi sa'am/ khams gsum pa la 'dod
225a3(khri brgyad): pa med cing / phan yon gyi sems mi bskyed la/ chos thams cad rmi lam lta bu nyid du lta zhing / chos thams cad brag ca lta bu dang / smig rgyu lta bu dang / sprul pa lta bu nyid du lta la/ mngon sum du yang mi byed na/ rab 'byor de yang phyir mi ldog pa'i byang chub sems dpa'
225a4(khri brgyad): sems dpa' chen po'i phyir mi ldog pa'i mtshan nyid du rig par bya'o/ /rab 'byor gzhan yang gal te byang chub sems dpa' sems dpa' chen pos rmi lam na/ de bzhin gshegs pa 'khor brgya phrag du ma dang / 'khor stong phrag du ma dang / 'khor 'bum phrag du ma
225a5(khri brgyad): dang / 'khor bye ba khrag khrig 'bum phrag du ma mnga' ba/ dge slong dang / dge slong ma dang / dge bsnyen dang / dge bsnyen ma rnams dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto
225a6(khri brgyad): 'phye chen po dag gis yongs su bskor cing / mdun gyis bltas te/ de bzhin gshegs pa dgra bcom pa yang dag par rdzogs pa'i sangs rgyas chos ston pa mthong la/ des chos de thos nas kyang / chos de'i don kun shes par bya'o/ /zhes chos dang rjes su 'thun
225a7(khri brgyad): pa'i chos la zhugs shing / gnas pa dang 'thun par zhugs shing rjes su 'thun pa'i chos la spyod na/ rab 'byor de yang phyir mi ldog pa'i byang chub sems dpa' sems dpa' chen po'i phyir mi ldog pa'i mtshan nyid du rig par bya'o/ /rab 'byor gzhan yang gal te/ byang chub sems
225b1(khri brgyad): dpa' sems dpa' chen pos rmi lam na/ de bzhin gshegs pa skyes bu chen po'i mtshan sum cu rtsa gnyis dang / 'od 'dom gang dang ldan pa nam mkha' la mngon par 'phags te/ dge slong gi dge 'dun la chos ston cing / rdzu 'phrul gyi cho 'phrul ston pa dang / sprul pa sprul par
225b2(khri brgyad): mdzad cing / sprul pa de dag gis kyang / 'jig rten gyi khams gzhan dag tu sangs rgyas kyi bya ba byed pa dag mthong na/ rab 'byor de yang phyir mi ldog pa'i byang chub sems dpa' sems dpa' chen po'i phyir mi ldog pa'i mtshan nyid du rig par bya'o/ /rab 'byor gzhan yang byang
225b3(khri brgyad): chub sems dpa' sems dpa' chen pos rmi lam na/ grong 'joms pa byung ba'am/ grong khyer 'joms pa byung ba'am/ me shor bar gyur pa'am/ gcan gzan gdug pa dag mthong ngam/ de dag las gzhan pa'i gcan gzan khro bo'i rigs dag mthong ngam/
225b4(khri brgyad): mgo gcod pa nye bar gnas pa dag mthong ngam/ gang dag de las gzhan pa'i 'jigs pa dang / dngang ba dag mthong ngam/ sdug bsngal ba dang / yid mi bde ba dang / 'khrugs pa dag mthong ngam/ bkres pas 'jigs pa mthong ngam/ skoms pas 'jigs
225b5(khri brgyad): pa mthong ngam/ ma shi ba mthong ngam/ pha shi ba mthong ngam/ phu nu shi ba mthong ngam/ sring mo shi ba mthong ngam/ mdza' bshes dang / blon po dang / nye du dang / snag gi gnyen mtshams dag shi ba mthong na/ mya ngan dang / 'jigs pa dang / skrag pa dang / dngang bar
225b6(khri brgyad): mi 'gyur zhing / mi skrag mi dngang la/ dngang bar mi 'gyur zhing / rmi lam de rmis pa'i 'og tu sad nas kyang 'di snyam du/ kye ma khams gsum pa 'di dag thams cad ni rmi lam lta bu ste/ bdag bla na med pa yang dag par rdzogs pa'i byang chub mngon par rdzogs par sangs
225b7(khri brgyad): rgyas nas kyang / khams gsum pa'i chos thams cad rmi lam lta bu'o/ /zhes chos bstan par bya'o snyam du sems na/ rab 'byor de yang phyir mi ldog pa'i byang chub sems dpa' sems dpa' chen po'i phyir mi ldog pa'i mtshan nyid du rig par bya'o/ /rab 'byor gzhan yang
226a1(khri brgyad): phyir mi ldog pa'i byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing der/ ngan song gsum po 'di dag thams cad kyi thams cad rnam pa thams cad kyi thams cad du
226a2(khri brgyad): 'byung bar mi 'gyur bar ji ltar shes par bya zhe na/ rab 'byor gal te byang chub sems dpa' sems dpa' chen pos rmi lam na/ sems can dmyal ba pa'i sems can dag mthong ngam/ dud 'gro'i skye gnas pa'am/ gshin rje'i 'jig rten pa'i sems can mthong
226a3(khri brgyad): na/ 'di lta bu'i dran pa rnyed par 'gyur te/ dran pa rnyed nas kyang 'di snyam du bdag bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/ ci nas kyang ngan song gsum po thams cad kyi thams cad rnam pa thams
226a4(khri brgyad): cad kyi thams cad du 'byung bar mi 'gyur ba de ltar bya'o snyam du sems so/ /de ci'i phyir zhe na/ 'di ltar rmi lam gang yin pa dang / rmi lam gyi mtha' gang yin pa'i chos de gnyis ni gnyis su med cing / gnyis su dbyer med pa'i phyir te/ rab 'byor de yang phyir mi ldog
226a5(khri brgyad): pa'i byang chub sems dpa' sems dpa' chen po'i phyir mi ldog pa'i mtshan nyid du rig par bya'o/ /rab 'byor gzhan yang phyir mi ldog pa'i byang chub sems dpa' sems dpa' chen po rmi lam 'am/ sad pa na grong khyer tshig pa mthong na 'di snyam du sems te/ gang
226a6(khri brgyad): bdag gis rmi lam 'am/ rmi lam gyi mtha' sad pa na/ rnam pa gang dag dang / rtags gang dag dang / mtshan ma gang dag dang ldan na/ byang chub sems dpa' sems dpa' chen po phyir mi ldog par 'gyur ba'i rnam pa de dag dang / rtags de dag dang / mtshan ma de dag mthong
226a7(khri brgyad): ba'i rnam pa de dag dang / rtags de dag dang / mtshan ma de dag gal te/ bdag la yod na/ bden pa dang / bden pa'i tshig 'dis grong khyer tshig pa 'di nye bar zhi ba dang / bsil ba dang / med par gyur cig ces phyir mi ldog pa'i byang chub sems dpa' sems dpa' chen po de ltar
226b1(khri brgyad): bden pa'i byin gyis rlob par byed pa na/ gal te nye bar zhi ba dang / bsil ba dang med par gyur na/ rab 'byor byang chub sems dpa' sems dpa' chen po de ni/ bla na med pa yang dag par rdzogs pa'i byang chub las phyir mi ldog par lung bstan pa yin par rig par bya'o/ /
226b2(khri brgyad): rab 'byor gal te me'i phung po de de dag bden pa'i tshig de las 'das nas/ khyim nas khyim du sreg par byed/ srang nas srang du sreg par byed cing / khyim la la ni tshig /khyim la la ni ma tshig /srang la la ni tshig /srang la la ni ma tshig na/ rab 'byor byang chub sems dpa'
226b3(khri brgyad): sems dpa' chen po 'di ltar gang gi phyir/ sems can 'di dag gi khyim la la ni tshig /khyim la la ni ma tshig pa ni sems can 'di dag gis chos spong bar 'gyur ba'i las nye bar bsags pas na/ de dag tshe 'di nyid la las rnam par smin te/ chos spong ba'i las kyi lhag
226b4(khri brgyad): ma de nyid las rnam par smin par gyur to/ /zhes bya bar rig par bya ste/ rab 'byor phyir mi ldog pa'i byang chub sems dpa' sems dpa' chen po'i rgyu ni de yin no/ /rkyen ni de yin te/ rgyu de dag dang rkyen de dag gis phyir mi ldog pa'i byang chub sems dpa' sems dpa' chen po
226b5(khri brgyad): yin par rig par bya'o/ /rab 'byor gzhan yang rnam pa gang dag dang / rtags gang dag dang / mtshan ma gang dag gis phyir mi ldog pa'i byang chub sems dpa' sems dpa' chen po yin par rig par bya ba'i rnam pa de dag dang / rtags de dag dang / mtshan ma de dag bstan
226b6(khri brgyad): par bya'o/ /rab 'byor gal te skyes pa'am/ bud med gang yang rung ba zhig mi ma yin pas byin gyis brlabs shing babs par gyur na/ de la byang chub sems dpa' sems dpa' chen pos 'di ltar bsam par bya ste/ gal te bdag sngon gyi de bzhin gshegs pa dgra bcom pa
226b7(khri brgyad): yang dag par rdzogs pa'i sangs rgyas rnams kyis/ bla na med pa yang dag par rdzogs pa'i byang chub tu lung bstan pa yin zhing / ji ltar bdag bla na med pa yang dag par rdzogs pa'i byang chub mngon par rdzogs par 'tshang rgya bar 'dod la/ ji ltar bdag bla na med pa yang
227a1(khri brgyad): dag par rdzogs pa'i byang chub mngon par rdzogs par 'tshang rgya bar 'gyur zhing / bdag gis bsam pa rnam par dag la/ bdag bla na med pa yang dag par rdzogs pa'i byang chub yid la byed pa yongs su dag cing / bdag la nyan thos kyi sems
227a2(khri brgyad): med la/ bdag rang sangs rgyas kyi sems dang bral ba dang / bdag nyan thos dang / rang sangs rgyas kyi sems dang bral bas/ bla na med pa yang dag par rdzogs pa'i byang chub mngon par rdzogs par 'tshang rgya bar bya zhing / bdag bla na med pa yang dag par rdzogs
227a3(khri brgyad): pa'i byang chub mngon par rdzogs par 'tshang mi rgya bar mi 'gyur la/ bdag bla na med pa yang dag par rdzogs pa'i byang chub mngon par rdzogs par 'tshang rgya ba nyid du 'gyur zhing / 'jig rten gyi khams grangs med/ dpag tu med pa dag na/ sangs rgyas bcom ldan 'das gang
227a4(khri brgyad): dag bzhugs te/ 'tsho zhing gzhes pa'i de bzhin gshegs pa dgra bcom pa yang dag par rdzogs pa'i sangs rgyas de dag gis ni gang ci yang ma gzigs pa'am/ ma gsan pa'am/ mi mkhyen pa'am/ mi rig pa'am/ mngon sum du ma mdzad pa'am/ mngon
227a5(khri brgyad): par rdzogs par sangs ma rgyas pa ci yang mi mnga' bas/ sangs rgyas bcom ldan 'das de dag gis/ bdag gi lhag pa'i bsam pa thugs su chud cing / bdag bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba lta na/ bden pa dang
227a6(khri brgyad): bden pa'i tshig 'dis/ skyes pa'am/ bud med 'di mi ma yin pa gang gis bzung ba'am/ gtses par gyur pa'i mi ma yin pa de gud du 'gro bar gyur cig ces bsam par bya'o/ /rab 'byor gal te byang chub sems dpa' sems dpa' chen po des de skad brjod pa na/ gal te mi
227a7(khri brgyad): ma yin pa de gud du ma song bar gyur na/ rab 'byor byang chub sems dpa' sems dpa' chen po de ni sngon gyi de bzhin gshegs pa dgra bcom pa yang dag par rdzogs pa'i sangs rgyas de dag gis/ bla na med pa yang dag par rdzogs pa'i byang chub tu lung ma bstan pa yin par rig par bya'o/ /
227b1(khri brgyad): rab 'byor byang chub sems dpa' sems dpa' chen po des/ de skad brjod pa na gal te/ mi ma yin par gyur pa de gud du song bar gyur na/ rab 'byor byang chub sems dpa' sems dpa' chen po de ni sngon gyi de bzhin gshegs pa dgra bcom pa yang dag par rdzogs pa'i sangs rgyas de dag
227b2(khri brgyad): gis/ bla na med pa yang dag par rdzogs pa'i byang chub tu lung bstan pa yin par rig par bya ste/ rab 'byor rnam pa de dag dang / rtags de dag dang / mtshan ma de dag gis byang chub sems dpa' sems dpa' chen po phyir mi ldog pa yin par rig par bya'o/ /rab 'byor gzhan yang
227b3(khri brgyad): byang chub sems dpa' sems dpa' chen po pha rol tu phyin pa drug la mi spyod pa/ thabs la mkhas pa dang bral ba/ dran pa nye bar gzhag pa bzhi dang / stong pa nyid dang / mtshan ma med pa dang / smon pa med pa'i bar dag la ma spyod pa/ byang chub sems dpa'i skyon med par ma
227b4(khri brgyad): zhugs pa'i bden pa'i byin gyis rlabs kyis bdud sdig can 'ong bar 'gyur te/ rab 'byor gal te byang chub sems dpa' sems dpa' chen po 'di snyam du bden pa dang / bden pa'i tshig gang gis bdag bla na med pa yang dag par rdzogs pa'i byang chub tu lung bstan pa'i bden pa dang /
227b5(khri brgyad): bden pa'i tshig des/ mi ma yin pa 'di gud du 'gro bar gyur cig ces/ de ltar bden pa'i byin gyis rlabs byed pa de la/ bdud sdig can 'di snyam du/ ji ltar mi ma yin pa de/ 'di nas gud du 'gro bar 'gyur snyam du spro ba skye bar 'gyur ro/ /de ci'i phyir zhe na/ 'di ltar bdud sdig
227b6(khri brgyad): can ni/ shin tu mthu dang ldan zhing shin tu gzi brjid dang ldan pa yin la/ mi ma yin pa de ni de lta ma yin pa'i phyir te/ de'i phyir bdud sdig can de'i byin gyis brlabs kyis de gud du song bar gyur ba na/ byang chub sems dpa' sems dpa' chen po de 'di snyam du sems te/ bdag gi
227b7(khri brgyad): mthus mi ma yin pa de 'di nas gud du song ngo snyam zhing / bdud kyi mthus mi ma yin pa de de nas/ gud du song bar ni ma shes nas/ de byang chub sems dpa' gzhan dag la 'di snyam du bdag ni/ sngon gyi de bzhin gshegs pa dgra bcom pa yang dag par rdzogs pa'i sangs rgyas de dag gis
228a1(khri brgyad): bla na med pa yang dag par rdzogs pa'i byang chub tu lung bstan pa yin gyis/ 'di dag gzhan ni bla na med pa yang dag par rdzogs pa'i byang chub tu lung bstan pa ma yin no snyam nas rlom sems su byed/ 'phya bar byed/ sting bar byed/ 'khrug par byed/ smod par byed de/
228a2(khri brgyad): de de tsam gyis nga rgyal 'phel ba dang / nga rgyal skyed par 'gyur zhing rnam pa thams cad mkhyen pa nyid kyang ring du byed/ sangs rgyas kyi ye shes bla na med pa yang ring du byed do/ /byang chub sems dpa' sems dpa' chen po de ltar thabs la mi mkhas pa de ni/ de tsam gyis lhag pa'i nga rgyal
228a3(khri brgyad): skyed par 'gyur bas na/ de'i sa ni gnyis su shes par bya ste/ gnyis gang zhe na/ 'di lta ste/ nyan thos kyi sa dang / rang sangs rgyas kyi sa'o/ /de ltar bden pa'i byin gyis rlabs kyis byang chub sems dpa' sems dpa' chen po la bdud kyi las 'byung bar 'gyur te/ de la
228a4(khri brgyad): de dge ba'i bshes gnyen dag la bsten par mi 'gyur/ bsnyen par mi 'gyur phyir 'brang bar mi 'gyur/ goms par byed par mi 'gyur/ bsnyen bkur byed par mi 'gyur zhing / bdud kyis bcing ba de nyid dam por byed par 'gyur ro/ /de ci'i phyir zhe na/ 'di ltar pha
228a5(khri brgyad): rol tu phyin pa drug la ma spyad cing thabs la mkhas pas yongs su ma zin pa'i phyir te/ rab 'byor byang chub sems dpa' sems dpa' chen po de yang bdud kyi las su rig par bya'o/ /rab 'byor ji ltar na byang chub sems dpa' sems dpa' chen po pha rol tu phyin pa
228a6(khri brgyad): drug la ma spyad cing / de bzhin du sbyar te/ skyon med par ma zhugs pa'i bar gyi drung du bdud sdig can ming gis byin gyis brlabs kyis 'ong bar 'gyur zhe na/ rab 'byor 'di la bdud sdig can cha byad gang yang rung ba'i byang chub sems dpa' sems dpa' chen po'i drung du 'ong nas/
228a7(khri brgyad): 'di skad du rigs kyi bu khyod ni de bzhin gshegs pa dgra bcom pa yang dag par rdzogs pa'i sangs rgyas kyis/ bla na med pa yang dag par rdzogs pa'i byang chub tu lung bstan pa yin te/ khyod kyi ming ni 'di zhes bya'o/ /khyod kyi ma'i ming ni 'di zhes bya'o/ /khyod kyi pha'i ming ni
228b1(khri brgyad): 'di zhes bya'o/ /khyod kyi phu nu'i ming ni 'di zhes bya'o/ /khyod kyi mdza' bshes dang / blon po dang / nye du dang / snag gi gnyen mtshams kyi ming ni 'di zhes bya'o/ /khyod kyi phyi mo dang / mes po gnyis kyi bdun rgyud tshun chad kyi bar gyi ming ni 'di zhes bya'o zhes nye bar ston cing
228b2(khri brgyad): khyod ni ljongs ga ge mo zhig dang / khyod ni grong khyer ga ge mo zhig dang / khyod ni grong ga ge mo zhig dang / khyod ni yul ga ge mo zhig nas/ ljongs ga ge mo zhig tu skyes so/ /grong khyer ga ge mo zhig dang / grong ga ge mo zhig tu skye ba yin no zhes zer zhing / gal te de rang bzhin
228b3(khri brgyad): gyis dman pa zhig yin na/ de de la 'di skad du khyod ni sngon yang 'di bzhin du dman pa nyid du gyur pa yin no zhes zer ro/ /gal te rno ba zhig yin na yang / de 'di skad du khyod ni sngon yang 'di bzhin du rno ba nyid du gyur to zhes zer ro/ /gal te dgon pa pa zhig yin nam/ gal te bsod
228b4(khri brgyad): snyoms pa zhig yin nam/ gal te phyag dar khrod ba zhig yin nam/ gal te zas phyis mi len pa zhig yin nam/ gal te stan gcig pa zhig yin nam/ gal te rnyed pas chog shes pa'i bsod snyoms pa zhig yin nam/ gal te dur khrod pa zhig yin nam/ gal te bla
228b5(khri brgyad): gab med pa zhig yin nam/ gal te shing drung pa zhig yin nam/ gal te cog pu pa zhig yin nam/ gal te gzhi ji bzhin pa zhig yin nam/ gal te chos gos gsum pa zhig yin nam/ gal te 'dod pa chung ba zhig yin nam/ gal te chog shes pa zhig yin nam/
228b6(khri brgyad): gal te rab tu dben pa zhig yin nam/ gal te rkang pa skud pa dang bral ba zhig yin nam/ gal te smra ba nyung ba zhig yin na yang de 'di skad du khyod ni sngon yang 'di ltar smra ba nyung ba nyid du gyur to zhes zer ro/ /gal te brjod pa nyung ba zhig yin na yang de 'di skad du khyod ni sngon yang
228b7(khri brgyad): 'di bzhin du brjod pa nyung ba nyid du gyur pa yin no/ /de ci'i phyir zhe na/ 'di ltar khyod la rnam pa 'di lta bu'i sbyangs pa'i yon tan dag yod pa las na/ gdon mi za bar sngon yang khyod sbyangs pa'i yon tan dang / legs par sdom pa 'di dag dang ldan par ma gyur mi srid pa'i phyir
229a1(khri brgyad): ro zhes zer ro/ /de de ltar sngon gyi ming bstan pa dang rus bstan pa/ de dang da ltar byung ba'i sbyangs pa'i yon tan bstan pa des rlom sems skye bar 'gyur te/ der yang bdud sdig can 'ong zhing 'di skad du rigs kyi bu khyod la sbyangs pa'i yon tan ji ltar
229a2(khri brgyad): yod pa de bzhin du/ de bzhin gshegs pa dgra bcom pa yang dag par rdzogs pa'i sangs rgyas kyis/ bla na med pa yang dag par rdzogs pa'i byang chub las phyir mi ldog pa nyid du lung bstan to zhes zer zhing / yang na dge slong gi cha byad du sgyur cing 'ong ngo / yang na dge slong
229a3(khri brgyad): ma'i cha byad du sgyur cing 'ong ngo / yang na khyim bdag gi cha byad du sgyur cing 'ong ngo / yang na ma'i cha byad du sgyur cing 'ong ngo / yang na pha'i cha byad du sgyur cing 'ong ngo / 'ongs nas kyang 'di skad du rigs kyi bu khyod ni de bzhin gshegs pa dgra bcom pa yang dag par rdzogs pa'i sangs
229a4(khri brgyad): rgyas kyis bla na med pa yang dag par rdzogs pa'i byang chub tu lung bstan pa yin no/ /de ci'i phyir zhe na/ 'di ltar phyir mi ldog pa'i byang chub sems dpa' sems dpa' chen po rnams kyi yon tan gang yin pa de dag khyod la yod pa'i phyir ro zhes zer la/ rab 'byor ngas phyir mi ldog
229a5(khri brgyad): pa'i byang chub sems dpa' sems dpa' chen po'i rnam par rnams dang / rtags rnams dang mtshan ma rnams bstan pa gang yin pa de dag ni byang chub sems dpa' sems dpa' chen po de la med na/ rab 'byor de las gzhan pa'i byang chub sems dpa' sems dpa' chen po
229a6(khri brgyad): rnams kyis/ byang chub sems dpa' sems dpa' chen po 'di ni bdud kyi byin gyis brlabs pa yin par rig par bya'o/ /de ci'i phyir zhe na/ 'di ltar phyir mi ldog pa'i byang chub sems dpa' sems dpa' chen po'i rnam pa gang yin pa dang / rtags gang yin pa dang / mtshan
229a7(khri brgyad): ma gang yin pa de dag kyang de la med la/ ming bstan pa des kyang de las gzhan pa'i byang chub sems dpa' sems dpa' chen po dag la rlom sems su byed/ 'phya bar byed/ sting bar byed/ khyad du gsod par byed cing / smod par byed pa'i phyir te/ rab 'byor ming bstan pa de
229b1(khri brgyad): yang byang chub sems dpa' sems dpa' chen pos ming gi byin gyis brlabs kyis bdud kyi las su rig par bya'o/ /rab 'byor gzhan yang byang chub sems dpa' sems dpa' chen po ming gi byin gyis brlabs kyis bdud kyi las su rig par bya'o/ /de ci'i phyir zhe na/ rab 'byor 'di
229b2(khri brgyad): ltar byang chub sems dpa' sems dpa' chen po pha rol tu phyin pa drug la ma spyad pas/ phung po'i bdud mi shes te/ gzugs mi shes/ tshor ba dang / 'du shes dang / 'du byed rnams dang / rnam par shes pa mi shes pa'i phyir te/ de la bdud sdig can ming gi byin gyis
229b3(khri brgyad): brlabs kyis lung ston par 'gyur te/ khyod bla na med pa yang dag par rdzogs pa'i byang chub mngon par rdzogs par sangs rgyas kyi bar du ming 'di skad ces bya bar 'gyur ro zhes byang chub sems dpa' sems dpa' chen po des ming gang rjes su brtag pa dang / rjes su dpyad pa
229b4(khri brgyad): de nyid rjod par byed de/ de la byang chub sems dpa' sems dpa' chen po shes rab 'chal ba'i rang bzhin can/ thabs la mi mkhas pa de 'di snyam du bdag gis ming gang yin gyi rjes su brtags shing / rjes su dpyad pa de nyid bdag bla na med pa yang dag par rdzogs pa'i
229b5(khri brgyad): byang chub mngon par rdzogs par sangs rgyas pa'i ming du 'gyur ro snyam nas/ ji lta ji ltar bdud sdig can nam/ bdud kyi ris kyi lha'am/ bdud kyi byin gyis brlabs pa'i dge slong dag gis bstan pa na/ de 'di snyam du ji ltar bdag gis sems bskyed pa 'byung ba
229b6(khri brgyad): dang / bdag gi ming ji lta ba bzhin du dge slong 'di bstan te/ ming dang / ming du 'thun pas na/ bdag ni de bzhin gshegs pa dgra bcom pa yang dag par rdzogs pa'i sangs rgyas kyis/ bla na med pa yang dag par rdzogs pa'i byang chub tu lung bstan pa yin no snyam du
229b7(khri brgyad): sems la/ rab 'byor ngas phyir mi ldog pa'i byang chub sems dpa' sems dpa' chen po'i rnam pa dang / rtags dang / mtshan ma bstan pa gang yin pa de dag kyang / byang chub sems dpa' sems dpa' chen po de la med cing / rnam pa dang / rtags dang / mtshan ma de
230a1(khri brgyad): dag dang yang bral la ming bstan pa des kyang / nga rgyal skyed cing de byang chub sems dpa' sems dpa' chen po gzhan dag la rlom sems su byed/ brnyas par byed na/ de rlom sems dang brnyas pa dang / khyad du gsod pa des/ bla na med pa yang dag
230a2(khri brgyad): par rdzogs pa'i byang chub las ring du 'gyur ro/ /de ltar thabs la mkhas pa dang bral zhing / shes rab kyi pha rol tu phyin pa dang bral ba dang / dge ba'i bshes gnyen dang bral ba dang / sdig pa'i grogs pos yongs su zin pa de'i sa ni rnam pa gnyis su shes
230a3(khri brgyad): par bya ste/ 'di lta ste/ nyan thos kyi sa dang / rang sangs rgyas kyi sa'o/ /yang na shin tu yun ring por 'khyams shing 'khor bar 'khor 'khor nas shes rab kyi pha rol tu phyin pa 'di la brten te/ bla na med pa yang dag par rdzogs pa'i byang chub mngon par rdzogs par 'tshang rgya
230a4(khri brgyad): bar 'gyur ro/ /de gal te dga' ba dang / yid rangs pas yang dang yang du dge ba'i bshes gnyen la lta ba rnyed cing de la bsnyen bkur byed par 'gyur yang / gal te de'i lus rnyed pa des sems bskyed pa snga ma de dag la smod par mi byed cing / 'chag par mi byed na/ de'i sa
230a5(khri brgyad): yang rnam pa gnyis su shes par bya ste/ 'di lta ste/ nyan thos kyi sa dang / rang sangs rgyas kyi sa'o/ /rab 'byor 'di lta ste dper na/ dge slong zhig la ltung ba'i rtsa ba bzhi po dag las gang yang rung ba zhig byung na/ dge sbyong ma yin/ shAkya'i sras ma yin te/ de ni lus de
230a6(khri brgyad): nyid kyis dge sbyong gi 'bras bu bzhi po gang yang rung ba dag 'thob pa'i skal ba med do/ /rab 'byor de bzhin du byang chub sems dpa' sems dpa' chen po gang ming bstan pa tsam gyis rlom sems dang ldan pas sems bskyed cing / ming tsam brjod pa des byang chub sems dpa' gzhan
230a7(khri brgyad): dag la rlom sems su byed la/ brnyas par byed pa de ni de bas kyang shin tu lci ba ste/ sems bskyed pa de ni de bas shin tu lci bar rig par bya'o/ /rab 'byor ltung ba'i rtsa ba lci ba bzhi lta zhog gi /byang chub sems dpa'i ming bstan pa tsam gyis/ rlom sems dang ldan pas
230b1(khri brgyad): sems bskyed pa de ni/ mtshams med pa lnga bas kyang shin tu lci ba yin te/ sems bskyed pa de ni de bas kyang shin tu lci bar rig par bya'o/ /rab 'byor de ltar na ming bstan pas bdud kyi las phra mo de lta bu dag 'byung bar 'gyur ro/ /rab 'byor gzhan yang bdud sdig can byang
230b2(khri brgyad): chub sems dpa' sems dpa' chen po'i dben pa'i yon tan dag rjod cing 'ong bar 'gyur te/ 'ongs nas kyang 'di skad du/ de bzhin gshegs pa ni dben pa'i yon tan dag gsung ba'o zhes zer te/ rab 'byor nga ni 'di lta ste/ dgon pa dang / nags 'dab dang / bas
230b3(khri brgyad): mtha'i gnas mal dag ni byang chub sems dpa' sems dpa' chen po'i dben pa yin par mi smra'o/ /rab 'byor gyis gsol pa/ bcom ldan 'das gal te de ltar dgon pa dang / nags 'dab dang / bas mtha'i gnas mal dag dben pa ma lags na/ byang chub sems
230b4(khri brgyad): dpa' sems dpa' chen po'i dben pa gzhan gang zhig lags/ bcom ldan 'das byang chub sems dpa' sems dpa' chen po'i dben pa gzhan ji lta bu zhig mchis lags/ bcom ldan 'das kyis bka' stsal pa/ rab 'byor gal te byang chub sems dpa' sems dpa'
230b5(khri brgyad): chen po nyan thos dang ldan pa'i yid la byed pa dag gis dben zhing / rang sangs rgyas dang ldan pa'i yid la byed pa dag gis dben na/ byang chub sems dpa' sems dpa' chen po'i dben pa yin te/ dgon pa dang / nags 'dab dang / bas mtha'i gnas mal dag tu gnas
230b6(khri brgyad): pa ni byang chub sems dpa' sems dpa' chen po'i dben pa ma yin gyi/ rab 'byor de ni byang chub sems dpa' sems dpa' chen po'i dben pa ste/ ngas rjes su gnang ba yin no/ /gal te byang chub sems dpa' sems dpa' chen po dben pa 'dis nyin mtshan du gnas pa ni/
230b7(khri brgyad): dben pa nyid du gnas pa yin no/ /byang chub sems dpa' sems dpa' chen po 'di lta ste/ byang chub sems dpa'i dben pa 'di dgon pa dang / nags 'dab dang / bas mtha'i gnas mal rnams su gnas pa ni dben pa nyid du gnas pa yin no/ /gal te byang chub sems
231a1(khri brgyad): dpa' sems dpa' chen po dben pa 'dis/ grong 'dab tu gnas na yang dben pa nyid du gnas pa yin no/ /rab 'byor ngas byang chub sems dpa' sems dpa' chen po'i dben pa rjes su gnang ba gang yin pa de la/ bdud sdig can gyis dgon pa dang / nags
231a2(khri brgyad): 'dab dang / bas mtha'i gnas mal rnams su gnas par bya'o zhes ston par byed do/ /de dben pa des nyan thos dang ldan pa yid la byed pa dang / rang sangs rgyas dang ldan pa yid la byed pa dang 'dres pas/ shes rab kyi pha rol tu phyin pa la mi brtson zhing / rnam pa thams
231a3(khri brgyad): cad mkhyen pa nyid kyang yongs su rdzogs par mi 'gyur ro/ /de de lta de yid la byed pa yongs su ma dag par gnas pa des gnas shing / de las gzhan pa'i byang chub sems dpa' sems dpa' chen po gang dag grong 'dab na gnas shing sems dang / yid la byed pa yongs su
231a4(khri brgyad): dag pa/ nyan thos kyi sems dang ma 'dres pa/ rang sangs rgyas kyi sems dang ma 'dres pa/ de las gzhan pa'i sdig pa'i sems bskyed pa dag dang / ma 'dres pa'i bsam gtan dang / rnam par thar pa dang / ting nge 'dzin dang / snyoms par 'jug pa dang / mngon par
231a5(khri brgyad): shes pa dang / yongs su shes pa dag yongs su rdzogs par gyur pa de dag la rlom sems su byed do/ /gzhan yang thabs la mi mkhas pa'i byang chub sems dpa' sems dpa' chen po de/ 'brog dgon pa dpag tshad brgya pa/ gdug pa dang / dang / bya dag med pa/
231a6(khri brgyad): chom rkun gyi gnod pa dag med pa/ srin po rgyu ba'i lam gyi mngon sum du bab pa ma yin pa/ de lta bu'i nang du lo'am/ lo brgya'am/ lo stong ngam/ lo 'bum 'am/ lo bye ba khrag khrig phrag 'bum 'am/ de bas kyang lhag par gnas su zin kyang / dben pa gang gis byang
231a7(khri brgyad): chub sems dpa' sems dpa' chen po lhag pa'i bsam pa la yang dag par zhugs shing / gnas pa'i dben pa de mi shes na/ byang chub sems dpa' sems dpa' chen po de ni 'dres pa nyid du gnas pa yin te/ dben pa de la chags shing zhen par gnas pas kun nas nyon mongs
231b1(khri brgyad): pa can nyid yin zhing / des de tsam gyi nga'i sems rangs par byed pa ma yin te/ ngas byang chub sems dpa' sems dpa' chen po rnams kyi dben pa bshad pa gang yin pa'i dben pa de dang de mi ldan zhing / de ni dben pa de la mi snang ngo / /de ci'i phyir zhe na/ 'di ltar de ni dben
231b2(khri brgyad): pa des mi gnas pa'i phyir ro/ /de'i drung du bdud sdig can 'ongs shing / steng gi bar snang la 'dug nas/ 'di skad du rigs kyi bu legs so legs so/ /'di ni de bzhin gshegs pas bstan pa'i dben pa ma nor ba yin gyi/ khyod dben pa 'di nyid du 'dug shig dang / khyod
231b3(khri brgyad): myur du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro zhes smras pa dang / de dben pa de bas kyang dben pa gces par sems shing de byang chub sems dpa'i theg pa pa'i dge slong rnams dang de bzhin du sbyar te/ dge ba'i chos can gzhan
231b4(khri brgyad): dag la tshe dang ldan pa 'di dag ni 'dres par gnas pas gnas pa yin no zhes rlom sems su byed cing / byang chub sems dpa' sems dpa' chen po gang dag dben pa'i gnas pas gnas pa de dag la 'dres par gnas pas skul bar byed/ rlom sems su byed de/ gang
231b5(khri brgyad): dag 'dres par gnas pas gnas pa de dag ni dben par gnas pas spyod pa ma yin no zhes zer zhing / gang la zhes bskyed par bya ba de dag la zhes skyed par mi byed cing / de la nga rgyal skyed par byed do/ /de ci'i phyir zhe na/ bdag gnas pa gang gis gnas pa'i gnas
231b6(khri brgyad): pa 'di ni/ yang dag pa nyid yin pas na/ bdag la mi ma yin rnams skul bar byed cing / bdag la mi ma yin pa rnams dran par byed kyi/ grong 'dab na gnas pa dag lta la su zhig skul zhing / dran par byed par 'gyur snyam du sems pa'i phyir te/ byang chub sems
231b7(khri brgyad): dpa' de ni de ltar byang chub sems dpa'i theg pa pa'i rigs kyi bu gzhan dag la rlom sems su byed pa yin te/ rab 'byor de ni byang chub sems dpa' gdol pa yin par rig par bya'o/ /byang chub sems dpa' sun 'byin pa yin par rig par bya'o/ /byang chub sems dpa'
232a1(khri brgyad): ltar bcos pa yin par rig par bya'o/ /lha dang / mi dang / lha ma yin du bcas pa'i 'jig rten gyi chom rkun pa yin par rig par bya'o/ /dge sbyong gi cha byad kyis lha dang / mi dang / lha ma yin du bcas pa'i 'jig rten la rkun po yin par rig par bya'o/ /byang
232a2(khri brgyad): chub sems dpa'i theg pa pa'i rigs kyi bu rnams kyi chom rkun pa yin par rig par bya ste/ de lta bu'i rang bzhin can gyi gang zag ni bsnyen par mi bya/ bsten par mi bya/ bsnyen bkur mi bya'o/ /de ci'i phyir zhe na/ rab 'byor gang zag de lta bu ni mngon pa'i nga rgyal can du rig
232a3(khri brgyad): par bya ba'i phyir ro/ /rab 'byor byang chub sems dpa' sems dpa' chen po gang gis rnam pa thams cad mkhyen pa nyid yongs su ma btang zhing / bla na med pa yang dag par rdzogs pa'i byang chub kyang yongs su ma btang ba'i byang chub sems dpa' sems dpa' chen po lhag
232a4(khri brgyad): pa'i bsam pas/ bla na med pa yang dag par rdzogs pa'i byang chub mngon par rdzogs par 'tshang rgya bar 'dod pa dang sems can thams cad kyi don byed par 'dod pa'i byang chub sems dpa' sems dpa' chen pos/ de lta bu'i rang bzhin can gyi gang zag dag la bsnyen par mi bya/
232a5(khri brgyad): bsten par mi bya/ bsnyen bkur mi bya ste/ gzhan du na rtag tu 'khor bas yid byung ba dang / yid dngas pa dang / khams gsum dang / ma 'dres pas rang gi don sbyar ba la rjes su brtson par bya'o/ /de nyid la yang byams pa'i sems bskyed par bya'o/ /de nyid la yang
232a6(khri brgyad): snying brtse ba dang snying rje bskyed par bya'o/ dga' ba dang btang snyoms bskyed par bya'o/ /ci nas kyang bdag la skyon de lta bu dag thams cad kyi thams cad rnam pa thams cad kyi thams cad du 'byung bar mi 'gyur zhing / skye bar mi 'gyur ba de ltar bya'o/ /gal te byung na yang myur ba nyid
232a7(khri brgyad): du spang bar bya'o zhes bslab par bya ste/ rab 'byor de ni byang chub sems dpa' sems dpa' chen po rnams kyi rang gi mngon par shes pas rtul ba yin par rig par bya'o/ /rab 'byor gzhan yang byang chub sems dpa' sems dpa' chen po lhag pa'i bsam pas bla na med pa yang
232b1(khri brgyad): dag par rdzogs pa'i byang chub mngon par rdzogs par 'tshang rgya bar 'dod pas dge ba'i bshes gnyen dag la bsnyen par bya/ bsten par bya/ bsnyen bkur bya'o/ /de skad ces bka' stsal pa dang bcom ldan 'das la tshe dang ldan pa rab 'byor gyis 'di skad ces gsol to/ /
232b2(khri brgyad): bcom ldan 'das byang chub sems dpa' sems dpa' chen po rnams kyi dge ba'i bshes gnyen dag gang lags par rig par bgyi ba lags/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor sangs
232b3(khri brgyad): rgyas bcom ldan 'das rnams ni byang chub sems dpa' sems dpa' chen po rnams kyi dge ba'i bshes gnyen du rig par bya'o/ /rab 'byor byang chub sems dpa' rnams kyang byang chub sems dpa' sems dpa' chen po rnams kyi dge ba'i bshes gnyen du rig par bya'o/ /
232b4(khri brgyad): rab 'byor nyan thos rnams kyang / byang chub sems dpa' sems dpa' chen po rnams kyi dge ba'i bshes gnyen du rig par bya'o/ /rab 'byor gang dag pha rol tu phyin pa drug smra ba dang / rjod pa dang / ston pa dang / 'dogs pa dang / 'god pa dang / rnam par 'byed pa dang /
232b5(khri brgyad): rnam par 'grel pa dang / gsal bar byed pa dang / yang dag par ston par byed pa de dag kyang / byang chub sems dpa' sems dpa' chen po rnams kyi dge ba'i bshes gnyen du rig par bya'o/ /rab 'byor pha rol tu phyin pa drug kyang byang chub sems dpa' sems dpa' chen
232b6(khri brgyad): po rnams kyi dge ba'i bshes gnyen du rig par bya'o/ /dran pa nye bar gzhag pa rnams dang / de bzhin du sbyar te/ sangs rgyas kyi chos ma 'dres pa brgyad kyi bar dag kyang byang chub sems dpa' sems dpa' chen po rnams kyi dge ba'i bshes gnyen du rig par bya'o/ /
232b7(khri brgyad): de bzhin nyid dang / yang dag pa'i mtha' dang / chos kyi dbyings kyang byang chub sems dpa' sems dpa' chen po rnams kyi dge ba'i bshes gnyen du rig par bya'o/ /rab 'byor pha rol tu phyin pa drug ni ston pa yin par rig par bya'o/ /pha rol tu phyin pa drug ni lam du rig par
233a1(khri brgyad): bya'o/ /pha rol tu phyin pa drug ni snang ba'o/ /pha rol tu phyin pa drug ni sgron ma'o/ /pha rol tu phyin pa drug ni snang gsal lo/ blo'o/ /shes pa'o/ /shes rab bo/ /pha rol tu phyin pa drug ni skyob pa'o/ /pha rol tu phyin pa drug ni skyabs so/ /
233a2(khri brgyad): pha rol tu phyin pa drug ni dpung gnyen no/ /pha rol tu phyin pa drug ni pha'o/ /pha rol tu phyin pa drug ni ma'o/ /dran pa nye bar gzhag pa rnams dang / de bzhin du sbyar te/ rnam pa thams cad mkhyen pa nyid kyi bar dag ni bag chags dang mtshams sbyor ba dang / nyon mongs pa thams
233a3(khri brgyad): cad spang bar 'gyur ba yin no/ /de ci'i phyir zhe na/ rab 'byor 'di ltar byang chub kyi phyogs kyi chos sum cu rtsa bdun po 'di dag ni/ de bzhin gshegs pa dgra bcom pa yang dag par rdzogs pa'i sangs rgyas gang dag 'das pa'i dus na/ byung bar gyur pa'i sangs rgyas bcom
233a4(khri brgyad): ldan 'das de dag gi yang yab dang yum du gyur pa yin la/ rab 'byor byang chub kyi phyogs kyi chos sum cu rtsa bdun po 'di dag ni/ de bzhin gshegs pa dgra bcom pa yang dag par rdzogs pa'i sangs rgyas gang dag ma 'ongs pa'i dus na 'byung bar 'gyur ba'i sangs rgyas bcom ldan
233a5(khri brgyad): 'das de dag gi yang yab dang / yum du 'gyur ba yin zhing / rab 'byor byang chub kyi phyogs kyi chos sum cu rtsa bdun po 'di dag ni/ sangs rgyas bcom ldan 'das gang dag da ltar phyogs bcu'i 'jig rten gyi khams dag na bzhugs te/ 'tsho zhing gzhes pa'i sangs rgyas bcom
233a6(khri brgyad): ldan 'das de dag gi yang yab dang yum du gyur pa yin pa'i phyir ro/ /de ci'i phyir zhe na/ rab 'byor 'di ltar 'das pa dang / ma byon pa dang / da ltar byung ba'i sangs rgyas bcom ldan 'das rnams ni 'di las nges par byung ba'i phyir ro/ /rab 'byor de lta bas na/ byang chub
233a7(khri brgyad): sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pa dang / sangs rgyas kyi zhing yongs su dag par bya bar 'dod pa dang / sems can rnams kyang yongs su smin par bya bar 'dod pas/ bsdu ba'i
233b1(khri brgyad): dngos po bzhi po dag gis sems can rnams yang dag par bsdu bar bya'o/ /bzhi gang zhe na/ sbyin pa dang / snyan par smra ba dang / don spyod pa dang / don 'thun pa rnams so/ /rab 'byor ngas don gyi dbang 'di mthong bas 'di skad du 'di lta ste/ byang chub kyi phyogs kyi
233b2(khri brgyad): chos sum cu rtsa bdun po 'di dag nyid ni byang chub sems dpa' sems dpa' chen po rnams kyi ston pa dang / pha dang ma dang / gnas dang skyob pa dang / gling dang skyabs dang dpung gnyen yin no zhes smra'o/ /rab 'byor de lta bas na/ byang chub sems dpa' sems dpa' chen
233b3(khri brgyad): po gzhan gyi dring mi 'jog par 'gro bar 'dod pa dang / gzhan gyi dring mi 'jog par gnas par 'dod pa dang / sems can thams cad kyi som nyi gcod par 'dod pa dang / sangs rgyas kyi zhing yongs su dag par bya bar 'dod pa dang / sems can rnams yongs su smin par bya
233b4(khri brgyad): bar 'dod pas kyang / shes rab kyi pha rol tu phyin pa 'di nyid la bslab par bya'o/ /de ci'i phyir zhe na/ byang chub sems dpa' sems dpa' chen po gang la bslab par bya ba'i chos rnams shes rab kyi pha rol tu phyin pa 'di las rgya cher bstan pa'i phyir ro/ /de skad ces bka' stsal
233b5(khri brgyad): pa dang / bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das shes rab kyi pha rol tu phyin pa'i mtshan nyid ji lta bu lags/ bcom ldan 'das kyis bka' stsal pa/ rab 'byor nam mkha' ltar chags pa med pa'i mtshan nyid ni
233b6(khri brgyad): shes rab kyi pha rol tu phyin pa yin no/ /rab 'byor shes rab kyi pha rol tu phyin pa ni mtshan nyid med pa ste/ shes rab kyi pha rol tu phyin pa'i mtshan nyid gang yang med do/ /rab 'byor gyis gsol pa/ bcom ldan 'das mtshan nyid gang gis shes rab kyi pha rol tu phyin pa
233b7(khri brgyad): mchis pa'i mtshan nyid des chos thams cad kyang mchis par 'gyur ba'i rnam grangs mchis lags sam/ bcom ldan 'das kyis bka' stsal pa rab 'byor de de bzhin no/ /de de bzhin te/ rab 'byor mtshan nyid gang gis shes rab kyi pha rol tu phyin pa yod pa'i mtshan
234a1(khri brgyad): nyid kyis chos thams cad kyang yod pa yin no/ /de ci'i phyir zhe na/ rab 'byor chos thams cad ni rang bzhin gyis dben la/ chos thams cad ni rang bzhin gyis stong pa'i phyir te/ rab 'byor rnam grangs des na mtshan nyid gang gis shes rab kyi
234a2(khri brgyad): pha rol tu phyin pa yod pa'i mtshan nyid des/ chos thams cad kyang yod pa yin te/ 'di lta ste/ stong pa nyid kyi mtshan nyid dang / dben pa'i mtshan nyid do/ /de skad ces bka' stsal pa dang bcom ldan 'das la tshe dang ldan pa rab 'byor gyis 'di skad ces
234a3(khri brgyad): gsol to/ /bcom ldan 'das gal te chos thams cad ni chos thams cad kyis dben pa lags la/ chos thams cad ni chos thams cad kyis stong pa lags na/ bcom ldan 'das sems can rnams kyi kun nas nyon mongs pa dang / rnam par byang ba ji ltar mchis par gyur lags/
234a4(khri brgyad): bcom ldan 'das dben pa ni kun nas nyon mongs par mi 'gyur zhing / rnam par byang bar mi 'gyur la/ stong pa nyid kyang kun nas nyon mongs par mi 'gyur zhing / rnam par byang bar mi 'gyur lags pas/ dben pa dang / stong pa nyid ni bla na med pa yang dag par rdzogs
234a5(khri brgyad): pa'i byang chub mngon par rdzogs par 'tshang rgya bar mi 'gyur lags te/ dben pas kyang stong pa nyid la byang chub mngon par rdzogs par 'tshang rgya ba'i chos gang yang dmigs par mi 'gyur la/ stong pa nyid kyis kyang dben pa la/ byang chub mngon par rdzogs par 'tshang
234a6(khri brgyad): rgya ba'i chos gang yang dmigs par mi 'gyur lags na/ bcom ldan 'das kyis gsungs pa 'di'i don ji ltar rtog par bgyi lags/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor
234a7(khri brgyad): 'di ji snyam du sems/ sems can 'di dag yun ring po nas ngar 'dzin pa dang / nga yir 'dzin pa la spyod spyod pa yin snyama'am/ rab 'byor gyis gsol pa/ bcom ldan 'das de de lta lags so/ /bde bar gshegs pa de de ltar lags te/ sems can 'di
234b1(khri brgyad): dag ni yun ring po nas ngar 'dzin pa dang / nga yir 'dzin pa la spyod spyod pa lags so/ /bcom ldan 'das kyis bka' stsal pa/ rab 'byor 'di ci snyam du sems/ ngar 'dzin pa dang / nga yir 'dzin pa dag dben pa yin zhing / ngar 'dzin pa dang / ngar yir
234b2(khri brgyad): 'dzin pa dag stong pa yin snyama'am/ rab 'byor gyis gsol pa/ bcom ldan 'das dben pa lags so/ /bde bar gshegs pa stong pa lags so/ /bcom ldan 'das kyis bka' stsal pa/ rab 'byor 'di ji snyam du sems/ ngar 'dzin pa dang / ngar yir
234b3(khri brgyad): 'dzin pa'i sems can rnams 'phyan zhing 'khor snyama'am/ rab 'byor gyis gsol pa/ bcom ldan 'das de de lta lags so/ /bde bar gshegs pa de de ltar lags te/ ngar 'dzin pa dang / nga yir 'dzin pa'i sems can rnams 'phyan zhing 'khor lags
234b4(khri brgyad): so/ /bcom ldan 'das kyis bka' stsal pa/ rab 'byor de ltar na/ 'khor ba na 'khor zhing 'phyan pa'i sems can rnams kyis kun nas nyon mongs pa yang yod pa yin no/ /rab 'byor gang la ngar 'dzin pa med pa dang / ngar yir 'dzin pa med pa de la 'dzin pa med
234b5(khri brgyad): de sems can de dag ni 'khor bar mi 'phyan zhing mi 'khor ro/ /gang la 'khor bar 'phyan pa med pa dang / 'khor ba med pa de la kun nas nyon mongs par 'gyur ba med de/ rab 'byor de ltar na rnam par byang ba yang yod pa yin no/ /de skad ces bka' stsal pa dang /
234b6(khri brgyad): bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das de ltar spyod pa'i byang chub sems dpa' sems dpa' chen po ni gzugs la mi spyod lags so/ /tshor ba dang / 'du shes dang / 'du byed rnams dang / rnam par shes pa la mi
234b7(khri brgyad): spyod lags so/ /de bzhin du dran pa nye bar gzhag pa rnams kyi bar la mi spyod lags so/ /so so yang dag par rig pa bzhi'i bar la mi spyod lags so/ /de ci'i slad du zhe na/ 'di ltar gang spyod pa'am/ gang gis spyod pa'am/ gang la spyod par bgyi ba'i chos
235a1(khri brgyad): de dag thams cad dmigs su ma mchis pa'i slad du ste/ bcom ldan 'das de ltar spyod pa'i byang chub sems dpa' sems dpa' chen po ni lha dang / mi dang lha ma yin du bcas pa'i 'jig rten gyis mi thul ba lags so/ /bcom ldan 'das de ltar
235a2(khri brgyad): spyod pa'i byang chub sems dpa' sems dpa' chen po ni nyan thos dang / rang sangs rgyas thams cad kyis zil gyis mi non pa lags so/ /de ci'i slad du zhe na/ 'di ltar de ni zil gyis non pa'i gnas 'di lta ste/ byang chub sems dpa'i skyon ma mchis pa la gnas pa'i
235a3(khri brgyad): slad du/ bcom ldan 'das byang chub sems dpa' sems dpa' chen po rnam pa thams cad mkhyen pa nyid yid la bgyid pas/ gnas pa ni zil gyis non par mi 'gyur lags so/ /bcom ldan 'das de ltar spyod pa'i byang chub sems dpa' sems dpa' chen po ni rnam
235a4(khri brgyad): pa thams cad mkhyen pa nyid dang yang nye bar gyur pa lags so/ /bcom ldan 'das kyis bka' stsal pa/ rab 'byor 'di ji snyam du sems/ 'dzam bu'i gling gi sems can gang ji snyed pa de dag thams cad kyis mi'i lus thob par gyur la/ mi'i lus thob nas kyang / bla na
235a5(khri brgyad): med pa yang dag par rdzogs pa'i byang chub mngon par rdzogs par sangs rgyas par gyur nas/ de dag la rigs kyi bu'am rigs kyi bu mo la la zhig ji srid 'tsho'i bar du bsnyen bkur byed de/ na bza' dang / zhal zas dang / gzims cha dang / gdan dang / snyun gyi gsos sman dang /
235a6(khri brgyad): yo byad dag gis bsti stang du byed/ bla mar byed/ ri mor byed/ mchod pa byed cing / dge ba'i rtsa ba de yang bla na med pa yang dag par rdzogs pa'i byang chub tu yongs su bsngos nas/ rab 'byor 'di ji snyam du sems/ rigs kyi bu'am rigs kyi bu mo de gzhi de las bsod nams
235a7(khri brgyad): mang du skyed par 'gyur snyama'am/ rab 'byor gyis gsol pa/ bcom ldan 'das mang lags so/ /bde bar gshegs pa mang lags so/ /bcom ldan 'das kyis bka' stsal pa/ rab 'byor de bas kyang rigs kyi bu'am rigs kyi bu mo gang shes rab kyi pha rol tu phyin pa dang
235b1(khri brgyad): ldan pa'i yid la byed pas/ gnas shing gzhan dag la yang shes rab kyi pha rol tu phyin pa 'chad par byed/ ston par byed/ 'dogs par byed/ 'god par byed/ rnam par 'grel par byed/ rnam par 'byed par byed/ gsal bar byed cing / yang dag par rab tu ston par
235b2(khri brgyad): byed pa de/ ches bsod nams mang du skyed par 'gyur ro/ /de bzhin du sbyar te/ stong gsum gyi stong chen po'i 'jig rten gyi khams na sems can gang dag ci snyed pa de dag thams cad snga phyi med par mi'i lus thob par gyur la/ rigs kyi bu'am rigs kyi bu mo la la zhig gis de
235b3(khri brgyad): dag dge ba bcu'i las kyi lam la bkod cing / bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi dang / rgyun du zhugs pa'i 'bras bu dang de bzhin du sbyar te/ rang byang chub kyi bar la bkod pa dang / bla na med pa yang dag par
235b4(khri brgyad): rdzogs pa'i byang chub kyi bar la bkod cing / dge ba'i rtsa ba de yang bla na med pa yang dag par rdzogs pa'i byang chub tu yongs su bsngos na/ rab 'byor 'di ji snyam du sems/ rigs kyi bu 'am rigs kyi bu mo de gzhi de las bsod nams mang du skyed par 'gyur snyama'am/ rab 'byor
235b5(khri brgyad): gyis gsol pa/ bcom ldan 'das mang lags so/ /bde bar gshegs pa mang lags so/ /bcom ldan 'das kyis bka' stsal pa/ rab 'byor de bas kyang rigs kyi bu'am rigs kyi bu mo gang rnam pa thams cad mkhyen pa nyid dang ldan pa'i yid la byed pas gnas shing
235b6(khri brgyad): gzhan dag la yang shes rab kyi pha rol tu phyin pa 'di ni 'chad par byed/ ston par byed/ 'dogs par byed/ 'god par byed/ rnam par 'grel par byed/ rnam par 'byed par byed/ gsal bar byed cing yang dag par rab tu ston par byed pa de/ ches bsod nams mang du
235b7(khri brgyad): skyed par 'gyur te/ rab 'byor byang chub sems dpa' sems dpa' chen po ni sems can thams cad kyi sbyin gnas su gyur pa yin no/ /de ci'i phyir zhe na/ 'di ltar de bzhin gshegs pa dgra bcom pa yang dag par rdzogs pa'i sangs rgyas ma gtogs par/ byang chub sems
236a1(khri brgyad): dpa' sems dpa' chen po gnas pa ji lta ba de lta bu'i sems can gang yang med pa'i phyir ro/ /de ci'i phyir zhe na/ 'di ltar rigs kyi bu dag shes rab kyi pha rol tu phyin pa la spyod pa ni/ byams pa chen po mngon par sgrub par byed cing / de dag shes rab kyi
236a2(khri brgyad): pha rol tu phyin pa la spyod pa na/ sems can thams cad gsad par gyur pa lta bur yang dag par rjes su mthong nas/ de dag snying rje chen po mngon par sgrub par byed de/ de dag gnas pa des gnas shing / dga' bas rab tu dga' bar byed cing / de dag dga' ba chen
236a3(khri brgyad): po mngon par sgrub par byed kyang / de dag mtshan ma de dang lhan cig mi gnas par de dag btang snyoms chen po thob par byed pa'i phyir ro/ /rab 'byor 'di ni byang chub sems dpa' sems dpa' chen po rnams kyi shes rab kyi snang ba chen po yin te/ 'di lta ste/ shes rab kyi pha rol
236a4(khri brgyad): tu phyin pa'i snang ba dang / bsam gtan dang / brtson 'grus dang / bzod pa dang / tshul khrims dang / sbyin pa'i pha rol tu phyin pa'i snang ba yin no/ /rigs kyi bu de dag ni mngon par rdzogs par sangs ma rgyas kyang / sems can thams cad kyi sbyin pa'i gnas su gyur
236a5(khri brgyad): pa yang yin la/ bla na med pa yang dag par rdzogs pa'i byang chub las kyang phyir mi ldog go/ /gang gis gos dang / zas dang / mal cha dang / stan dang na ba'i gsos sman dang / yo byad dag yongs su spyad na/ shes rab kyi pha rol tu phyin pa dang ldan pa'i yid la byed
236a6(khri brgyad): pas gnas la/ sbyin pa po dang / sbyin bdag rnams kyi sbyin pa de dag yongs su sbyong zhing / rnam pa thams cad mkhyen pa nyid dang yang nye bar gyur pas na/ de'i yo byad de dag ni 'bras bu che ba dang / phan yon che bar 'gyur ro/ /rab 'byor de lta bas na/ byang chub sems
236a7(khri brgyad): dpa' sems dpa' chen po yul 'khor gyi bsod snyoms 'bras bu yod par spyod par 'dod pa dang / sems can thams cad la lam nye bar ston par 'dod pa dang / snang ba chen po byed par 'dod pa dang / sems can bcings par gyur pa rnams yongs su dgrol bar 'dod
236b1(khri brgyad): pa dang / sems can thams cad la bla na med pa'i shes rab kyi mig nye bar ston par 'dod pa ni shes rab kyi pha rol tu phyin pa dang ldan pa'i yid la byed pa dag gis gnas par bya'o/ /rab 'byor gal te byang chub sems dpa' sems dpa' chen po shes rab kyi pha rol tu phyin pa dang ldan
236b2(khri brgyad): pa'i yid la byed pa de dag gis yid la byed cing gal te byang chub sems dpa' sems dpa' chen po shes rab kyi pha rol tu phyin pa dang ldan pa'i yid la byed pa de dag gis yid la byed na des shes rab kyi pha rol tu phyin pa dang ldan pa nyid kyi gtam yang brjod par bya'o/ /des shes rab
236b3(khri brgyad): kyi pha rol tu phyin pa dang ldan pa nyid kyi gtam brjod nas kyang / shes rab kyi pha rol tu phyin pa dang ldan pa nyid kyi yid la byed pa dag gis yid la bya'o/ /shes rab kyi pha rol tu phyin pa dang ldan pa nyid kyis yid la byed pas gnas pa des yid la byed pa gzhan dag gi go skabs mi
236b4(khri brgyad): dbye bar ji ltar shes rab kyi pha rol tu phyin pa dang ldan pas yid la byed pa de dag gi brtson pa mi btang bar nyin mtshan du gnas par byed pa de ltar bya'o/ /rab 'byor 'di lta ste dper na/ sngon chad nor bu rin po che rnyed ma myong ba'i mi zhig yod la/ des dus gzhan zhig na nor bu rin po
236b5(khri brgyad): che rnyed par gyur te des nor bu rin po che de rnyed pas/ dga' ba dang / mchog tu dga' ba dang / yid bde ba rgya chen po dang ldan par gyur pa las des nor bu rin po che de rnyed ma thag tu stor bar gyur na/ de gzhi de las sdug bsngal ba dang / yid mi bde ba chen po dang ldan par 'gyur te/ de
236b6(khri brgyad): rtag tu rgyun mi 'chad par/ e ma'o kyi hud bdag ni nor bu rin po che de dang bral bar gyur to snyam du nor bu rin po che dang ldan pa'i yid la byed pa sha stag 'byung bar 'gyur ro/ /rab 'byor de bzhin du byang chub sems dpa' sems dpa' chen pos kyang 'di ni rin po che yin no snyam du bsam
236b7(khri brgyad): zhing rnam pa thams cad mkhyen pa nyid dang ldan pa'i yid la byed pa dag dang mi 'bral bar bya'o/ /de skad ces bka' stsal pa dang bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das yid la bgyid pa thams cad ni rang bzhin dang bral ba
237a1(khri brgyad): lags la/ yid la bgyid pa thams cad ni rang bzhin gyis stong pa lags na/ bcom ldan 'das ji ltar byang chub sems dpa' sems dpa' chen po rnam pa thams cad mkhyen pa nyid dang ldan pa'i yid la bgyid pa dag dang ma bral ba gyur pa lags/ bral ba
237a2(khri brgyad): la ni byang chub sems dpa' dang yid la bgyid pa dag dang / rnam pa thams cad mkhyen pa nyid kyang dmigs su ma mchis pa lags/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor gal te byang chub
237a3(khri brgyad): sems dpa' sems dpa' chen pos 'di ltar chos thams cad ni rang bzhin dang bral ba ste/ de dag ni nyan thos rnams kyis ma byas/ rang sangs rgyas rnams kyis ma byas/ sangs rgyas bcom ldan 'das rnams kyis kyang ma mdzad de/ chos kyi dbyings dang / chos gnas pa nyid dang /
237a4(khri brgyad): chos skyon med pa nyid dang de bzhin nyid dang / ma nor ba de bzhin nyid dang / gzhan ma yin pa de bzhin nyid dang / yang dag pa'i mtha' ni gnas pa nyid yin no/ /zhes bya bar shes pa'i byang chub sems dpa' sems dpa' chen po ni shes rab kyi pha rol tu phyin pa dang ma bral ba yin no/ /
237a5(khri brgyad): de ci'i phyir zhe na/ rab 'byor 'di ltar shes rab kyi pha rol tu phyin pa ni rang bzhin gyis dben zhing / rang bzhin gyis stong pa yin pas na/ de la rnam par 'phel ba med cing yongs su 'grib pa med pa'i phyir ro/ /rab 'byor gyis gsol pa bcom ldan 'das/ gal te shes
237a6(khri brgyad): rab kyi pha rol tu phyin pa rang bzhin gyis dben zhing / rang bzhin gyis stong pa lags na/ bcom ldan 'das ji ltar byang chub sems dpa' sems dpa' chen po shes rab kyi pha rol tu phyin pa la yang dag par bsgrub par bgyis shing / bla na med pa yang dag par rdzogs pa'i
237a7(khri brgyad): byang chub mngon par rdzogs par 'tshang rgya bar 'gyur lags/ bcom ldan 'das kyis bka' stsal pa/ rab 'byor byang chub sems dpa' sems dpa' chen pos/ shes rab kyi pha rol tu phyin pa yang dag par bsgrubs kyang / rnam par 'phel ba'am/ yongs su
237b1(khri brgyad): 'grib pa med de/ yang dag pa'i mtha' la yang rnam par 'phel ba'am/ yongs su 'grib pa med la/ chos kyi dbyings la yang rnam par 'phel ba'am/ yongs su 'grib pa med do/ /de ci'i phyir zhe na/ 'di ltar shes rab kyi pha rol tu phyin pa ni/ gcig kyang
237b2(khri brgyad): ma yin la gnyis kyang ma yin pa'i phyir ro/ /rab 'byor gal te de ltar bstan pa na byang chub sems dpa' sems dpa' chen po'i sems mi zhum mi 'gong / mi skrag mi dngang zhing / dngang bar mi 'gyur na/ byang chub sems dpa' sems dpa' chen po de ni phyir mi ldog pa'i sa
237b3(khri brgyad): la gnas shing mthar thug par 'gro ba yin te/ byang chub sems dpa' sems dpa' chen po de ni shes rab kyi pha rol tu phyin pa la spyod pa yin no/ /de nas bcom ldan 'das la/ tshe dang ldan pa rab 'byor gyis 'di skad ces gsol to/ /bcom ldan 'das shes rab kyi pha rol tu
237b4(khri brgyad): phyin pa'i stong pa nyid dang / gsog nyid dang / gsob nyid dang / ya ma brla nyid dang / snying po ma mchis pa gang lags pa de/ shes rab kyi pha rol tu phyin pa la spyod lags sam/ bcom ldan 'das kyis bka' stsal pa/ rab 'byor de ni ma yin no/ /gsol pa/
237b5(khri brgyad): bcom ldan 'das shes rab kyi pha rol tu phyin pa las gud na/ gang shes rab kyi pha rol tu phyin pa la spyod pa'i chos 'ga' yang dmigs su mchis lags sam/ bka' stsal pa/ rab 'byor de ni ma yin no/ /gsol pa/ bcom ldan 'das shes rab kyi pha rol tu phyin pa
237b6(khri brgyad): shes rab kyi pha rol tu phyin pa la spyod lags sam/ bka' stsal pa rab 'byor de ni ma yin no/ /gsol pa/ bcom ldan 'das stong pa nyid stong pa nyid la spyod lags sam/ bka' stsal pa/ rab 'byor de ni ma yin no/ /gsol pa/ bcom ldan 'das stong
237b7(khri brgyad): pa nyid las gzhan pa zhig stong pa nyid la spyod lags sam/ bka' stsal pa/ rab 'byor de ni ma yin no/ /gsol pa bcom ldan 'das gzugs shes rab kyi pha rol tu phyin pa la spyod lags sam/ tshor ba dang / 'du shes dang / 'du byed rnams dang / rnam par shes pa
238a1(khri brgyad): shes rab kyi pha rol tu phyin pa la spyod lags sam/ bka' stsal pa/ rab 'byor de ni ma yin no/ /gsol pa/ bcom ldan 'das pha rol tu phyin pa drug po dag shes rab kyi pha rol tu phyin pa la spyod lags sam/ de bzhin du so so yang dag par rig pa bzhi'i
238a2(khri brgyad): bar dag shes rab kyi pha rol tu phyin pa la spyod lags sam/ bka' stsal pa/ rab 'byor de ni ma yin no/ /gsol pa/ bcom ldan 'das gzugs kyi stong pa nyid dang / gsog nyid dang / gsob nyid dang / ya ma brla nyid dang / snying po ma mchis pa nyid dang / de bzhin nyid dang /
238a3(khri brgyad): ma nor ba de bzhin nyid dang / gzhan ma lags pa de bzhin nyid dang / chos nyid dang / chos kyi dbyings dang / chos gnas pa nyid dang / chos skyon med pa nyid dang / yang dag pa'i mtha' gang lags pa de shes rab kyi pha rol tu phyin pa la spyod lags sam/ bka' stsal pa/ rab
238a4(khri brgyad): 'byor de ni ma yin no/ /gsol pa/ bcom ldan 'das de bzhin du mi 'jigs pa bzhi'i bar gyi stong pa nyid dang / gsog nyid dang / gsob nyid dang / ya ma brla nyid dang / snying po ma mchis pa nyid gang lags pa de shes rab kyi pha rol tu phyin pa la spyod lags sam/ bka'
238a5(khri brgyad): stsal pa/ rab 'byor de ni ma yin no/ /gsol pa/ bcom ldan 'das gal te chos de dag shes rab kyi pha rol tu phyin pa la mi spyod lags na/ bcom ldan 'das byang chub sems dpa' sems dpa' chen pos ji ltar spyad na/ shes rab kyi pha rol tu phyin pa la spyod pa
238a6(khri brgyad): lags/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor 'di ji snyam du sems/ khyod kyis chos gang shes rab kyi pha rol tu phyin pa la spyod pa'i chos de yang dag par rjes su mthong snyam mam/
238a7(khri brgyad): gsol pa bcom ldan 'das de ni ma lags so/ /bka' stsal pa/ rab 'byor 'di ji snyam du sems/ khyod kyis gang la byang chub sems dpas spyad par bya ba'i shes rab kyi pha rol tu phyin pa yang dag par rjes su mthong snyama'am/ gsol pa/ bcom ldan 'das de ni ma
238b1(khri brgyad): lags so/ /bka' stsal pa/ rab 'byor 'di ji snyam du sems khyod kyis gang yang dag par rjes su ma mthong ba'i chos de la chos 'ga' zhig dmigs su yod snyama'am/ gsol pa/ bcom ldan 'das de ni ma lags so/ /bka' stsal pa/ rab 'byor 'di ji snyam du
238b2(khri brgyad): sems/ chos gang dmigs su med pa de la skye ba'am 'gag par 'gyur pa yod snyama'am/ gsol pa/ bcom ldan 'das de ni ma lags so/ /bka' stsal pa/ rab 'byor 'di ni byang chub sems dpa' sems dpa' chen po rnams kyi mi skye ba'i chos la bzod pa yin te/ rab
238b3(khri brgyad): 'byor bzod pa de lta bu dang ldan pa'i byang chub sems dpa' sems dpa' chen po ni bla na med pa yang dag par rdzogs pa'i byang chub tu lung bstan par 'gyur ro/ /rab 'byor 'di ni de bzhin gshegs pa'i mi 'jigs pa dang / so so yang dag par rig pa yin te/ byang chub sems
238b4(khri brgyad): dpa' sems dpa' chen po de ltar bsgrubs cing de ltar spyod pa dang / de ltar 'bad cing de ltar rtsol bas/ bla na med pa yang dag par rdzogs pa'i byang chub kyi ye shes dang / ye shes chen po dang / rnam pa thams cad mkhyen pa nyid rjes su 'thob par mi 'gyur ba de ni gnas
238b5(khri brgyad): med do/ /de ci'i phyir zhe na/ 'di ltar byang chub sems dpa' sems dpa' chen po des mi skye ba'i chos la bzod pa thob pas na/ 'di ltar de ni bla na med pa yang dag par rdzogs pa'i byang chub mngon par rdzogs par sangs rgyas kyi bar du de la gzhol bar 'gyur ba'i phyir ro/ /
238b6(khri brgyad): de skad ces bka' stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das chos thams cad skye ba'i slad du/ byang chub sems dpa' sems dpa' chen po bla na med pa yang dag par rdzogs pa'i byang chub tu lung bstan
238b7(khri brgyad): par 'gyur lags sam/ bka' stsal pa/ rab 'byor de ni ma yin no/ /gsol pa/ bcom ldan 'das chos thams cad skye ba ma mchis pa'i slad du/ byang chub sems dpa' sems dpa' chen po bla na med pa yang dag par rdzogs pa'i byang chub tu lung bstan par
239a1(khri brgyad): 'gyur lags sam/ bka' stsal pa/ rab 'byor de ni ma yin no/ /gsol ba/ bcom ldan 'das gal te skye ba'i slad du yang / byang chub sems dpa' sems dpa' chen po bla na med pa yang dag par rdzogs pa'i byang chub tu lung bstan par mi 'gyur
239a2(khri brgyad): la/ skye ba ma mchis pa'i slad du yang ma lags na/ bcom ldan 'das 'o na ji ltar byang chub sems dpa' sems dpa' chen po rnams bla na med pa yang dag par rdzogs pa'i byang chub tu lung bstan par 'gyur lags/ de skad ces gsol ba dang / bcom ldan 'das kyis
239a3(khri brgyad): tshe dang ldan pa rab 'byor la 'di skad ces bka' stsal to/ /rab 'byor 'di ji snyam du sems/ khyod kyis chos gang bla na med pa yang dag par rdzogs pa'i byang chub tu lung bstan pa'i chos de yang dag par rjes su mthong snyam 'am/ gsol pa/ bcom ldan 'das de ni ma lags te/ bcom
239a4(khri brgyad): ldan 'das bdag gis ni chos gang bla na med pa yang dag par rdzogs pa'i byang chub tu lung bstan pa'i chos de yang yang dag par rjes su ma mthong la/ bcom ldan 'das bdag gis ni chos gang bla na med pa yang dag par rdzogs pa'i byang chub mngon par rdzogs par 'tshang rgya ba dang / gang gis
239a5(khri brgyad): mngon par rdzogs par 'tshang rgya ba dang / gang zhig mngon par rdzogs par 'tshang rgya bar bgyi ba'i chos de yang yang dag par rjes su ma mthong lags so/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ rab 'byor byang chub sems dpa' sems
239a6(khri brgyad): dpa' chen po chos thams cad mi dmigs pa ni 'di snyam du bdag mngon par rdzogs par 'tshang rgya bar 'gyur ro/ /'dis mngon par rdzogs par 'tshang rgya bar 'gyur ro/ /'di mngon par rdzogs par 'tshang rgya bar 'gyur ro snyam du mi sems so/ /de ci'i phyir zhe na/ rab 'byor 'di
239a7(khri brgyad): ltar byang chub sems dpa' sems dpa' chen po shes rab kyi pha rol tu phyin pa la spyod pa la rnam par rtog pa/ de dag thams cad du mi 'byung ba'i phyir ro/ /de ci'i phyir zhe na/ rab 'byor shes rab kyi pha rol tu phyin pa ni rnam par rtog pa med pa'i phyir ro/ /shes rab kyi pha rol
239b1(khri brgyad): tu phyin pa khri brgyad stong pa las/ rnam par rtog pa spang bar bstan pa'i le'u zhes bya ste lnga bcu rtsa lnga'o// //shes rab kyi pha rol tu phyin pa khri brgyad stong pa/ bam po bzhi bcu rtsa gcig pa/ de nas bcom ldan 'das la lha'i dbang po brgya byin
239b2(khri brgyad): gyis 'di skad ces gsol to/ /bcom ldan 'das shes rab kyi pha rol tu phyin pa ni/ shin tu dben pa nyid kyi slad du shes rab kyi pha rol tu phyin pa 'di ni zab pa/ mthong bar dka' ba/ khong du chud par dka' ba/ brtag mi nus pa/ rtog ges spyod pa ma lags pa/ zhib mo
239b3(khri brgyad): brtags pa'i mkhas pa dang mdzangs pas rig par bgyi ba'i bar dag lags te/ bcom ldan 'das gang dag shes rab kyi pha rol tu phyin pa zab mo 'di nyan pa dang / 'dzin pa dang / 'chang ba dang / klog pa dang / kun chub par bgyid pa dang / de bzhin nyid du sgrub par bgyid
239b4(khri brgyad): cing / bla na med pa yang dag par rdzogs pa'i byang chub mngon par rdzogs par sangs rgyas kyi bar du sems dang sems las byung ba'i chos gzhan dag gi skabs mi 'byed pa de dag ni dge ba'i rtsa ba ngan don dang ldan pa ma lags so/ /bcom ldan 'das kyis bka' stsal pa/ kau shi ka
239b5(khri brgyad): de de bzhin no/ /de de bzhin te/ kau shi ka gang dag shes rab kyi pha rol tu phyin pa zab mo 'di nyan pa dang / 'dzin pa dang / klog pa dang / kun chub par byed pa dang / de bzhin nyid du sgrub par byed cing / bla na med pa yang dag par rdzogs pa'i byang chub mngon par rdzogs par sangs
239b6(khri brgyad): rgyas kyi bar du sems dang sems las byung ba'i chos gzhan dag gi skabs mi 'byed pa de dag ni dge ba'i rtsa ba ngan don dang ldan pa ma yin no/ /kau shi ka 'di ji snyam du sems/ 'dzam bu'i gling gi sems can gang dag ji snyed pa de dag thams cad dge ba bcu'i las kyi lam dang ldan
239b7(khri brgyad): par gyur cing / bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi dang ldan par gyur la/ rigs kyi bu'am rigs kyi bu mo la la zhig kyang shes rab kyi pha rol tu phyin pa zab mo 'di 'dzin pa dang / 'chang ba dang / klog pa dang /
240a1(khri brgyad): kun chub par byed la bzung zhing bcangs la/ blang bar byed nas kyang / de bzhin nyid du sgrub par byed na/ kau shi ka dge ba'i rtsa ba de la dge ba'i rtsa ba snga ma des ni brgya'i char yang nye bar mi 'gro'o/ /stong gi cha dang / 'bum gyi cha dang / bye ba phrag 'bum gyi char
240a2(khri brgyad): yang nye bar mi 'gro'o/ /grangs dang / cha dang / bgrang ba dang / dpe dang / rgyur yang nye bar mi 'gro'o/ /de nas dge slong zhig gis lha'i dbang po brgya byin la 'di skad ces smras so/ /kau shi ka rigs kyi bu'am/ rigs kyi bu mo gang dag g.yeng ba med pa'i sems kyis shes rab kyi pha
240a3(khri brgyad): rol tu phyin pa zab mo 'di 'dzin pa dang / 'chang zhing klog la kun chub par byed pa dang / de bzhin nyid du sgrub par byed cing / bla na med pa yang dag par rdzogs pa'i byang chub mngon par rdzogs par sangs rgyas kyi bar du sems dang sems las byung ba'i chos gzhan dag gi skabs mi 'byed
240a4(khri brgyad): pa/ de dag gis ni 'dzam bu'i gling gi sems can rnams dge ba bcu'i las kyi lam dang ldan par gyur pa dang / bsam gtan bzhi dang ldan pa dang / tshad med pa bzhi dang ldan pa dang / gzugs med pa'i snyoms par 'jug pa bzhi dang ldan pa dang / mngon par shis pa lnga dang ldan
240a5(khri brgyad): pa de dag zil gyis non pa yin no/ /de skad ces smras pa dang / lha'i dbang po brgya byin gyis dge slong de la 'di skad ces smras so/ /dge slong byang chub sems dpa' sems dpa' chen po des sems bskyed pa gcig gis kyang 'dzam bu'i gling gi sems can dge ba bcu'i las kyi
240a6(khri brgyad): lam dang ldan pa dang / bsam gtan bzhi dang ldan pa dang / tshad med pa bzhi dang ldan pa dang / gzugs med pa'i snyoms par 'jug pa bzhi dang ldan pa dang / mngon par shes pa lnga dang ldan pa de dag zil gyis non na gang dag shes rab kyi pha rol tu phyin pa zab mo 'di
240a7(khri brgyad): 'dzin pa dang / 'chang ba dang / klog pa dang / kun chub par byed pa dang / bzung zhing bcangs la klag shing / kun chub par byed nas kyang / de bzhin nyid du sgrub par byed pa dag gis lta smos kyang ci dgos te/ lha dang mi dang / lha ma yin du bcas pa'i 'jig rten zil
240b1(khri brgyad): gyis non par 'gyur ba'i/ byang chub sems dpa' sems dpa' chen po rnams kyis ni lha dang mi dang lha ma yin du bcas pa'i 'jig rten zil gyis non par 'gyur ro/ /byang chub sems dpa' sems dpa' chen po rnams kyis lha dang / mi dang / lha ma yin du bcas pa'i 'jig
240b2(khri brgyad): rten nyi tshe zil gyis non par 'gyur ba yang ma zad de/ byang chub sems dpa' sems dpa' chen po rnams kyis ni rgyun du zhugs pa dang / lan cig phyir 'ong ba dang / phyir mi 'ong ba dang / dgra bcom pa dang / rang sangs rgyas gang ji snyed pa de dag thams cad kyang zil gyis non par
240b3(khri brgyad): 'gyur ro/ /rgyun du zhugs pa rnams dang / rang sangs rgyas kyi bar dag nyi tsher yang ma zad de/ byang chub sems dpa' sems dpa' chen po rnams kyis ni byang chub sems dpa' sems dpa' chen po gang dag sbyin pa'i pha rol tu phyin pa la spyod pa thabs la mkhas pa dang mi ldan zhing /
240b4(khri brgyad): shes rab kyi pha rol tu phyin pa dang bral ba de dag thams cad kyang zil gyis non par 'gyur ro/ /gang dag sbyin pa'i pha rol tu phyin pa la spyod pa dag nyi tsher yang ma zad de/ byang chub sems dpa' sems dpa' chen po rnams kyis ni/ byang chub sems dpa' sems dpa' chen po
240b5(khri brgyad): gang dag tshul khrims kyi pha rol tu phyin pa la spyod pa thabs la mkhas pa dang mi ldan zhing / shes rab kyi pha rol tu phyin pa dang bral ba de dag kyang zil gyis non par 'gyur ro/ /gang dag tshul khrims kyi pha rol tu phyin pa la spyod pa dag nyi tsher yang ma zad de byang chub sems
240b6(khri brgyad): dpa' sems dpa' chen po rnams kyis ni/ byang chub sems dpa' sems dpa' chen po gang dag bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa la spyod pa thabs la mkhas pa dang mi ldan zhing / shes rab
240b7(khri brgyad): kyi pha rol tu phyin pa dang bral ba dag kyang zil gyis non par 'gyur te/ byang chub sems dpa' sems dpa' chen po gang dag ji skad bstan pa'i shes rab kyi pha rol tu phyin pa la spyod pa de dag ni lha dang mi dang lha ma yin du bcas pa'i 'jig rten gyis zil gyis non par
241a1(khri brgyad): mi nus so/ /byang chub sems dpa' sems dpa' chen po gang dag ji skad bstan pa'i shes rab kyi pha rol tu phyin pa la spyod pa ni/ ji skad bstan pa'i shes rab kyi pha rol tu phyin pa'i rjes su 'jug pa ste/ byang chub sems dpa' sems dpa' chen po
241a2(khri brgyad): de dag ni rnam pa thams cad mkhyen pa nyid kyi gdung rgyun mi 'chad par byed par gnas pa yin no/ /byang chub sems dpa' sems dpa' chen po de dag ni de bzhin gshegs pa ring du mi byed pa yin no/ /byang chub sems dpa' sems dpa' chen po de ltar bsgrub pa de dag ni byang
241a3(khri brgyad): chub kyi snying po las ldog par mi 'gyur ro/ /byang chub sems dpa' sems dpa' chen po de dag ni sems can bying ba rnams 'don par 'dod pa yin no/ /byang chub sems dpa' sems dpa' chen po de ltar slob pa de dag ni byang chub sems dpa'i bslab pa la slob pa ste nyan thos
241a4(khri brgyad): kyi bslab pa la slob pa ma yin no/ /rang sangs rgyas kyi bslab pa la slob pa ma yin no/ /de ltar slob pa'i byang chub sems dpa' sems dpa' chen po'i drung du rgyal po chen po bzhi po dag kyang 'gro bar sems shing 'ongs nas kyang 'di skad du skyen par slobs shig /myur du slobs
241a5(khri brgyad): shig lhung bzed bzhi po 'di dag ni/ sngon gyi de bzhin gshegs pa dgra bcom pa yang dag par rdzogs pa'i sangs rgyas rnams kyis kyang bzhes pa yin pas khyod byang chub kyi snying po la 'dug ste/ bla na med pa yang dag par rdzogs pa'i byang chub mngon par rdzogs par sangs
241a6(khri brgyad): rgyas nas kyang blang bar bya ba yin no/ /zhes smra bar 'gyur ro/ /byang chub sems dpa' sems dpa' chen po shes rab kyi pha rol tu phyin pa la de ltar spyod pa'i drung du rgyal po chen po bzhi po dag kyang / rgyal chen bzhi'i ris kyi lha'i bu rnams dang lhan cig 'gro bar sems so/ /
241a7(khri brgyad): kho bo yang sum cu rtsa gsum pa'i lha'i bu rnams dang lhan cig 'gro bar sems so/ /lha'i bu rab 'thab bral yang / 'thab bral ba'i lha'i bu rnams dang lhan cig 'gro bar sems so/ /lha'i bu yongs su dga' ldan yang dga' ldan gyi lha'i bu rnams dang lhan cig 'gro bar
241b1(khri brgyad): sems so/ /de bzhin du lha'i bu rab 'phrul dga' dang / lha'i bu dbang sgyur dang mi mjed kyi bdag po tshangs pa yang tshangs ris kyi lha'i bu rnams dang lhan cig 'gro bar sems so/ /de bzhin du lha'i bu 'od gsal yang 'od gsal gyi lha'i bu rnams dang lhan cig 'gro
241b2(khri brgyad): bar sems so/ /de bzhin du dge rgyas dang / 'bras bu che dang / mi che dang / mi gdung dang / shin tu mthong dang / gya nom snang dang / gnas gtsang ma'i ris kyi bar gyi lha'i bu rnams kyang 'gro bar sems so/ /byang chub sems dpa' sems dpa' chen po gang shes rab kyi
241b3(khri brgyad): pha rol tu phyin pa zab mo 'di la spyod pa de la ni/ de bzhin gshegs pa dgra bcom pa yang dag par rdzogs pa'i sangs rgyas rnams kyang rtag tu dgongs par 'gyur ro/ /byang chub sems dpa' sems dpa' chen po gang de ltar shes rab kyi pha rol tu phyin pa zab mo 'di la spyod
241b4(khri brgyad): pa de'i lus la ni/ 'jig rten pa'i sdug bsngal gzhan gyis gnod par bya ba gang ji snyed cig lus la 'byung bar 'gyur ba de dag kyang thams cad kyi thams cad rnam pa thams cad du 'byung bar mi 'gyur ro/ /dge slong 'di ni byang chub sems dpa' sems dpa' chen po shes
241b5(khri brgyad): rab kyi pha rol tu phyin pa zab mo 'di la spyod pa de'i tshe 'di'i yon tan yin no/ /de'i lus la 'dus pa las gyur pa'i nad gang ji snyed pa 'di lta ste/ mig nad dang / rna ba'i nad dang / sna nad dang / lce nad dang / so nad dang / lus kyi nad dang / sems kyi nad gang ji snyed pa
241b6(khri brgyad): de dag thams cad kyang 'byung bar mi 'gyur te/ de yang byang chub sems dpa' sems dpa' chen po shes rab kyi pha rol tu phyin pa zab mo 'di la spyod pa'i tshe/ 'di'i yon tan du shes par bya ba yin no/ /de nas tshe dang ldan pa kun dga' bo 'di snyam du sems te/ ci lha'i
241b7(khri brgyad): dbang po brgya byin 'di dag rang gi spobs pas shes rab kyi pha rol tu phyin pa ston tam/ 'on te sangs rgyas kyi mthus ston snyam mo/ /de nas lha'i dbang po brgya byin gyis tshe dang ldan pa kun dga' bo'i sems kyi yongs su rtog pa sems kyis shes nas/ tshe dang ldan pa kun
242a1(khri brgyad): dga' bo la 'di skad ces smras so/ /btsun pa kun dga' bo 'di ltar kho bo shes rab kyi pha rol tu phyin pa bstan pa 'di ni sangs rgyas kyi mthus yin pa rig par bya'o/ /de nas bcom ldan 'das kyis tshe dang ldan pa kun dga' bo la 'di skad ces bka'
242a2(khri brgyad): stsal to/ /kun dga' bo de de bzhin no/ /de de bzhin te/ 'di ltar lha'i dbang po brgya byin 'di shes rab kyi pha rol tu phyin pa ston pa de ni de bzhin gshegs pa'i mthus yin no/ /de ni de bzhin gshegs pa'i byin gyis brlabs pa yin no/ /kun dga' bo gang gi tshe byang chub sems
242a3(khri brgyad): dpa' sems dpa' chen po shes rab kyi pha rol tu phyin pa la slob pa dang / shes rab kyi pha rol tu phyin pa la rnal 'byor du byed pa dang / shes rab kyi pha rol tu phyin pa la sgom pa de'i tshe/ stong gsum gyi stong chen po'i 'jig rten gyi khams kyi bdud sdig can de dag thams
242a4(khri brgyad): cad 'di snyam du ci byang chub sems dpa' sems dpa' chen po 'di yang dag pa'i mtha' mngon sum du byed par 'gyur zhing / yang dag pa'i mtha' mngon sum du byed nas rgyun du zhugs pa'i 'bras bu mngon sum du byed par 'gyur ram/ lan cig phyir 'ong ba'i 'bras bu'am/
242a5(khri brgyad): phyir mi 'ong ba'i 'bras bu'am/ dgra bcom pa nyid mngon sum du byed par 'gyur ram/ rang byang chub thob par 'gyur ram/ 'on te bla na med pa yang dag par rdzogs pa'i byang chub mngon par rdzogs par 'tshang rgya bar 'gyur snyam du the tshom skye bar 'gyur ro/ /kun dga' bo
242a6(khri brgyad): gzhan yang gang gi tshe/ byang chub sems dpa' sems dpa' chen po shes rab kyi pha rol tu phyin pa dang ma bral bar gyur pa de'i tshe/ bdud sdig can mya ngan gyi zug rngus zug par 'gyur ro/ /kun dga' bo gzhan yang bdud sdig can gyis byang chub sems dpa' sems
242a7(khri brgyad): dpa' chen po spa bkong bar bya ba dang / spu zing zhes byed par 'gyur ba dang / sems zhum par 'gyur ba dang / rnam pa thams cad mkhyen pa nyid yid la byed pa'i sems bskyed pa gcig tsam yang rnam par g.yeng bar bya ba'i phyir/ skar mda' gtong zhing 'jigs pa skyed
242b1(khri brgyad): par byed do/ /de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das ci byang chub sems dpa' sems dpa' chen po thams cad kyi drung du bdud sdig can tho 'tsham pa'i bsam pas mchi bar 'gyur lags sam/ bcom
242b2(khri brgyad): ldan 'das kyis bka' stsal pa/ kun dga' bo byang chub sems dpa' sems dpa' chen po thams cad kyi drung du bdud sdig can tho 'tsham pa'i bsam pas 'ong ba ma yin te/ kun dga' bo byang chub sems dpa' sems dpa' chen po kha cig gi drung du ni bdud sdig can
242b3(khri brgyad): tho 'tsham pa'i bsam pas 'ong bar 'gyur ro/ /kha cig gi drung du ni 'ong bar mi 'gyur ro/ /kun dga' bos gsol pa/ bcom ldan 'das byang chub sems dpa' sems dpa' chen po ji lta bu dag gi drung du bdud sdig can tho 'tsham pa'i bsam pas mchi bar 'gyur
242b4(khri brgyad): la/ ji lta bu dag gi drung du ni mchi bar mi 'gyur lags/ bcom ldan 'das kyis bka' stsal pa/ kun dga' bo byang chub sems dpa' sems dpa' chen po gang dag sngon gyi mthar yang shes rab kyi pha rol tu phyin pa zab mo 'di bshad pa na/ sems mos par ma gyur pa
242b5(khri brgyad): de dag gi drung du ni bdud sdig can tho 'tsham pa'i bsam pas 'ong bar 'gyur ro/ /kun dga' bo gzhan yang byang chub sems dpa' gang dag shes rab kyi pha rol tu phyin pa zab mo 'di bshad pa na/ 'di shes rab kyi pha rol tu phyin pa yin nam 'on te 'di shes rab kyi pha rol tu phyin pa
242b6(khri brgyad): ma yin snyam du the tshom za bar gyur na/ kun dga' bo byang chub sems dpa' sems dpa' chen po de dag gi drung du yang bdud sdig can tho 'tsham pa'i bsam pas 'ong bar 'gyur ro/ /kun dga' bo gzhan yang byang chub sems dpa' sems dpa' chen po dge ba'i bshes gnyen
242b7(khri brgyad): dag dang bral bar gyur na/ des dge ba'i bshes gnyen dag mi mthong bas/ shes rab kyi pha rol tu phyin pa zab mo 'di mi thos so/ /ma thos na mi shes pas/ ji ltar shes rab kyi pha rol tu phyin pa 'di bsgom par bya zhes de bzhin nyid du sgrub par mi byed do/ /kun dga' bo
243a1(khri brgyad): gzhan yang byang chub sems dpa' sems dpa' chen po shes rab kyi pha rol tu phyin pa dang bral na/ dam pa ma yin pa'i chos yongs su 'dzin par byed de/ kun dga' bo byang chub sems dpa' sems dpa' chen po de la yang bdud sdig can gyis glags rnyed
243a2(khri brgyad): par 'gyur ro/ /kun dga' bo gzhan yang shes rab kyi pha rol tu phyin pa dang bral ba'i byang chub sems dpa' dam pa ma yin pa'i chos kyi bsngags pa brjod na/ de la bdud sdig can 'di snyam du gang dam pa ma yin pa'i chos kyi bsngags pa brjod pa 'di ni bdag gi grogs yin
243a3(khri brgyad): te/ gang dam pa ma yin pa'i chos kyi bsngags pa brjod pa de ni byang chub sems dpa'i theg pa pa mang po dag gi nang nas bdag gi grogs su rnyed pa yin te/ byang chub sems dpa'i theg pa pa'i gang zag gang yin pa de dag kyang / 'di lta ste/ sa gnyis po nyan thos kyi sa'am/
243a4(khri brgyad): rang sangs rgyas kyi sa dag la gnas par 'gyur bas na/ 'di ni bdag gi bsam pa yongs su rdzogs par byed pa yin no snyam du sems so/ /kun dga' bo gzhan yang byang chub sems dpa' sems dpa' chen po ji lta bu dag la bdud sdig can gyis glags rnyed par 'gyur zhe na/
243a5(khri brgyad): byang chub sems dpa' gang shes rab kyi pha rol tu phyin pa zab mo 'di bshad pa na/ 'di skad du shes rab kyi pha rol tu phyin pa 'di ni zab pas na/ khyod kyi shes rab kyi pha rol tu phyin pa zab mo 'di mnyan pa dang / bshad pa dang / gzung ba dang / klag pa dang / kun chub
243a6(khri brgyad): par bya ba dang / yongs su rdzogs par byas te/ ci rung ngas kyang da dung 'di'i gting ma rnyed na/ khyod kyis lta rnyed par mi 'gyur zhes zer na/ kun dga' bo byang chub sems dpa' sems dpa' chen po de la yang bdud sdig can gyis glags rnyed par 'gyur ro/ /kun dga' bo
243a7(khri brgyad): gzhan yang gang gi tshe/ byang chub sems dpa'/ byang chub sems dpa' gzhan dag la rlom sems su byed do/ kho bo ni sbyin pa'i pha rol tu phyin pa la spyod pa yin gyi/ khyod ni sbyin pa'i pha rol tu phyin pa la spyod pa ma yin no/ /de bzhin du sbyar te/ kho bo ni shes rab kyi pha
243b1(khri brgyad): rol tu phyin pa'i bar la spyod pa yin gyi/ khyod ni shes rab kyi pha rol tu phyin pa la spyod pa ma yin no zhes rlom sems su byed na/ kun dga' bo byang chub sems dpa' de la yang bdud sdig can gyis glags rnyed par 'gyur ro/ /kun dga' bo gzhan yang gang gi tshe byang chub sems dpa'
243b2(khri brgyad): sems dpa' chen po bdag la bstod par sems na/ de'i tshe bdud sdig can dga' ba dang / mgu ba dang / yid rangs pa dang / rab tu dga' ba dang dga' ba dang yid bde ba skye bar 'gyur te/ kun dga' bo byang chub sems dpa' sems dpa' chen po de la yang bdud sdig can
243b3(khri brgyad): gyis glags rnyed par 'gyur ro/ /kun dga' bo gzhan yang gang gi tshe/ byang chub sems dpa'i ming smos sam/ rus smos te/ yongs su bsgrags nas ming smos pa'am/ rus smos pa des de las gzhan pa'i byang chub sems dpa' des pa dge ba'i chos can dag la rlom sems
243b4(khri brgyad): su byed cing / bdag stod par byed/ gzhan smod par byed la/ phyir mi ldog pa'i byang chub sems dpa' sems dpa' chen po rnams kyi rnam pa dang / rtags dang mtshan ma gang yin pa'i yon tan de dag kyang de la med la/ de rnam pa dang / rtags dang / mtshan ma de dag med
243b5(khri brgyad): bzhin du nyon mongs pa skyed cing bdag la stod par byed/ gzhan la smod par byed do/ /ji ltar kho bo byang chub sems dpa'i theg pa dang / byang chub sems dpa'i rigs la yang dag par snang ba ltar/ khyod ni byang chub sems dpa'i theg pa dang / byang chub sems dpa'i
243b6(khri brgyad): rigs la yang dag par mi snang ngo zhes/ de des byang chub sems dpa'i theg pa pa'i gang zag rnams la brnyas shing smod par byed na/ de la bdud sdig can 'di snyam du bdag la gnas kyang stong par mi 'gyur la/ sems can dmyal ba chen po dang / dud 'gro'i skye
243b7(khri brgyad): gnas dang / gshin rje'i 'jig rten dang / kyi yul dag kyang shin tu 'phel bar 'gyur ro/ /snyam du sems shing / bdud sdig can gyis ci nas kyang / byang chub sems dpa' de'i tshig gzung bar 'os par 'gyur ba de lta de ltar byin gyis rlob par byed
244a1(khri brgyad): do/ /de'i tshig gzung bar 'os pa/ de la 'gro ba mang po dag kyang mnyan par bya bar sems te/ de dag gis de la mnyan cing / dad par bya bar bsam pas de dag gis de mthong ba na 'thun par byed de/ de dag gis de mthong nas rjes su 'thun
244a2(khri brgyad): par spyod cing de dag de bzhin nyid du slob par 'gyur ro/ /de bzhin nyid du slob cing de bzhin nyid du bsgrubs pas/ nyon mongs pa 'phel bar 'gyur te/ de ltar de dag sems phyin ci log tu gyur pa'i lus dang ngag dang / yid kyi las gang dang / gang brtsams pa de thams cad
244a3(khri brgyad): kyang mi 'dod pa dang / mi sdug pa dang / yid du mi 'ong ba nyid du 'gyur te/ de ltar sems can dmyal ba chen po dag kyang 'phel bar 'gyur ro/ /dud 'gro'i skye gnas dang / gshin rje'i 'jig rten dang / kyi yul yang 'phel bar 'gyur ro/ /bdud kyi
244a4(khri brgyad): gnas kyang 'phel bar 'gyur te/ kun dga' bo don gyi dbang de mthong bas na/ bdud sdig can yid rangs pa dang / rab tu dga' ba dang / dga' ba dang / yid bde ba skye bar 'gyur ro/ /kun dga' bo gzhan yang gal te/ byang chub sems dpa'i theg pa ba'i
244a5(khri brgyad): gang zag nyan thos kyi theg pa pa'i gang zag dang / lhan cig rtsod par byed na/ de la bdud sdig can 'di snyam du/ a la la rigs kyi bu 'di dag ni rnam pa thams cad mkhyen pa nyid ring du byed pa yin te/ 'di dag ni rnam pa thams cad mkhyen pa nyid dang nye bar mi
244a6(khri brgyad): 'gyur ro/ /de ci'i phyir zhe na/ 'thab mo dang / mtshang 'dru ba dang / 'thab pa dang / rtsod pa 'di ni rnam pa thams cad mkhyen pa nyid kyi lam ma yin gyi 'di ni sems can dmyal ba'i lam yin la/ 'di ni dud 'gro'i skye gnas pa dang / gshin rje'i 'jig rten gyi lam
244a7(khri brgyad): yin te/ rnam pa thams cad mkhyen pa nyid kyi lam ma yin pa'i phyir ro snyam mo/ /kun dga' bo gzhan yang byang chub sems dpa'i theg pa pa'i gang zag gal te/ byang chub sems dpa'i theg pa pa'i gang zag gzhan dang / 'thab mo dang / mtshang 'dru ba dang /
244b1(khri brgyad): 'thab pa dang rtsod pa dag byed par gyur na/ de la bdud sdig can 'di snyam du 'di gnyis ni rnam pa thams cad mkhyen pa nyid ring du byed pa yin te/ 'di gnyis kyis ni/ bla na med pa yang dag par rdzogs pa'i byang chub mngon par rdzogs par 'tshang rgya bar mi 'gyur ro/ /
244b2(khri brgyad): de ci'i phyir zhe na/ 'di ltar gang rigs kyi bu 'di dag rtsom pa 'di ni rnam pa thams cad mkhyen pa nyid kyi lam yin gyi/ gang rigs kyi bu 'di dag rtsom pa 'di ni sems can dmyal ba'i lam dang / dud 'gro'i skye gnas kyi lam dang / gshin rje'i 'jig rten gyi lam
244b3(khri brgyad): yin pa'i phyir ro snyam mo/ /kun dga' bo gzhan yang gal te byang chub sems dpa' lung ma bstan zhig lung bstan pa'i byang chub sems dpa' la gnod sems kyis sems skyed par byed cing / 'thab mo dang / 'khrug long dang / mtshang 'dru ba dang / rtsod pa dang / 'gyed pa
244b4(khri brgyad): byed la/ gal te des rnam pa thams cad mkhyen pa nyid yongs su ma btang na/ des ji snyed du 'thab mo dang / mtshang 'dru ba dang / 'thab pa dang / rtsod par bya ba'i sems bskyed pa de snyed kyi bskal par des go cha bgo bar bya dgos so/ /de skad ces bka' stsal pa dang /
244b5(khri brgyad): bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das sems bskyed pa de dag la nges par 'byung ba mchis sam/ 'on te de snyed kyi bskal pa kho nar go cha bgo bar bgyi 'tshal lags/ de skad ces gsol pa dang / bcom ldan 'das
244b6(khri brgyad): kyis tshe dang ldan pa kun dga' bo la 'di skad ces bka' stsal to/ /kun dga' bo ngas ni nyan thos kyi theg pa pa rnams dang / rang sangs rgyas kyi theg pa pa rnams dang / byang chub sems dpa'i theg pa pa'i gang zag rnams la nges par 'byung ba dang bcas pa'i chos bstan te/
244b7(khri brgyad): kun dga' bo de la byang chub sems dpa'i theg pa pa'i gang zag /byang chub sems dpa'i theg pa pa'i gang zag la 'thab pa dang / rtsod pa dang khro ba dang / spyo bar byed cing 'thabs shing rtsod la khros shing spyos nas kyang 'chags par mi byed par mdud par 'dzin cing /
245a1(khri brgyad): bag la nyal bas gnas par byed na/ kun dga' bo gang zag de la ni nges par 'byung ba yod par nga mi smra ste/ gang zag des ni gal te rnam pa thams cad mkhyen pa nyid mi gtong na/ de snyed kyi bskal par gdon mi za bar go cha bgo bar bya dgos so/ /kun
245a2(khri brgyad): dga' bo gzhan yang byang chub sems dpa' sems dpa' chen po 'thabs shing rtsod la khros shing spyos nas kyang 'chags par byed cing / bag la nyal bas mi gnas te/ bdag gis ni thob par bya ba nges par thob ste/ bdag gis sems can thams cad kyi sdug bsngal bsal
245a3(khri brgyad): dgos na smras pa la bdag gis phyir smra ba dang / 'di ltar bdag sems can thams cad kyi zam par gyur par bya dgos na/ bdag gzhan la mi snyan par smra zhing phyir zlog na ni mi tshul gyis bdag gis de ltar mi bya bar/ bdag lug ltar lkugs par bya zhing mi smra bar bya'o/ /
245a4(khri brgyad): bdag gis lhag pa'i bsam pa dkrug par mi bya ste/ bdag bla na med pa yang dag par rdzogs pa'i byang chub mngon par rdzogs par sangs rgyas nas kyang / sems can 'di dag yongs su mya ngan las bzla bar bya dgos na/ de bdag nyid la bdag gnod sems skyed pa dang / de
245a5(khri brgyad): bdag nyid la bdag 'khrug pa byed pa ni mi tshul gyis bdag gis de dag la gnod sems mi skyed cing / bdag gis de dag la 'khrug pa mi bya'o/ /zhes phyin cad kyang sdom pa 'dzin par byed na/ kun dga' bo byang chub sems dpa' sems dpa' chen po de ni nges par 'byung
245a6(khri brgyad): ba dang bcas pa yin no zhes nga smra ste/ de la bdud sdig can gyis glags rnyed par mi 'gyur ro/ /kun dga' bo gzhan yang byang chub sems dpa' sems dpa' chen po nyan thos kyi theg pa pa'i gang zag rnams dang lhan cig gnas par mi bya'o/ /gal te gnas na yang gang
245a7(khri brgyad): la yang gnod sems kyi sems bskyed par mi bya'o/ /de ci'i phyir zhe na/ 'di ltar gang gis/ 'di dag la gnod sems bskyed pa'am/ 'khrug par bya ba ni bdag la rigs pa ma yin pa'i phyir ro/ /de ci'i phyir zhe na/ 'di ltar 'di dag bdag bla na med pa yang dag
245b1(khri brgyad): par rdzogs pa'i byang chub mngon par rdzogs par sangs rgyas nas/ sdug bsngal thams cad las yongs su thar bar bya dgos pa'i phyir ro snyam mo/ /de nas bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das byang chub
245b2(khri brgyad): sems dpa' sems dpa' chen pos byang chub sems dpa'i theg pa pa'i gang zag rnams kyi drung du ji ltar gnas par bgyi lags/ bcom ldan 'das kyis bka' stsal pa/ kun dga' bo byang chub sems dpa' sems dpa' chen pos ston pa la ji lta ba bzhin du byang chub
245b3(khri brgyad): sems dpa'i theg pa pa'i gang zag rnams kyi drung du gnas par bya'o/ /de ci'i phyir zhe na/ 'di ni bdag gi grogs yin te theg pa gcig la zhugs pa yin zhing 'dis ji ltar bslab par bya ba de ltar bdag gis kyang bslab par bya dgos la/ 'dis gang la bslab par
245b4(khri brgyad): bya ba'i sbyin pa'i pha rol tu phyin pa dang / rnam pa thams cad mkhyen pa nyid kyi bar de la bdag gis kyang bslab par bya dgos pa'i phyir ro/ /gal te 'di rnam pa thams cad mkhyen pa nyid dang ldan pa'i yid la byed pa dag dang bral bas 'dres par gnas na/ bdag gis de la
245b5(khri brgyad): bslab par mi bya'i/ gal te byang chub sems dpa' sems dpa' chen po 'di rnam pa thams cad mkhyen pa nyid dang ldan pa'i yid la byed pa dag dang ma bral bar gnas na/ bdag gis kyang de bzhin du gnas par bya'o snyam ste/ de ltar slob pa'i byang chub sems dpa' sems
245b6(khri brgyad): dpa' chen po ni bslab pa mnyam pa yin no/ /shes rab kyi pha rol tu phyin pa khri brgyad stong pa las/ bslab pa mnyam pa'i le'u zhes bya ste lnga bcu rtsa drug pa'o// //de nas bcom ldan 'das la tshe dang ldan pa rab 'byor gyis 'di skad ces gsol to/
245b7(khri brgyad): bcom ldan 'das byang chub sems dpa' sems dpa' chen pos mnyam pa nyid gang la bslab par bgyi ba'i byang chub sems dpa' sems dpa' chen po rnams kyi mnyam pa nyid gang lags/ bcom ldan 'das kyis bka' stsal pa/ rab 'byor nang stong pa nyid dang / de
246a1(khri brgyad): bzhin du sbyar te/ dngos po med pa'i ngo bo nyid stong pa nyid kyi bar ni/ byang chub sems dpa' sems dpa' chen po rnams kyi mnyam pa nyid yin no/ /gzugs ni gzugs kyis stong ngo / /tshor ba dang / 'du shes dang / 'du byed rnams dang / rnam par
246a2(khri brgyad): shes pa ni rnam par shes pas stong ngo / /de bzhin du byang chub kyi bar du yang byang chub kyis stong ste/ rab 'byor de ni byang chub sems dpa' sems dpa' chen po rnams kyi mnyam pa nyid yin te/ mnyam pa nyid de la gnas na/ byang chub sems dpa' sems dpa' chen po rnams
246a3(khri brgyad): bla na med pa yang dag par rdzogs pa'i byang chub mngon par rdzogs par 'tshang rgya'o/ /rab 'byor gyis gsol pa/ bcom ldan 'das ci byang chub sems dpa' sems dpa' chen po gzugs bas par bgyi ba'i slad du slob na/ rnam pa thams cad mkhyen pa nyid la slob pa
246a4(khri brgyad): lags sam/ gzugs la 'dod chags dang bral bar bgyi ba'i slad du slob na/ rnam pa thams cad mkhyen pa nyid la slob pa lags sam/ gzugs 'gog pa'i slad du slob na/ rnam pa thams cad mkhyen pa nyid la slob pa lags sam/ gzugs skye ba ma mchis pa'i
246a5(khri brgyad): slad du slob na rnam pa thams cad mkhyen pa nyid la slob pa lags sam/ de bzhin du so so yang dag par rig pa bzhi'i bar dag bas par bgyi ba'i slad du slob na/ rnam pa thams cad mkhyen pa nyid la slob pa lags sam/ de bzhin du so so yang dag par rig pa bzhi skye ba
246a6(khri brgyad): ma mchis pa'i bar du slob na/ rnam pa thams cad mkhyen pa nyid la slob pa lags sam/ tshor ba dang / 'du shes dang / 'du byed rnams dang / rnam par shes pa bas par bgyi ba'i bar du slob na/ rnam pa thams cad mkhyen pa nyid la slob pa lags sam/ skye ba
246a7(khri brgyad): ma mchis pa'i bar gyi slad du slob na/ rnam pa thams cad mkhyen pa nyid la slob pa lags sam/ byang chub kyi bar du bas par bgyi ba dang / 'dod chags dang bral ba dang / 'gog pa dang / skye ba ma mchis pa'i bar du slob na/ rnam pa thams cad mkhyen pa nyid
246b1(khri brgyad): la slob pa lags sam/ de bzhin du thams cad la yang rgya cher sbyar bar bgyi'o/ /de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor gang yang khyod 'di skad du/ gang gzugs zad par bya ba'i
246b2(khri brgyad): phyir slob na/ rnam pa thams cad mkhyen pa nyid la slob pa yin nam/ skye ba med pa'i bar du slob na/ rnam pa thams cad mkhyen pa nyid la slob pa yin nam/ tshor ba dang / 'du shes dang / 'du byed rnams dang / rnam par shes pa zad par bya ba'i phyir slob na/ rnam pa
246b3(khri brgyad): thams cad mkhyen pa nyid la slob pa yin nam/ skye ba med pa'i phyir slob na rnam pa thams cad mkhyen pa nyid la slob pa yin nam/ byang chub kyi bar du zad par bya ba dang / 'dod chags dang bral ba dang / 'gog pa dang / skye ba med pa'i phyir slob na/ rnam pa thams cad
246b4(khri brgyad): mkhyen pa nyid la slob pa yin nam/ de bzhin du thams cad la yang rgya cher sbyar bar bya'o zhes zer ba ni/ rab 'byor 'di ji snyam du sems/ gzugs kyi de bzhin nyid gang yin pa dang / tshor ba dang / 'du shes dang / 'du byed rnams dang / rnam par shes pa'i de bzhin
246b5(khri brgyad): nyid dang / de bzhin du sbyar te/ byang chub kyi bar gyi de bzhin nyid gang yin pa dang / de bzhin gshegs pa'i de bzhin nyid gang yin pa'i de bzhin nyid gang gis de bzhin gshegs par gdags pa'i de bzhin nyid de la zad pa'am/ 'gag pa'am/ 'bri bar 'gyur ba
246b6(khri brgyad): yod snyam mam/ rab 'byor gyis gsol pa/ bcom ldan 'das de ni ma lags so/ /bde bar gshegs pa de ni ma lags so/ /bcom ldan 'das kyis bka' stsal pa/ rab 'byor de ltar slob pa'i byang chub sems dpa' sems dpa' chen po ni de bzhin nyid la slob cing /
246b7(khri brgyad): rnam pa thams cad mkhyen pa nyid la slob pa yin te/ de bzhin nyid la ni zad pa'am/ 'gag pa'am/ 'bri bar 'gyur ba yang med do/ /rab 'byor de ltar slob pa'i byang chub sems dpa' sems dpa' chen po ni de bzhin nyid la slob cing rnam pa thams cad mkhyen pa nyid la slob
247a1(khri brgyad): pa yin no/ /rab 'byor de ltar slob pa'i byang chub sems dpa' sems dpa' chen po ni pha rol tu phyin pa drug po dag la slob pa yin no/ /dran pa nye bar gzhag pa rnams dang / de bzhin du sbyar te/ sangs rgyas kyi chos ma 'dres pa bco brgyad kyi bar dang / rnam pa
247a2(khri brgyad): thams cad mkhyen pa nyid kyi bar la slob pa yin no/ /rab 'byor de ltar slob pa'i byang chub sems dpa' sems dpa' chen po ni pha rol tu phyin pa'i slob pa thams cad kyi pha rol tu phyin pa rjes su thob par 'gyur ro/ /rab 'byor de ltar slob pa'i byang chub sems dpa'
247a3(khri brgyad): sems dpa' chen po ni bdud dam/ bdud kyi ris kyi lha rnams kyis thul bar mi nus pa yin no/ /rab 'byor de ltar slob pa'i byang chub sems dpa' sems dpa' chen po ni myur ba nyid du phyir mi ldog pa'i rjes su thob par 'gyur ro/ /rab 'byor de ltar slob pa'i byang chub sems
247a4(khri brgyad): dpa' sems dpa' chen po ni rang gi pha de bzhin gshegs pa'i spyod yul la spyod pa yin no/ /rab 'byor de ltar slob pa'i byang chub sems dpa' sems dpa' chen po ni mun pa med par byed pa'i chos rnams la spyod pa yin no/ /rab 'byor de ltar slob pa'i byang chub sems dpa'
247a5(khri brgyad): sems dpa' chen po ni sangs rgyas kyi zhing yongs su dag par byed pa'i chos rnams la spyod pa yin no/ /rab 'byor de ltar slob pa'i byang chub sems dpa' sems dpa' chen po ni byams pa chen po la slob pa yin/ snying rje chen po la slob pa yin/ sangs rgyas kyi zhing yongs
247a6(khri brgyad): su dag par bya ba'i phyir slob pa yin/ sems can rnams yongs su smin par bya ba dag la slob pa yin no/ /rab 'byor de ltar slob pa'i byang chub sems dpa' sems dpa' chen po ni lan gsum du bzlas te/ chos kyi 'khor lo rnam pa bcu gnyis su bskor ba'i phyir slob pa
247a7(khri brgyad): yin no/ /rab 'byor de ltar slob pa'i byang chub sems dpa' sems dpa' chen po ni sems can rnams yongs su mya ngan las bzla bar bya'o zhes slob pa yin no/ /rab 'byor 'di ltar slob pa'i byang chub sems dpa' sems dpa' chen po ni de bzhin gshegs pa'i gdung rgyun
247b1(khri brgyad): mi 'chad par bya ba'i phyir slob pa yin no/ /rab 'byor de ltar slob pa'i byang chub sems dpa' sems dpa' chen po ni 'chi ba med pa'i sgo rnam par dbye bar bya'o zhes slob pa yin/ 'dus ma byas kyi khams yang dag par bsten par bya'o/ /zhes slob pa yin te/ rab 'byor
247b2(khri brgyad): sems can dman pa rnams kyis ni bslab pa 'di la slob par mi nus so/ /byang chub sems dpa' sems dpa' chen po gang bslab pa 'di la slob pa/ de ni sems can thams cad 'khor ba las 'don par 'dod pa yin te/ rab 'byor de ltar slob pa'i byang chub sems dpa'
247b3(khri brgyad): sems dpa' chen po ni sems can dmyal bar mi skye'o/ /dud 'gro'i skye gnas dang / gshin rje'i 'jig rten dang / yul mtha' 'khob rnams su mi skye'o/ /gdol pa'i rigs rnams su mi skye'o/ /zhar bar mi 'gyur/ 'theng por mi 'gyur/ 'on par mi 'gyur/ lba ba
247b4(khri brgyad): can du mi 'gyur/ gzhogs phyed skam par mi 'gyur/ dbang po ma tshang bar mi 'gyur te/ dbang po yongs su rdzogs par 'gyur zhing / yongs su ma rdzogs par mi 'gyur ro/ /srog gcod par mi 'gyur/ log par lta ba'i bar du mi 'gyur/ log pa'i 'tsho bas 'tsho
247b5(khri brgyad): bar mi 'gyur ro/ /yang dag pa ma yin pa yongs su 'dzin par mi byed do/ /tshul khrims 'chal par mi 'gyur ro/ /tshul khrims 'chal pa yongs su 'dzin par mi byed do/ /rab 'byor de ltar slob pa'i byang chub sems dpa' sems dpa' chen po ni/ lha tshe ring po rnams kyi
247b6(khri brgyad): nang du skye bar mi 'gyur ro/ /de ci'i phyir zhe na/ thabs la mkhas pa gang dang ldan pas byang chub sems dpa' sems dpa' chen po bsam gtan rnams la snyoms par 'jug pa dang / tshad med pa rnams la snyoms par 'jug pa dang / gzugs med pa'i snyoms par 'jug
247b7(khri brgyad): pa rnams la snyoms par 'jug kyang bsam gtan rnams dang / tshad med pa rnams dang / gzugs med pa'i snyoms par 'jug pa rnams kyi dbang gis mi skye ba'i thabs la mkhas pa de la yod pa'i phyir ro/ /rab 'byor de ltar slob pa'i byang chub sems dpa' sems
248a1(khri brgyad): dpa' chen po ni/ 'di lta ste/ nyan thos dang rang sangs rgyas kyis yongs su dag pas/ sangs rgyas kyi chos thams cad kyi stobs yongs su dag pa rtogs par 'gyur ro/ /de skad ces bka' stsal pa dang / bcom ldan 'das la tshe dang ldan pa rab 'byor
248a2(khri brgyad): gyis 'di skad ces gsol to/ /bcom ldan 'das gal te chos thams cad rang bzhin gyis yongs su dag pa lags na/ byang chub sems dpa' sems dpa' chen po chos gang zhig gi yongs su dag pa rtogs par 'gyur lags/ bcom ldan 'das kyis bka' stsal pa/ rab
248a3(khri brgyad): 'byor de de bzhin te/ de de bzhin no/ /ji skad smras pa de bzhin te/ rab 'byor chos thams cad ni rang bzhin gyis yongs su dag pa ste/ rab 'byor de ltar chos thams cad yongs su dag pa la/ byang chub sems dpa' sems dpa' chen po shes rab kyi pha rol tu phyin pa la spyod pa'i
248a4(khri brgyad): mi zhum mi 'gong ba gang yin pa de ni rab 'byor byang chub sems dpa' sems dpa' chen po'i shes rab kyi pha rol tu phyin pa yin na/ byis pa so so'i skye bo rnams kyis chos nyid de mi shes mi mthong bas/ sems can de dag gi don du/ byang chub sems dpa' sems dpa'
248a5(khri brgyad): chen po sbyin pa'i pha rol tu phyin pa la spyod cing / shes rab kyi pha rol tu phyin pa'i bar la spyod de/ rab 'byor chos thams cad la de ltar spyod pa'i byang chub sems dpa' sems dpa' chen po ni stobs dang / mi 'jigs pa rjes su 'thob par 'gyur ro/ /rab 'byor
248a6(khri brgyad): de ltar slob pa'i byang chub sems dpa' sems dpa' chen po ni sems can thams cad kyi sems kyi spyod pa rnam par g.yo ba'i pha rol tu 'gro ba yin no/ /rab 'byor 'di lta ste/ dper na sa chen po'i phyogs dag na gang na 'dzam bu chu bo'i gser gyi sa le sbram dang / dngul dag
248a7(khri brgyad): 'byung bar 'gyur ba ni nyung ngo / /rab 'byor de bzhin du sems can gang dag 'di lta ste/ shes rab kyi pha rol tu phyin pa'i bslab pa 'di la slob pa de dag ni nyung gi /sems can gang dag nyan thos kyi sa'am/ rang sangs rgyas kyi sa la gnas pa de dag ni de bas ches
248b1(khri brgyad): mang ngo / /rab 'byor 'di lta ste/ dper na sems can gang dag 'khor los sgyur ba'i rgyal por 'gyur ba'i las yang dag par blangs te/ gnas pa de dag ni nyung gi/ sems can gang dag khams kyi rgyal por 'gyur ba'i las yang dag par blangs te/ gnas pa de dag
248b2(khri brgyad): ni ches mang ngo / /rab 'byor de bzhin du sems can gang dag rnam pa thams cad mkhyen pa nyid kyi lam 'di la yang dag par zhugs pa de dag ni nyung gi/ sems can gang dag nyan thos dang / rang sangs rgyas kyi lam du yang dag par zhugs pa de dag ni ches mang ngo / /
248b3(khri brgyad): rab 'byor byang chub sems dpa' sems dpa' chen po gang dag bla na med pa yang dag par rdzogs pa'i byang chub la yang dag par zhugs pa de dag bas kyang byang chub sems dpa' sems dpa' chen po gang dag de bzhin nyid la sgrub pa dag ches nyung ngo / /de bas kyang gang dag nyan
248b4(khri brgyad): thos dang / rang sangs rgyas nyid la gnas par 'gyur ba ni ches mang ngo / /rab 'byor byang chub sems dpa'i theg pa pa'i rigs kyi bu gang dag shes rab kyi pha rol tu phyin pa la gnas shing phyir mi ldog pa'i sa gnon par 'gyur ba de dag bas ni/ gang dag phyir mi ldog pa'i sa gnon
248b5(khri brgyad): par mi 'gyur ba dag ches mang ngo / /rab 'byor de lta bas na/ byang chub sems dpa' sems dpa' chen po phyir mi ldog pa'i sa 'thob par 'dod pa dang / phyir mi ldog pa'i sar bgrang bar chud par 'dod pas/ shes rab kyi pha rol tu phyin pa zab mo 'di nyid la bslab par
248b6(khri brgyad): bya'o/ /rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni/ ser sna dang ldan pa'i sems mi skyed do/ /'chal pa'i tshul khrims dang ldan pa'i sems mi skyed do/ /'khrugs pa dang ldan pa'i sems mi skyed do/ /
248b7(khri brgyad): le lo dang ldan pa'i sems mi skyed do/ /rnam par g.yeng ba dang ldan pa'i sems mi skyed do/ /'chal pa'i shes rab dang ldan pa'i sems mi skyed do/ /'dod chags dang ldan pa'i sems mi skyed do/ /zhe sdang dang ldan pa'i sems mi skyed do/ /gti mug dang ldan
249a1(khri brgyad): pa'i sems mi skyed do/ /tha ba dang ldan pa'i sems mi skyed do/ /gzugs dang ldan pa'i sems mi skyed do/ /tshor ba dang / 'du shes dang / 'du byed rnams dang / rnam par shes pa dang ldan pa'i sems mi skyed do/ /de bzhin du sbyar te/ byang chub kyi
249a2(khri brgyad): bar dang ldan pa'i sems mi skyed do/ /de ci'i phyir zhe na/ rab 'byor 'di ltar byang chub sems dpa' sems dpa' chen po shes rab kyi pha rol tu phyin pa zab mo 'di la spyod pa ni chos gang yang mi dmigs te/ ma dmigs pa chos gang la yang sems skyed par mi byed
249a3(khri brgyad): pa'i phyir ro/ /rab 'byor de ltar shes rab kyi pha rol tu phyin pa zab mo 'di la spyod pa'i byang chub sems dpa' sems dpa' chen pos ni/ pha rol tu phyin pa drug po thams cad yang dag par bzung ba yin no/ /pha rol tu phyin pa thams cad yang dag par bsgrubs pa yin no/ /
249a4(khri brgyad): pha rol tu phyin pa thams cad kyi rjes su song ba yin no/ /de ci'i phyir zhe na/ rab 'byor 'di ltar pha rol tu phyin pa thams cad ni/ shes rab kyi pha rol tu phyin pa zab mo 'di'i nang du 'dus pa'i phyir ro/ /rab 'byor 'di lta ste dper na/ lta bar gyur pa drug cu rtsa gnyis
249a5(khri brgyad): po dag ni 'jig tshogs la lta ba'i nang du 'dus so/ /rab 'byor de bzhin du pha rol tu phyin pa thams cad kyang shes rab kyi pha rol tu phyin pa zab mo 'di'i nang du 'dus so/ /rab 'byor 'di lta ste dper na/ mi 'chi ba'i dus byas pa'i srog gi dbang po 'gags na dbang po thams
249a6(khri brgyad): cad kyang 'gag par 'gyur ro/ /rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa la pha rol tu phyin pa thams cad rjes su song ba yin no/ /rab 'byor de lta bas na byang chub sems dpa' sems dpa' chen po pha rol tu
249a7(khri brgyad): phyin pa thams cad kyi pha rol tu phyin pa 'gro bar 'dod pas/ shes rab kyi pha rol tu phyin pa zab mo 'di la bslab par bya'o/ /rab 'byor byang chub sems dpa' sems dpa' chen po shes rab kyi pha rol tu phyin pa zab mo 'di la slob pa ni sems can thams cad kyi mchog tu 'gyur
249b1(khri brgyad): bar slob pa yin no/ /rab 'byor 'di ji snyam du sems/ stong gsum gyi stong chen po'i 'jig rten gyi khams na sems can gang dag 'khod pa de dag mang ba yin snyam mam/ gsol pa/ bcom ldan 'das 'dzam bu gling gi sems can nyid kyang mang ba lags na/ gang dag
249b2(khri brgyad): stong gsum gyi stong chen po'i 'jig rten gyi khams kyi sems can rnams lta smos kyang ci 'tshal te/ mang lags so/ /bde bar gshegs pa mang lags so/ /bka' stsal pa/ rab 'byor stong gsum gyi stong chen po'i 'jig rten gyi khams na sems can gang dag ji snyed pa
249b3(khri brgyad): de dag thams cad snga phyi med par mi'i lus thob nas/ bla na med pa yang dag par rdzogs pa'i byang chub mngon par rdzogs par sangs rgyas par gyur la byang chub sems dpa' sems dpa' chen po zhig gis ji srid 'tsho'i bar du/ de bzhin gshegs pa dgra bcom pa yang dag
249b4(khri brgyad): par rdzogs pa'i sangs rgyas de dag thams cad re re la na bza' dang / bshos dang / gzims cha dang / gdan dang / snyun gyi gsos sman dang / yo byad dag gis bsnyen bkur byas na rab 'byor 'di ji snyam du sems/ byang chub sems dpa' sems dpa' chen po de gzhi de las
249b5(khri brgyad): bsod nams mang du skyed par 'gyur snyam mam/ gsol pa/ bcom ldan 'das mang lags so/ /bde bar gshegs pa mang lags so/ /bcom ldan 'das kyis bka' stsal pa/ rab 'byor de bas kyang rigs kyi bu 'am rigs kyi bu mo gang shes rab kyi pha rol tu phyin pa
249b6(khri brgyad): zab mo 'di 'dzin pa dang / 'chang ba dang / klog pa dang / kun chub par byed pa dang / tshul bzhin du yid la byed pa de dag ches bsod nams mang du skyed par 'gyur ro/ /de ci'i phyir zhe na/ rab 'byor 'di ltar byang chub sems dpa' sems dpa' chen po rnams kyi shes rab kyi
249b7(khri brgyad): pha rol tu phyin pa ni/ bla na med pa yang dag par rdzogs pa'i byang chub sgrub pa'i don chen po byed pa'i phyir ro/ /rab 'byor de lta bas na byang chub sems dpa' sems dpa' chen po sems can thams cad kyi bla na med par 'gyur bar 'dod pa dang / sems can mgon med pa rnams
250a1(khri brgyad): kyi mgon du 'gyur bar 'dod pa dang / skyabs med pa rnams kyi skyabs su 'gyur bar 'dod pa dang / dpung gnyen med pa rnams kyi dpung gnyen du 'gyur bar 'dod pa dang / mun pa can rnams kyi sgron mar 'gyur bar 'dod pa dang / sangs rgyas nyid
250a2(khri brgyad): rjes su thob par 'dod pa dang / sangs rgyas kyi yul du phyin par 'dod pa dang / sangs rgyas kyi rnam par rol pas rnam par rtse bar 'dod pa dang / sangs rgyas kyi seng ge'i sgra sgrogs par 'dod pa dang / sangs rgyas kyi rnga bo che brdung bar 'dod pa dang / sangs rgyas kyi dung 'bud
250a3(khri brgyad): par 'dod pa dang / sangs rgyas kyi chos dang 'bel ba'i gtam zer bar 'dod pas shes rab kyi pha rol tu phyin pa zab mo 'di nyid la de ltar bslab par bya'o/ /de ci'i phyir zhe na/ rab 'byor shes rab kyi pha rol tu phyin pa la slob pa'i byang chub sems dpa' sems dpa' chen
250a4(khri brgyad): pos ni phun sum tshogs pa gang thob par bya ba de dag las mi 'thob pa gang yang med pa'i phyir ro/ /rab 'byor gyis gsol pa/ bcom ldan 'das ci nyan thos kyi phun sum tshogs pa yang des thob par bgyi lags sam/ bcom ldan 'das rang sangs rgyas kyi phun sum
250a5(khri brgyad): tshogs pa yang des thos par bgyi lags sam/ bcom ldan 'das kyis bka' stsal pa/ rab 'byor nyan thos kyi phun sum tshogs pa yang des thob par bya zhing rang sangs rgyas kyi phun sum tshogs pa yang des thob par bya mod kyi/ de la gnas par mi bya/ brten par mi
250a6(khri brgyad): bya ste/ shes pa dang / mthong bas rnam par bltas nas/ shin tu 'da' bar bya ste/ byang chub sems dpa'i skyon med pa la 'jug par bya'o/ /rab 'byor de ltar slob pa'i byang chub sems dpa' sems dpa' chen po ni rnam pa thams cad mkhyen pa nyid dang nye bar gyur
250a7(khri brgyad): pa yin te/ bla na med pa yang dag par rdzogs pa'i byang chub mngon par rdzogs par 'tshang rgya'o/ /de ltar slob pa'i byang chub sems dpa' sems dpa' chen po ni lha dang / mi dang lha ma yin du bcas pa'i 'jig rten gyi sbyin pa'i gnas su gyur pa yin te/ rab 'byor de ltar
250b1(khri brgyad): slob pa'i byang chub sems dpa' sems dpa' chen po ni gang dag de las gzhan pa'i sbyin pa'i gnas/ nyan thos dang / rang sangs rgyas gang dag ji snyed pa de dag thams cad zil gyis mnan cing / rnam pa thams cad mkhyen pa nyid dang nye bar gyur pa yin no/ /rab
250b2(khri brgyad): 'byor de ltar slob pa'i byang chub sems dpa' sems dpa' chen po ni shes rab kyi pha rol tu phyin pa mi gtong zhing / shes rab kyi pha rol tu phyin pa la spyod de/ shes rab kyi pha rol tu phyin pa dang ma bral ba yin no/ /rab 'byor de ltar shes rab kyi pha rol tu phyin pa zab mo 'di
250b3(khri brgyad): la spyod pa'i byang chub sems dpa' sems dpa' chen po ni rnam pa thams cad mkhyen pa nyid las yongs su mi nyams pa'i chos can du rig par bya ste/ nyan thos kyi sa dang / rang sangs rgyas kyis ring du byed cing / bla na med pa yang dag par rdzogs pa'i byang chub dang nye bar gyur
250b4(khri brgyad): pa yin no/ /gal te de 'di snyam du 'di ni shes rab kyi pha rol tu phyin pa'o/ /shes rab kyi pha rol tu phyin pa 'di la shes rab kyi pha rol tu phyin pa 'dis rnam pa thams cad mkhyen pa nyid bsgrub par bya'o snyam du sems te/ gal te de ltar kun du shes par byed na/ shes
250b5(khri brgyad): rab kyi pha rol tu phyin pa la spyod pa ma yin no/ /gal te 'di ni shes rab kyi pha rol tu phyin pa'o/ /shes rab kyi pha rol tu phyin pa ni 'di ni yod do zhes bya bar kun du shes pa med pa de/ gang gi shes rab kyi pha rol tu phyin par 'gyur ba dang / gang gis shes rab kyi pha rol tu phyin par
250b6(khri brgyad): 'gyur ba dang / gang shes rab kyi pha rol tu phyin pas nges par 'byung zhing / bla na med pa yang dag par rdzogs pa'i byang chub mngon par rdzogs par 'tshang rgya ba de lta bu yang mi shes/ mi mthong la/ gal te yang de 'di snyam du chos kyi dbyings dang / de bzhin nyid dang / yang dag pa'i
250b7(khri brgyad): mtha' gnas pa'i phyir 'di ni shes rab kyi pha rol tu phyin pa yang ma yin/ 'di la shes rab kyi pha rol tu phyin pa yod pa yang ma yin/ shes rab kyi pha rol tu phyin pa 'dis chos gang yang nges par 'byung bar 'gyur ba yang med do snyam du sems na/ rab 'byor de ltar spyod pa'i byang chub
251a1(khri brgyad): sems dpa' sems dpa' chen po ni shes rab kyi pha rol tu phyin pa la spyod pa yin no/ shes rab kyi pha rol tu phyin pa khri brgyad stong pa las/ spyod pa'i le'u zhes bya ste lnga bcu rtsa bdun pa'o// //de nas lha'i dbang po brgya byin 'di snyam du sems
251a2(khri brgyad): te/ 'di la byang chub sems dpa' sems dpa' chen po ni sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa
251a3(khri brgyad): dang / de bzhin du sbyar te sangs rgyas kyi chos ma 'dres pa brgyad kyi bar dag la spyod pas kyang / sems can thams cad zil gyis non par 'gyur na/ gang bla na med pa yang dag par rdzogs pa'i byang chub mngon par rdzogs par sangs rgyas pas lta smos kyang ci dgos/ sems can
251a4(khri brgyad): gang dag rnam pa thams cad mkhyen pa nyid la sems 'jug pa de dag kyang rnyed pa legs par rnyed cing 'tsho ba legs par 'tsho ba yin na/ gang dag bla na med pa yang dag par rdzogs pa'i byang chub tu sems bskyed pa dag lta smos kyang ci dgos te/ sems can gang dag bla na
251a5(khri brgyad): med pa yang dag par rdzogs pa'i byang chub tu sems bskyed pa de dag ni 'dod par bya ba yin no/ /sems can gang dag gis bla na med pa yang dag par rdzogs pa'i byang chub tu sems bskyed pa de dag kyang 'dod par bya ba yin no/ /snyam nas de nas lha'i dbang po brgya byin gyis me
251a6(khri brgyad): tog man dA ra ba dag blangs nas/ bcom ldan 'das ga la ba der dong ste phyin pa dang / me tog man dA ra ba de dag gis/ de bzhin gshegs pa dgra bcom pa yang dag par rdzogs pa'i sangs rgyas la gtor to/ /mngon par rab tu gtor to/ /mngon par gtor mngon
251a7(khri brgyad): par rab tu gtor nas kyang tshig 'di skad ces smras so/ /dge ba'i rtsa ba 'di byang chub sems dpa'i theg pa pa'i gang zag gang dag bla na med pa yang dag par rdzogs pa'i byang chub la dmigs pa de dag la sangs rgyas kyi chos rnams yongs su rdzogs par gyur cig /rnam
251b1(khri brgyad): pa thams cad mkhyen pa nyid kyi chos rnams kyang yongs su rdzogs par gyur cig / rang byung gi chos 'di dag nyid kyang yongs su rdzogs par gyur cig /'dis zag pa med pa'i chos rnams kyang yongs su rdzogs par gyur cig /bcom ldan 'das bdag ni byang chub sems dpa'i theg
251b2(khri brgyad): pa pa'i gang zag gang bla na med pa yang dag par rdzogs pa'i byang chub la yang dag par zhugs pa/ bla na med pa yang gang dag par rdzogs pa'i byang chub las slar ldog par 'gyur bar sems skye ba 'ga' tsam yang skye ba ma mchis lags so/ /bcom ldan 'das bdag ni byang chub sems
251b3(khri brgyad): dpa' sems dpa' chen po gang dag byang chub las slar ldog cing / nyan thos sam/ rang sangs rgyas su 'gyur bar sems skye ba 'ga' tsam yang skye ba ma mchis te/ gzhan du na lha dang / mi dang / lha ma yin du bcas pa'i 'jig rten gyi don dang / sman pa dang / bde bar 'tshal ba'i
251b4(khri brgyad): byang chub sems dpa' dag ni de ltar 'khor ba na rgyu ba'i sdug bsngal 'di dag mthong nas 'di ltar sems skyed par bgyid de/ bdag brgal nas ma brgal ba'i sems can rnams ji ltar bsgral bar bgyi/ bdag grol nas ma grol ba'i sems can rnams ji ltar grol bar bgyi ba dag
251b5(khri brgyad): phyin nas dbugs ma phyin pa'i sems can rnams ji ltar dbugs dbyung bar bgyi/ bdag yongs su mya ngan las 'das nas yongs su mya ngan las ma 'das pa'i sems can rnams ji ltar yongs su mya ngan las bzla bar bgyi zhes/ bla na med pa yang dag par rdzogs pa'i byang chub tu 'dun
251b6(khri brgyad): pa skyed par bgyid cing / bla na med pa yang dag par rdzogs pa'i byang chub tu smon lam rgya chen po dag kyang 'debs par bgyid lags so/ /bcom ldan 'das rigs kyi bu'am rigs kyi bu mo gang dag theg pa la gsar du zhugs pa'i byang chub sems dpa' sems dpa' chen po rnams
251b7(khri brgyad): kyi sems bskyed pa la rjes su yi rang bar bgyid pa dang / yun ring du spyad pa'i byang chub sems dpa' sems dpa' chen po rnams kyi sems bskyed pa la rjes su yi rang bar bgyid pa dang / phyir mi ldog pa'i byang chub sems dpa' sems dpa' chen po rnams kyi sems
252a1(khri brgyad): bskyed pa la rjes su yi rang bar bgyid pa dang / skye ba gcig gis thogs pa'i byang chub sems dpa' sems dpa' chen po rnams kyi sems bskyed pa la rjes su yi rang bar bgyid pa de dag gis dge ba'i rtsa ba ji tsam zhig skyed par 'gyur lags/ de skad ces
252a2(khri brgyad): gsol pa dang / bcom ldan 'das kyis lha'i dbang po brgya byin la 'di skad ces bka' stsal to/ /kau shi ka gling chen po bzhi pa'i 'jig rten gyi khams ni srang la gzhal bas tshad gzung du rung yang srid kyi rjes su yi rang ba'i mod las byung ba'i sems bskyed pa de dag gi bsod nams kyi tshad
252a3(khri brgyad): ni de lta ma yin no/ /kau shi ka stong gsum gyi stong chen po'i 'jig rten gyi khams ni srang la gzhal bas tshad gzung du rung yang srid kyi/ rjes su yi rang ba'i mod las byung ba'i sems bskyed pa de dag gi bsod nams kyi tshad ni de lta ma yin no/ /kau shi ka stong gsum gyi stong chen po'i 'jig rten
252a4(khri brgyad): gyi khams kyi rgya mtsho chen po dag ni skra'i rtse mo brgyar gshags pa'i rtse mos chu'i thigs pa re re nas bcu zhing tshad gzung du rung yang srid kyi rjes su yi rang ba'i mod las byung ba'i sems bskyed pa de dag gi bsod nams kyi tshad ni de lta ma yin no/ /de skad ces bka' stsal pa dang / bcom ldan
252a5(khri brgyad): 'das la lha'i dbang po brgya byin gyis 'di skad ces gsol to/ /bcom ldan 'das sems can gang dag sems bskyed pa de dag la rjes su yi rang bar mi 'gyur ba de dag ni bdud kyi byin gyis brlabs pa lags so/ /bcom ldan 'das sems can gang dag sems bskyed pa de dag la
252a6(khri brgyad): rjes su yi rang bar mi 'gyur ba de dag ni bdud kyi phyogs lags so/ /bcom ldan 'das sems can gang dag sems bskyed pa de dag la rjes su yi rang bar mi 'gyur ba de dag ni bdud kyi gnas nas shi 'phos pa lags so/ /de ci'i slad du zhe na/ bcom ldan 'das sems
252a7(khri brgyad): can gang dag sems bskyed pa de dag la rjes su yi rang ba mngon par sgrub cing / bla na med pa yang dag par rdzogs pa'i byang chub tu yongs su sngo bar bgyid pa de dag bdud kyi gnas rnam par 'jig par bgyid pa lags pa'i slad du'o/ /bcom ldan 'das gang dag gis bla na med
252b1(khri brgyad): pa yang dag par rdzogs pa'i byang chub tu sems bskyed par 'gyur ba'i sems bskyed pa de dag la ni rjes su yi rang bar bgyid pa lags so/ /gang dag gis sangs rgyas yongs su ma btang ba dang / chos yongs su ma btang ba dang / dge 'dun yongs su ma btang ba de dag gis kyang sems bskyed
252b2(khri brgyad): pa 'di dag la rjes su yi rang bar bgyi'o/ /de dag gis rjes su yi rang nas kyang / ci nas kyang gnyis su 'du shes su 'gyur ba ma mchis pa dang / gnyis ma lags pa'i 'du shes su 'gyur ba ma mchis pa de ltar/ bla na med pa yang dag par rdzogs pa'i byang chub tu yongs su bsngo bar bgyi'o/ /
252b3(khri brgyad): bcom ldan 'das kyis bka' stsal pa/ kau shi ka de de bzhin te/ de de bzhin no/ /ji skad smras pa de bzhin te/ kau shi ka gang sems bskyed pa de la rjes su yi rang ba de dag ni myur ba nyid du/ de bzhin gshegs pa dgra bcom pa yang dag par rdzogs pa'i sangs rgyas rnams mnyes par byed
252b4(khri brgyad): par 'gyur zhing / mnyes par byas nas kyang thugs byung bar byed par mi 'gyur ro/ /de ltar sems bskyed pa la rjes su yi rang ba'i mod las byung ba'i dge ba'i rtsa ba dang ldan pa de dag ni/ gang dang gang du skyes pa de dang der yang bsti stang du bya bar 'gyur/ bla mar bya ba dang / ri mor bya
252b5(khri brgyad): ba dang / mchod par bya bar 'gyur ro/ /nam du yang gzugs yid du mi 'ong ba mthong bar mi 'gyur/ sgra yid du mi 'ong ba thos par mi 'gyur dri yid du mi 'ong ba tshor bar mi 'gyur/ ro yid du mi 'ong ba myong bar mi 'gyur/ reg bya yid du mi 'ong ba reg par mi 'gyur/ chos yid du
252b6(khri brgyad): mi 'ong ba rnam par shes par mi 'gyur ro/ /nam du yang sangs rgyas bcom ldan 'das rnams dang 'bral bar mi 'gyur zhing / sangs rgyas kyi zhing nas sangs rgyas kyi zhing du 'gro bar 'gyur te/ sangs rgyas bcom ldan 'das de dag la yang bsnyen bkur byed par 'gyur zhing dge
252b7(khri brgyad): ba'i rtsa ba skyed par yang 'gyur ro/ /de ci'i phyir zhe na/ kau shi ka 'di ltar rigs kyi bu'am rigs kyi bu mo de dag gi theg pa la gsar du zhugs pa'i byang chub sems dpa' sems dpa' chen po grangs med pa dag gis dge ba'i rtsa ba rnams la rjes su yi rang ba byas shing / bla
253a1(khri brgyad): na med pa yang dag par rdzogs pa'i byang chub tu yongs su bsngos pa dang / sa dang po la gnas pa rnams dang / sa gnyis pa la gnas pa rnams dang / sa bcu pa'i bar la gnas pa rnams kyi dge ba'i rtsa ba la rjes su yi rang bar byas pa dang / skye ba gcig
253a2(khri brgyad): gis thogs pa'i bar gyi byang chub sems dpa' sems dpa' chen po rnams kyi dge ba'i rtsa ba dag la rjes su yi rang ba byas shing / bla na med pa yang dag par rdzogs pa'i byang chub tu yongs su bsngos pa'i phyir ro/ /de dag dge ba'i rtsa ba rnam par 'phel ba de dag gis bla na med pa
253a3(khri brgyad): yang dag par rdzogs pa'i byang chub dang nye bar 'gyur ro/ /de dag bla na med pa yang dag par rdzogs pa'i byang chub mngon par rdzogs par sangs rgyas nas kyang / sems can tshad med/ grangs med/ dpag tu med pa gang dag yongs su mya ngan las 'da' bar byed par 'gyur te/
253a4(khri brgyad): kau shi ka rnam grangs des na rigs kyi bu dang rigs kyi bu mo de dag gis sems dang po bskyed pa'i byang chub sems dpa' sems dpa' chen po rnams kyi dge ba'i rtsa ba de dag la rjes su yi rang zhing / bla na med pa yang dag par rdzogs pa'i byang chub tu yongs su bsngo bar bya ste/ ci
253a5(khri brgyad): nas kyang sems de la yang ma yin zhing / sems gzhan la yang ma yin pa de ltar yongs su bsngo bar bya'o/ /byang chub sems dpa' sems dpa' chen po spyad pa spyod pa rnams dang / phyir mi ldog pa rnams dang / skye ba gcig gis thogs pa rnams kyi dge ba'i rtsa ba de dag la
253a6(khri brgyad): yang rjes su yi rang zhing / bla na med pa yang dag par rdzogs pa'i byang chub tu yongs su bsngo bar bya ste/ ci nas kyang sems de la yang ma yin zhing / sems gzhan la yang ma yin pa de ltar yongs su bsngo bar bya'o/ /de nas bcom ldan 'das la tshe dang ldan pa rab 'byor gyis
253a7(khri brgyad): 'di skad ces gsol to/ /bcom ldan 'das ji ltar na sgyu ma lta bu'i sems bla na med pa yang dag par rdzogs pa'i byang chub mngon par rdzogs par 'tshang rgya bar 'gyur lags/ de skad ces gsol pa dang / bcom ldan 'das kyis tshe dang ldan pa rab 'byor la 'di skad
253b1(khri brgyad): ces bka' stsal to/ /rab 'byor 'di ji snyam du sems/ sgyu ma lta bu'i sems de khyod kyis yang dag par rjes su mthong snyam mam/ gsol pa/ bcom ldan 'das de ni ma mthong lags te/ bcom ldan 'das bdag gis ni sgyu ma dang / sgyu ma lta bu'i sems kyang
253b2(khri brgyad): yang dag par rjes su ma mthong lags so/ /bka' stsal pa/ rab 'byor 'di ji snyam du sems/ gang la sgyu ma dang / sgyu ma lta bu'i sems khyod kyis yang dag par rjes su ma mthong ba'i sems gang yin pa de/ bla na med pa yang dag par rdzogs pa'i byang chub mngon par
253b3(khri brgyad): rdzogs par 'tshang rgya snyam mam gsol pa/ bcom ldan 'das de ni ma lags so/ /bka' stsal pa/ rab 'byor 'di ji snyam du sems sgyu ma dang / sgyu ma lta bu'i sems las gzhan pa'i chos gang bla na med pa yang dag par rdzogs pa'i byang chub mngon par rdzogs par
253b4(khri brgyad): 'tshang rgya bar 'gyur ba yang dag par rjes su mthong snyam mam/ bcom ldan 'das de ni ma lags te/ bcom ldan 'das bdag gis ni sgyu ma dang / sgyu ma lta bu'i sems las gzhan pa'i chos gang bla na med pa yang dag par rdzogs pa'i byang chub mngon par rdzogs par 'tshang
253b5(khri brgyad): rgya bar 'gyur ba'i chos de yang dag par rjes su ma mthong lags te/ bcom ldan 'das bdag gis chos gzhan yang dag par rjes su ma mthong na/ chos gang zhig mchis zhes bgyi ba'am/ ma mchis zhes bgyid par nye bar bstan par bgyi/ chos gang shin tu dben pa de ni
253b6(khri brgyad): mchis pa'am/ ma mchis par mi 'gyur lags te/ chos gang shin tu dben pa de ni/ bla na med pa yang dag par rdzogs pa'i byang chub mngon par rdzogs par 'tshang rgya bar mi 'gyur la/ mchis pa ma lags pa'i chos kyang / bla na med pa yang dag par rdzogs pa'i byang
253b7(khri brgyad): chub mngon par rdzogs par 'tshang rgya bar mi 'gyur lags so/ /de ci'i slad du zhe na/ bcom ldan 'das 'di ltar gang kun nas nyon mongs par 'gyur ba'am/ rnam par byang bar 'gyur ba'i chos de dag thams cad ni ma mchis shing mi dmigs pa'i slad du'o/ /de ci'i
254a1(khri brgyad): slad du zhe na/ bcom ldan 'das 'di ltar shes rab kyi pha rol tu phyin pa yang shin tu dben pa lags la/ de bzhin du sbyin pa'i pha rol tu phyin pa'i bar du yang shin tu dben pa lags shing de bzhin du byang chub kyi bar du yang shin tu dben pa lags
254a2(khri brgyad): pa'i slad du ste/ chos gang shin tu dben pa de ni bsgom par bgyi ba yang ma lags/ rnam par gzhig par bgyi ba yang ma lags so/ /shes rab kyi pha rol tu phyin pa ni shin tu dben pa'i slad du/ chos gang yang sgrub par mi bgyid lags te/ shes rab kyi pha rol tu
254a3(khri brgyad): phyin pa shin tu dben pa lags na/ byang chub sems dpa' sems dpa' chen po shes rab kyi pha rol tu phyin pa la brten nas bla na med pa yang dag par rdzogs pa'i byang chub mngon par rdzogs par 'tshang rgya bar yang ji ltar 'gyur/ bla na med pa yang dag par rdzogs pa'i byang chub
254a4(khri brgyad): kyang shin tu dben pa lags na/ ji ltar dben pas dben pa rjes su rtogs par 'gyur lags/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor legs so legs so/ /rab 'byor de de
254a5(khri brgyad): bzhin no/ /de de bzhin te/ rab 'byor shes rab kyi pha rol tu phyin pa ni shin tu dben pa yin no/ /bsam gtan gyi pha rol tu phyin pa yang shin tu dben pa yin no/ /rab 'byor de bzhin du sbyar te/ tshul khrims kyi pha rol tu phyin pa dang / sbyin pa'i pha rol tu phyin
254a6(khri brgyad): pa'i bar du yang shin tu dben pa yin no/ /byang chub kyang shin tu dben pa yin no/ /rnam pa thams cad mkhyen pa nyid kyi bar du yang shin tu dben pa yin te/ rab 'byor ji ltar shes rab kyi pha rol tu phyin pa shin tu dben pa dang / rnam pa thams cad mkhyen pa nyid kyi bar
254a7(khri brgyad): du shin tu dben pa de ltar bla na med pa yang dag par rdzogs pa'i byang chub mngon par rdzogs par 'tshang rgya ba yang dben pa yin no/ /rab 'byor gal te shes rab kyi pha rol tu phyin pa shin tu dben par ma gyur la/ de bzhin du sbyar te/ rnam pa thams cad mkhyen pa nyid
254b1(khri brgyad): kyi bar du yang shin tu dben par ma gyur na/ de ni shes rab kyi pha rol tu phyin par yang mi 'gyur la/ rnam pa thams cad mkhyen pa nyid kyi bar du yang mi 'gyur ro/ /rab 'byor de lta bas na/ ji ltar shes rab kyi pha rol tu phyin pa shin tu dben pa dang / rnam pa thams
254b2(khri brgyad): cad mkhyen pa nyid kyi bar du shin tu dben pa de ltar/ rab 'byor shes rab kyi pha rol tu phyin pa la brten nas/ bla na med pa yang dag par rdzogs pa'i byang chub mngon par rdzogs par 'tshang rgya ba ma yin la/ dben pas kyang dben pa mngon par rdzogs par 'tshang mi rgya
254b3(khri brgyad): yang / mngon par rdzogs par 'tshang yang rgya ste/ shes rab kyi pha rol tu phyin pa la ma brten par yang bla na med pa yang dag par rdzogs pa'i byang chub mngon par rdzogs par 'tshang mi rgya'o/ /rab 'byor gyis gsol pa/ bcom ldan 'das byang chub sems dpa' sems
254b4(khri brgyad): dpa' chen po ni don zab mo la spyod pa lags so/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ rab 'byor byang chub sems dpa' sems dpa' chen po ni don zab mo dag la spyod pa yin no/ /rab 'byor byang chub sems dpa'
254b5(khri brgyad): sems dpa' chen po gang don zab mo la spyod kyang 'di lta ste don de dang nyan thos kyi sa'am/ rang sangs rgyas kyi sa mngon sum du mi byed pa ni dka' ba byed pa yin no/ /rab 'byor gyis gsol pa bcom ldan 'das bdag gis bcom ldan 'das kyis gsungs pa'i don
254b6(khri brgyad): 'tshal ba ltar na/ byang chub sems dpa' sems dpa' chen po ni dka' ba bgyid pa ma lags so/ /de ci'i slad du zhe na/ bcom ldan 'das 'di ltar gang mngon sum du bgyid pa'i don de yang dmigs su ma mchis la/ gang gis mngon sum du bgyi ba'i shes rab kyi
254b7(khri brgyad): pha rol tu phyin pa de yang dmigs su ma mchis shing / gang mngon sum du bgyi ba'i chos de yang dmigs su ma mchis pa'i slad du'o/ /bcom ldan 'das chos thams cad dmigs su ma mchis na/ gang mngon sum du bgyis nas bla na med pa yang dag par rdzogs
255a1(khri brgyad): pa'i byang chub mngon par rdzogs par 'tshang rgya bar 'gyur ba'i don gang mngon sum du bgyi bar 'gyur/ shes rab kyi pha rol tu phyin pa gang mngon sum du bgyi bar 'gyur/ chos gang mngon sum du bgyi bar 'gyur/ bcom ldan 'das mi dmigs
255a2(khri brgyad): par spyod pa 'di ni/ byang chub sems dpa'i spyod pa lags te/ de la spyod pa'i byang chub sems dpa' sems dpa' chen po ni chos thams cad la mun pa ma mchis par rjes su 'thob lags so/ /bcom ldan 'das gal te de skad bstan pa na/ byang chub sems dpa'
255a3(khri brgyad): sems dpa' chen po'i sems mi zhum mi 'gong zhing mi skrag mi dngang la dngang bar mi 'gyur na/ bcom ldan 'das de ltar spyod pa'i byang chub sems dpa' sems dpa' chen po ni shes rab kyi pha rol tu phyin pa la spyod pa lags te/ des ni mtshan ma yang yang dag par
255a4(khri brgyad): rjes su mi mthong / shes rab kyi pha rol tu phyin pa yang yang dag par rjes su mi mthong / bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro zhes bgyi bar yang yang dag par rjes su mi mthong lags te/ bcom ldan 'das
255a5(khri brgyad): byang chub sems dpa' sems dpa' chen po shes rab kyi pha rol tu phyin pa la spyod pa de ni 'di snyam du nyan thos kyi sa'am/ rang sangs rgyas kyi sa ni bdag dang ring la/ rnam pa thams cad mkhyen pa nyid ni bdag dang nye ba'o snyam du mi sems lags so/ /bcom ldan 'das
255a6(khri brgyad): 'di lta ste/ dper bgyi na/ nam mkha' ni 'di snyam du bdag ni la la dang ni nye'o/ /la la dang ni ring ngo snyam du mi sems lags so/ /de ci'i slad du zhe na/ bcom ldan 'das nam mkha' la ni bye brag ma mchis la/ bcom ldan 'das nam mkha' la ni rnam par rtog pa
255a7(khri brgyad): ma mchis pa'i slad du'o/ /bcom ldan 'das de bzhin du shes rab kyi pha rol tu phyin pa yang 'di snyam du nyan thos kyi sa'am/ rang sangs rgyas kyi sa ni bdag dang ring la/ bla na med pa yang dag par rdzogs pa'i byang chub ni nye ba'o snyam du mi sems lags so/ /de ci'i
255b1(khri brgyad): slad du zhe na/ bcom ldan 'das shes rab kyi pha rol tu phyin pa ni rnam par rtog pa ma mchis pa'i slad du'o/ /bcom ldan 'das 'di lta ste/ dper bgyi na/ sgyu ma'i skyes bu ni 'di snyam du/ sgyu ma dang ni bdag dang ring la/ sgyu ma mkhan dang ni nye ba'o zhe'am/ skye bo'i tshogs
255b2(khri brgyad): 'dus pa 'di dag ni bdag dang nye'o zhe'am/ ring ngo zhes bgyi bar mi sems lags so/ /de ci'i slad du zhe na/ bcom ldan 'das sgyu ma'i skyes bu la ni rnam par rtog pa ma mchis pa'i slad du'o/ /bcom ldan 'das de bzhin du shes rab kyi pha rol tu phyin pa yang
255b3(khri brgyad): 'di snyam du/ nyan thos kyi sa'am/ rang sangs rgyas kyi sa ni bdag dang ring la/ bla na med pa yang dag par rdzogs pa'i byang chub ni bdag dang nye ba'o snyam du mi sems lags so/ /bcom ldan 'das 'di lta ste dper bgyi na/ gzugs brnyan ni 'di snyam du
255b4(khri brgyad): dmigs pa gang gis gzugs brnyan byung ba de ni bdag dang nye la/ me long ngam/ snod kyi chab der ma byung ba dag ni bdag dang ring ba'o snyam du mi sems lags so/ /de ci'i slad du zhe na/ bcom ldan 'das gzugs brnyan ni rnam par rtog pa ma mchis pa lags
255b5(khri brgyad): pa'i slad du'o/ /bcom ldan 'das de bzhin du byang chub sems dpa' sems dpa' chen po shes rab kyi pha rol tu phyin pa la spyod pa yang 'di snyam du/ nyan thos kyi sa'am/ rang sangs rgyas kyi sa ni bdag dang ring la/ bla na med pa yang dag par rdzogs pa'i byang
255b6(khri brgyad): chub ni bdag dang nye ba'o snyam du mi sems lags so/ /de ci'i slad du zhe na/ bcom ldan 'das shes rab kyi pha rol tu phyin pa yang rtog pa ma mchis pa lags pa'i slad du'o/ /bcom ldan 'das shes rab kyi pha rol tu phyin pa la ni sdug pa'am/ mi sdug pa ma mchis
255b7(khri brgyad): lags so/ /de ci'i slad du zhe na/ de la gang sdug pa'am/ mi sdug par 'gyur ba'i rang bzhin dmigs su ma mchis pa'i slad du'o/ /bcom ldan 'das 'di lta ste/ dper bgyi na/ de bzhin gshegs pa dgra bcom pa yang dag par rdzogs pa'i sangs rgyas la ni
256a1(khri brgyad): sdug pa'am/ mi sdug par 'gyur ba gang yang mi mnga' lags so/ /bcom ldan 'das de bzhin du shes rab kyi pha rol tu phyin pa la yang sdug pa'am/ mi sdug par 'gyur ba gang yang ma mchis lags so/ /bcom ldan 'das 'di lta ste dper bgyi
256a2(khri brgyad): na/ de bzhin gshegs pa dgra bcom pa yang dag par rdzogs pa'i sangs rgyas kyi ni rnam par rtog pa thams cad spangs pa lags so/ /bcom ldan 'das de bzhin du shes rab kyi pha rol tu phyin pa yang rnam par rtog pa ma mchis pa'i slad du rnam par rtog pa thams cad
256a3(khri brgyad): spangs pa lags so/ /bcom ldan 'das 'di lta ste dper bgyi na/ de bzhin gshegs pa'i sprul pa ni 'di snyam du/ nyan thos kyi sa 'am/ rang sangs rgyas kyi sa ni bdag dang ring la bla na med pa yang dag par rdzogs pa'i byang chub ni bdag dang nye ba'o snyam du mi sems
256a4(khri brgyad): lags so/ /de ci'i slad du zhe na/ bcom ldan 'das de bzhin gshegs pa dang de bzhin gshegs pa dang / de bzhin gshegs pa'i sprul pa la ni rnam par rtog pa mi mnga' ba'i slad du'o/ /bcom ldan 'das de bzhin du byang chub sems dpa' sems dpa' chen po shes rab kyi pha rol
256a5(khri brgyad): tu phyin pa la spyod pa yang 'di snyam du nyan thos kyi sa'am/ rang sangs rgyas kyi sa ni bdag dang ring la bla na med pa yang dag par rdzogs pa'i byang chub ni bdag dang nye ba'o snyam du mi sems lags so/ /bcom ldan 'das 'di lta ste dper bgyi na/ de bzhin gshegs pas
256a6(khri brgyad): sprul pa zhig sprul pa mdzad na/ de na de ni gang gi slad du sprul pa de'i bgyi ba bgyid kyang sprul pa de mi rtog /rnam par mi rtog lags so/ /bcom ldan 'das de bzhin du shes rab kyi pha rol tu phyin pa yang bgyi ba gang gi slad du sgom pa'i bgyi ba de bgyid kyang shes rab kyi
256a7(khri brgyad): pha rol tu phyin pa de ni mi rtog rnam par mi rtog lags so/ /bcom ldan 'das 'di lta ste dper bgyi na/ shing mkhan nam/ shing mkhan gyi slob ma mkhas pa zhig gis bud med kyi gzugs sam/ skyes pa'i gzugs sam/ glang po che'i gzugs sam/
256b1(khri brgyad): glang gi gzugs kyi 'khrul 'khor zhig sbyar bar gyur na 'khrul 'khor de bgyi ba gang gi slad du bgyis pa'i bgyi ba de bgyid kyang 'khrul 'khor de ni mi rtog rnam par mi rtog lags so/ /bcom ldan 'das de bzhin du shes rab kyi pha rol tu phyin pa yang bgyi ba
256b2(khri brgyad): gang gi slad du bsgom pa bgyi ba'i bgyi ba de bgyid kyang shes rab kyi pha rol tu phyin pa de ni mi rtog rnam par mi rtog lags so/ /de nas tshe dang ldan pa shA ri'i bus tshe dang ldan pa rab 'byor la 'di skad ces smras so/ /tshe dang ldan pa rab 'byor ci shes rab kyi pha rol tu phyin
256b3(khri brgyad): pa 'ba' zhig mi rtog rnam par mi rtog pa yin nam/ 'on te bsam gtan gyi pha rol tu phyin pa yang mi rtog rnam par mi rtog pa yin la/ sbyin pa'i pha rol tu phyin pa'i bar yang mi rtog /rnam par mi rtog pa yin/ rab 'byor gyis smras pa/ tshe dang ldan pa
256b4(khri brgyad): shA ri'i bu sbyin pa'i pha rol tu phyin pa'i bar yang mi rtog / rnam par mi rtog pa yin no/ /shA ri'i bus smras pa tshe dang ldan pa rab 'byor 'o na ci gzugs kyang mi rtog /rnam par mi rtog par yin la/ tshor ba dang / 'du shes dang / 'du byed rnams dang / rnam
256b5(khri brgyad): par shes pa yang mi rtog rnam par mi rtog pa yin nam/ tshe dang ldan pa rab 'byor ci mig kyang mi rtog rnam par mi rtog pa yin la/ rna ba dang / sna dang / lce dang / lus dang / yid kyang mi rtog /rnam par mi rtog pa yin nam/ tshe dang ldan pa rab 'byor ci
256b6(khri brgyad): gzugs kyang / mi rtog rnam par mi rtog pa yin la/ sgra dang / dri dang / ro dang / reg bya dang / chos kyang mi rtog /rnam par mi rtog pa yin nam/ mig gi rnam par shes pa dang / yid kyi rnam par shes pa'i bar dang / mig gi 'dus te reg pa dang / yid
256b7(khri brgyad): kyi 'dus te reg pa'i bar dang / mig gi 'dus te reg pa'i rkyen las byung ba'i tshor ba dang / yid kyi 'dus te reg pa'i rkyen las byung ba'i tshor ba'i bar yang mi rtog /rnam par mi rtog pa yin nam/ tshe dang ldan pa rab 'byor ci bsam gtan rnams dang /
257a1(khri brgyad): tshad med pa rnams dang / gzugs med pa'i snyoms par 'jug pa rnams kyang mi rtog /rnam par mi rtog pa yin nam/ dran pa nye bar gzhag pa rnams dang de bzhin du sbyar te/ 'phags pa'i lam yan lag brgyad pa'i bar dang / stong pa
257a2(khri brgyad): nyid dang / mtshan ma med pa dang / smon pa med pa'i ting nge 'dzin kyang mi rtog /rnam par mi rtog pa yin nam/ de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen
257a3(khri brgyad): po yang mi rtog / rnam par mi rtog pa yin nam/ sangs rgyas kyi chos ma 'dres pa brgyad kyi bar dang / sangs rgyas kyang mi rtog /rnam par mi rtog pa yin nam/ byang chub kyang mi rtog /rnam par mi rtog pa yin nam/ 'dus byas kyi khams dang /
257a4(khri brgyad): 'dus ma byas kyi khams kyang mi rtog /rnam par mi rtog pa yin nam/ rab 'byor gyis smras pa/ tshe dang ldan pa shA ri'i bu chos thams cad kyang mi rtog /rnam par mi rtog pa yin no/ /shA ri'i bus smras pa/ tshe dang ldan pa rab 'byor gal te/ chos thams
257a5(khri brgyad): cad mi rtog / rnam par mi rtog pa yin na/ sems can dmyal ba dang / dud 'gro'i skye gnas dang / gshin rje'i 'jig rten dang / lha dang mi'i 'gro ba lngar 'khor ba zhes tha dad du dbye ba 'di ci las gyur/ rgyun du zhugs pa dang / sangs rgyas bcom ldan
257a6(khri brgyad): 'das rnams kyi byang chub ces bya ba'i bar du rab tu dbye ba yang ci las gyur/ de skad ces smras pa dang / tshe dang ldan pa rab 'byor gyis tshe dang ldan pa shA ri'i bu la 'di skad ces smras so/ /tshe dang ldan pa shA ri'i bu sems can 'di dag ni phyin ci log las byung
257a7(khri brgyad): ba'i lus dang / ngag dang yid kyi las mngon par 'du byed de/ gzhi de las 'dun pa'i rtsa ba las byung ba'i las kyi rnam par smin pa yongs su 'dzin cing mngon par sgrub par byed do/ /yongs su bzung bas rnam par rtog pa las byung ba'i sems can dmyal ba dang /
257b1(khri brgyad): dud 'gro'i skye gnas dang / gshin rje'i 'jig rten dang / lha dang mi'i 'gro ba dag mngon par sgrub par byed do/ /tshe dang ldan pa shA ri'i bu gang yang khyod 'di skad du rgyun du zhugs pa dang / lan cig phyir 'ong ba dang / phyir mi 'ong ba dang / dgra bcom pa dang /
257b2(khri brgyad): rang sangs rgyas zhes rab tu dbye ba yang ci las gyur/ sangs rgyas bcom ldan 'das zhes bya ba'i bar du rab tu dbye ba yang ci las gyur ces zer ba ni/ tshe dang ldan pa shA ri'i bu rgyun du zhugs pa dang / rgyun du zhugs pa'i 'bras bu ni rnam par mi rtog pas/ rab
257b3(khri brgyad): tu phye ba yin la dgra bcom pa nyid kyi bar dang / sangs rgyas nyid dang / rang byang chub kyang rnam par mi rtog pas rab tu phye ba yin no/ /sangs rgyas kyang rnam par mi rtog pas rab tu phye ba yin la/ byang chub kyang rnam par mi rtog pas rab tu phye ba yin no/ /
257b4(khri brgyad): tshe dang ldan pa shA ri'i bu de bzhin gshegs pa dgra bcom pa yang dag par rdzogs pa'i sangs rgyas gang dag 'das pa'i dus na byung bar gyur pa'i/ sangs rgyas bcom ldan 'das de dag kyang rnam par rtog pa mi mnga' ba rnam par rtog pa dang bral ba/ rnam par
257b5(khri brgyad): rtog pa spangs pa yin la/ de bzhin du ma byon pa rnams kyang rnam par rtog pa spong bar 'gyur zhing / tshe dang ldan pa shA ri'i bu de ltar byung ba'i dus kyi sangs rgyas bcom ldan 'das gang dag de ltar phyogs bcu'i 'jig rten gyi khams dag na/ bla na med pa yang dag
257b6(khri brgyad): par rdzogs pa'i byang chub mngon par rdzogs par sangs rgyas pa'i sangs rgyas bcom ldan 'das de dag kyang rnam par rtog pa mi mnga' ba rnams rnam par rtog pa dang bral ba rnam par rtog pa spangs pa yin te/ tshe dang ldan pa shA ri'i bu bu rnam grangs des na/ 'di
257b7(khri brgyad): ltar rnam par mi rtog pa'i de bzhin nyid dang / yang dag pa'i mtha'i de bzhin nyid dang / chos kyi dbyings kyi de bzhin nyid tshad mar byas nas chos thams cad rnam par rtog pa med par rig par bya'o/ /tshe dang ldan pa shA ri'i bu byang chub sems dpa' sems dpa'
258a1(khri brgyad): chen pos de ltar rnam par mi rtog pa'i shes rab kyi pha rol tu phyin pa la spyad par bya ste/ rnam par mi rtog pa'i shes rab kyi pha rol tu phyin pa la spyod na/ rnam par mi rtog pa'i chos rnams mngon par rdzogs par 'tshang rgya bar 'gyur ro/ /shes
258a2(khri brgyad): rab kyi pha rol tu phyin pa khri brgyad stong pa las/ rnam par mi rtog pa bstan pa'i dpe brjod pa'i le'u zhes bya ste lnga bcu rtsa brgyad pa'o// //shes rab kyi pha rol tu phyin pa khri brgyad stong pa/ bam po bzhi bcu rtsa gnyis pa/ de nas tshe dang ldan pa shA
258a3(khri brgyad): ri'i bus/ tshe dang ldan pa rab 'byor la 'di skad ces smras so/ /tshe dang ldan pa rab 'byor kye ma byang chub sems dpa' sems dpa' chen po gang shes rab kyi pha rol tu phyin pa 'di la spyod pa de ni snying po la spyod pa yin no/ /kye ma byang chub sems dpa' sems
258a4(khri brgyad): dpa' chen po de ni snying po la spyod pa yin no/ /de skad ces smras pa dang / tshe dang ldan pa rab 'byor gyis/ tshe dang ldan pa shA ri'i bu la 'di skad ces smras so/ /tshe dang ldan pa shA ri'i bu kye ma byang chub sems dpa' sems dpa' chen po gang shes rab kyi pha rol
258a5(khri brgyad): tu phyin pa la spyod pa de ni snying po med pa la spyod pa yin no/ /de ci'i phyir zhe na/ tshe dang ldan pa shA ri'i bu 'di ltar shes rab kyi pha rol tu phyin pa dang / rnam pa thams cad mkhyen pa nyid kyi bar ni snying po med pa yin pa'i phyir ro/ /de ci'i phyir zhe na/ tshe dang ldan pa shA
258a6(khri brgyad): ri'i bu 'di ltar byang chub sems dpa' sems dpa' chen po shes rab kyi pha rol tu phyin pa la spyod pas snying po med pa nyid kyang mi dmigs/ yang dag par rjes su mi mthong na/ snying po dmigs par lta ga la 'gyur/ de bzhin du sbyar te/ rnam pa thams cad mkhyen
258a7(khri brgyad): pa nyid kyi bar yang snying po med pa yin na/ snying po dmigs par lta ga la 'gyur ba'i phyir ro/ /de nas 'dod pa na spyod pa dang / gzugs na spyod pa'i lha'i bu rab tu mang po dag 'di snyam du sems te/ rigs kyi bu'am rigs kyi bu mo gang dag gis bla na med
258b1(khri brgyad): pa yang dag par rdzogs pa'i byang chub tu sems bskyed par gyur pa de dag dang / gang dag ji skad bstan pa'i shes rab kyi pha rol tu phyin pa zab mo 'di la spyod pa dang / don de la spyod kyang gang mngon sum du byas pas/ nyan thos kyi sa 'am/ rang sangs rgyas kyi sa la gnas
258b2(khri brgyad): par 'gyur ba'i yang dag pa'i mtha' mngon sum du mi byed pa de dag ni phyag bya bar 'os pa yin te/ rnam grangs des na byang chub sems dpa' sems dpa' chen po gang dag chos 'di dag mnyam pa nyid du mngon sum du mi byed pa de dag ni phyag bya bar 'os pa yin no snyam mo/ /de
258b3(khri brgyad): nas tshe dang ldan pa rab 'byor gyis lha'i bu de dag la 'di skad ces smras so/ /lha'i bu de dag byang chub sems dpa' sems dpa' chen po rnams la gang mngon sum du byas pas/ nyan thos kyi sa'am/ rang sangs rgyas kyi sa la gnas par 'gyur ba'i chos de dag
258b4(khri brgyad): mnyam pa nyid du mngon sum du mi byed pa ni dka' ba ma yin gyi/ lha'i bu dag de dag gis sems can grangs med tshad med dpag tu med pa dag /yongs su mya ngan las bzla bar bya'o/ /zhes go cha chen po bgos la/ gang gdul bar bya ba'i sems can de dag kyang
258b5(khri brgyad): shin tu mi dmigs pa ni dka' ba yin te/ lha'i bu dag de ltar spyod pa'i byang chub sems dpa' sems dpa' chen po ni sems can thams cad gdul bar bya'o/ /zhes bla na med pa yang dag par rdzogs pa'i byang chub la yang dag par zhugs pa yin no/ /gang sems
258b6(khri brgyad): can rnams gdul bar bya'o snyam du sems pa de ni/ nam mkha' gdul bar bya'o snyam du sems pa yin no/ /de ci'i phyir zhe na/ nam mkha' dben pa'i phyir/ sems can dben par blta ba dang / nam mkha' stong pa'i phyir/ sems can stong par
258b7(khri brgyad): blta ba dang / nam mkha' snying po med pa'i phyir/ sems can snying po med par blta ba dang / nam mkha' gsog yin pa'i phyir/ sems can gsog yin par blta ba'i phyir te/ kye ma lha'i bu dag rnam grangs des na/ byang chub sems dpa' sems dpa' chen po gang sems
259a1(khri brgyad): can med pa rnams kyi ched du go cha gyon par byed pa de dag ni dka' ba byed pa yin no/ /lha'i bu dag gang sems can rnams kyi ched du go cha bgo bar sems pa de ni nam mkha' dang rtsod par 'dod pa ste/ byang chub sems dpa' sems dpa' chen
259a2(khri brgyad): po ni go cha de yang bgos la/ gang gi don du go cha bgos pa'i sems can de dag kyang mi dmigs so/ /de ci'i phyir zhe na/ sems can dben pa'i phyir/ go cha dben par lta ba'i phyir te/ gal te de skad bstan pa na/ byang chub sems dpa' sems dpa' chen po'i
259a3(khri brgyad): sems zhum par mi 'gyur na/ shes rab kyi pha rol tu phyin pa la spyod pa yin no/ /de ci'i phyir zhe na/ gzugs dben pa'i phyir sems can dben par blta ba dang / tshor ba dang / 'du shes dang / 'du byed rnams dang / rnam par shes pa dben pa'i phyir sems
259a4(khri brgyad): can dben pa dang / gzugs dben pa'i phyir pha rol tu phyin pa rnams dben pa dang / de bzhin du sbyar te/ gzugs dben pa'i phyir/ rnam pa thams cad mkhyen pa nyid kyi bar du dben pa'i phyir ro/ /gal te chos thams cad dben pa nyid du bstan pa na/ byang chub
259a5(khri brgyad): sems dpa' sems dpa' chen po'i sems mi zhum mi 'gong zhing mi skrag mi dngang la dngang bar mi 'gyur na/ byang chub sems dpa' sems dpa' chen po shes rab kyi pha rol tu phyin pa la spyod pa yin no/ /bcom ldan 'das kyis bka' stsal pa/ rab 'byor ci'i phyir
259a6(khri brgyad): byang chub sems dpa' sems dpa' chen po shes rab kyi pha rol tu phyin pa la zhum par mi 'gyur ba yin/ rab 'byor gyis gsol pa/ bcom ldan 'das ma mchis pa'i slad du/ byang chub sems dpa' sems dpa' chen po shes rab kyi pha rol tu phyin pa la zhum par
259a7(khri brgyad): mi 'gyur lags so/ /bcom ldan 'das dben pa dang / zhi ba dang ma skyes pa'i slad du/ byang chub sems dpa' sems dpa' chen po shes rab kyi pha rol tu phyin pa la zhum par mi 'gyur lags te/ bcom ldan 'das de'i slad du/ byang chub sems dpa' sems
259b1(khri brgyad): dpa' chen po shes rab kyi pha rol tu phyin pa la zhum par mi 'gyur lags so/ /de ci'i slad du zhe na/ bcom ldan 'das 'di ltar gang zhum par 'gyur ba dang / gang gis zhum par 'gyur ba dang / gang la zhum par 'gyur ba'i chos de dag thams cad ma mchis
259b2(khri brgyad): shing mi dmigs pa'i slad du'o/ /bcom ldan 'das gal te de skad bstan pa na/ byang chub sems dpa' sems dpa' chen po zhum pa ma mchis shing mi skrag la/ mi zhum mi 'gong mi skrag/ mi dngang zhing dngang bar mi 'gyur na shes rab kyi pha rol tu phyin pa la spyod pa
259b3(khri brgyad): lags so/ /de ci'i slad du zhe na/ bcom ldan 'das 'di ltar gang zhum par 'gyur ba dang / gang gis zhum par 'gyur ba dang / gang la zhum par 'gyur ba'i chos de dag thams cad dmigs su ma mchis pa'i slad du ste/ bcom ldan 'das byang chub sems
259b4(khri brgyad): dpa' sems dpa' chen po gang de ltar shes rab kyi pha rol tu phyin pa la spyod pa ni/ dbang po dang bcas pa'i lha rnams dang / tshangs pa dang bcas pa dang / skye dgu'i bdag po dang bcas pa'i lha rnams kyis phyag bgyi ba lags so/ /de skad ces gsol pa dang /
259b5(khri brgyad): bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor byang chub sems dpa' sems dpa' chen po gang de ltar shes rab kyi pha rol tu phyin pa la spyod pa ni/ dbang po dang bcas pa'i lha'i bu rnams dang / tshangs pa dang bcas
259b6(khri brgyad): pa dang / skye dgu'i bdag po dang bcas pa'i lha rnams nyi tshes phyag bya bar yang ma zad kyi/ rab 'byor byang chub sems dpa' sems dpa' chen po gang shes rab kyi pha rol tu phyin pa la de ltar spyod pa de la ni kha dog las shin tu 'das pa'i lha'i bu dge rgyas pa rnams dang /
259b7(khri brgyad): 'bras bu che ba rnams dang / gnas gtsang ma'i ris kyi bar gyi lha'i bu gang yin pa de dag gis kyang phyag bya ba yin no/ /rab 'byor byang chub sems dpa' sems dpa' chen po shes rab kyi pha rol tu phyin pa la spyod pa de la ni/ de bzhin gshegs pa dgra bcom pa yang
260a1(khri brgyad): dag par rdzogs pa'i sangs rgyas gang dag 'jig rten gyi khams grangs med dpag tu med pa dag na bzhugs te/ 'tsho zhing gzhes pa'i de bzhin gshegs pa dgra bcom pa yang dag par rdzogs pa'i sangs rgyas de dag gis kyang / byang chub sems dpa'
260a2(khri brgyad): sems dpa' chen po 'di ni shes rab kyi pha rol tu phyin pa la spyod pa yin no/ /bsam gtan gyi pha rol tu phyin pa yongs su rdzogs par byed pa yin no/ /de bzhin du sbyar te/ rnam pa thams cad mkhyen pa nyid kyi bar du yongs su rdzogs par 'gyur ba yin no zhes dgongs
260a3(khri brgyad): par 'gyur ro/ /rab 'byor byang chub sems dpa' sems dpa' chen po gang shes rab kyi pha rol tu phyin pa la spyod cing / sangs rgyas bcom ldan 'das rnams kyis dgongs pa'i byang chub sems dpa' sems dpa' chen po de ni sangs rgyas nyid du zhugs pa yin par gzung
260a4(khri brgyad): bar bya'o/ /rab 'byor 'jig rten gyi khams gang gA'i klung gi bye ma snyed dag na/ sems can ji snyed pa de dag thams cad bdud sdig can sha stag tu gyur la/ bdud sdig can re res kyang bdud sdig can de snyed cig mngon par sprul kyang / de dag thams cad kyis byang chub
260a5(khri brgyad): sems dpa' sems dpa' chen po shes rab kyi pha rol tu phyin pa la spyod pa la bar chad bya bar mi nus so/ /rab 'byor chos gnyis dang ldan pa'i byang chub sems dpa' sems dpa' chen po ni bdud sdig can rnams kyis mi thul ba yin te/ gnyis gang zhe na/ des chos
260a6(khri brgyad): thams cad la stong pa nyid du rnam par bltas pa dang / des sems can thams cad yongs su ma btang ba yin te/ rab 'byor chos gnyis po de dag dang ldan pa'i byang chub sems dpa' sems dpa' chen po ni bdud sdig can rnams kyis mi thul ba yin no/ /rab 'byor
260a7(khri brgyad): gzhan yang chos gnyis dang ldan pa'i byang chub sems dpa' sems dpa' chen po shes rab kyi pha rol tu phyin pa la spyod pa ni bdud sdig can rnams kyis mi thul ba yin te/ gnyis gang zhe na/ ji skad smras pa de bzhin du byed pa dang / sangs rgyas bcom ldan 'das
260b1(khri brgyad): rnams kyis dgongs pa yin te/ rab 'byor chos gnyis po de dag dang ldan pa'i byang chub sems dpa' sems dpa' chen po shes rab kyi pha rol tu phyin pa la spyod pa ni bdud sdig can rnams kyis mi thul ba yin no/ /rab 'byor de ltar spyod pa'i byang chub sems dpa'
260b2(khri brgyad): sems dpa' chen po'i drung du lha'i bu rnams kyang bsnyen bkur bya ba dang / yongs su zhu ba dang / yongs su dri ba'i phyir nye bar 'gro bar sems shing rigs kyi bu khyed ni myur du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/ /de
260b3(khri brgyad): lta bas na rigs kyi bu khyod 'di lta ste/ stong pa nyid kyis gnas pa dang / mtshan ma med pas gnas pa dang / smon pa med pas gnas pa'i gnas pa de dag gis gnas par gyis shig /de ci'i phyir zhe na/ rigs kyi bu khyod gnas pa de dag gis gnas na/ sems
260b4(khri brgyad): can mgon med pa rnams kyi mgon du 'gyur ba dang / sems can skyabs med pa rnams kyi skyabs su 'gyur ba dang / sems can rten med pa rnams kyi rten du 'gyur ba dang / sems can dpung gnyen med pa rnams kyi dpung gnyen du 'gyur ba dang / sems can
260b5(khri brgyad): gnas med pa rnams kyi gnas su 'gyur ba dang / sems can gling med pa rnams kyi gling du 'gyur ba dang / sems can mun par gyur pa rnams kyi snang bar 'gyur ba'i phyir ro zhes spro ba skyed par 'gyur ro/ /de ci'i phyir zhe na/ shes rab kyi pha rol tu phyin pa'i
260b6(khri brgyad): gnas 'dis gnas pa'i byang chub sems dpa' sems dpa' chen po la ni 'jig rten gyi khams grangs med dpag tu med pa dag na bzhugs te/ 'tsho zhing gzhes pa'i sangs rgyas bcom ldan 'das gang dag dge slong gi dge 'dun gyis yongs su bskor ba'i
260b7(khri brgyad): sangs rgyas bcom ldan 'das de dag kyang byang chub sems dpa' sems dpa' chen po gang shes rab kyi pha rol tu phyin pa la de ltar spyod cing / 'di lta ste/ shes rab kyi pha rol tu phyin pa'i yon tan gyi yo byad de dag dang ldan pa'i byang chub sems dpa' sems
261a1(khri brgyad): dpa' chen po de dag gi ming dang / rigs yongs su brjod pa'i tshul gyis/ chos ston cing ched du brjod pa yang ched du brjod pa mdzad pa'i phyir ro/ /rab 'byor 'di lta ste/ dper na/ da ltar nga byang chub sems dpa' sems dpa' chen po rin po che
261a2(khri brgyad): tog gi ming yongs su brjod pa'i tshul gyis chos ston cing / ched du brjod pa yang ched du brjod pa dang / byang chub sems dpa' sems dpa' chen po gtsug tor can gyi ming yongs su brjod pa'i tshul gyis/ chos ston cing ched du brjod pa yang ched du brjod pa dang nga byang chub
261a3(khri brgyad): sems dpa' sems dpa' chen po gang dag bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa'i drung du tshangs par spyad pa spyod cing / shes rab kyi pha rol tu phyin pa 'di dang ma bral ba'i byang chub sems dpa' sems
261a4(khri brgyad): dpa' chen po de dag gi ming yongs su brjod pa'i tshul gyis chos ston cing ched du brjod pa yang ched du brjod pa bzhin no/ /rab 'byor shar phyogs na sangs rgyas bcom ldan 'das gang dag bzhugs te/ 'tsho zhing gzhes la chos kyang ston pa'i sangs rgyas bcom ldan 'das
261a5(khri brgyad): de dag kyang de na byang chub sems dpa' sems dpa' chen po gang dag 'di ltar tshangs par spyad pa spyod pa de dag la dga' bar mdzad pa'i tshul gyis chos ston cing ched du brjod pa yang ched du brjod pa mdzad do/ /de bzhin du lho dang / nub dang / byang dang / steng dang / 'og
261a6(khri brgyad): dang / phyogs mtshams kyi 'jig rten gyi khams dag na/ sangs rgyas bcom ldan 'das gang dag bzhugs te/ 'tsho zhing gzhes la chos kyang ston pa'i sangs rgyas bcom ldan 'das de dag kyang de na byang chub sems dpa' sems dpa' chen po gang dag tshangs par
261a7(khri brgyad): spyad pa spyod cing shes rab kyi pha rol tu phyin pa 'di dang ma bral ba de dag la dga' bar mdzad pa'i tshul gyis chos ston cing ched du brjod pa yang ched du brjod par mdzad do/ /rab 'byor byang chub sems dpa' sems dpa' chen po gang dag sems dang po bskyed pa nas bzung ste/
261b1(khri brgyad): byang chub kyi lam yongs su rdzogs par byed pa dang / rnam pa thams cad mkhyen pa nyid thob par byed pa'i bar de dag la yang sangs rgyas bcom ldan 'das rnams kyis dga' bar mdzad pa'i tshul gyis chos ston cing ched du brjod pa yang ched du brjod par mdzad do/ /de ci'i
261b2(khri brgyad): phyir zhe na/ rab 'byor byang chub sems dpa' sems dpa' chen po gang dag de ltar sangs rgyas kyi tshul rgyun mi chad pa'i phyir bzhugs pa dag ni dka' ba byed pa yin pa'i phyir ro/ /de skad ces bka' stsal pa dang / bcom ldan 'das la tshe dang ldan pa rab 'byor gyis 'di
261b3(khri brgyad): skad ces gsol to/ /bcom ldan 'das sangs rgyas bcom ldan 'das de dag byang chub sems dpa' sems dpa' chen po slar ldog pa'am/ slar mi ldog pa gang dag gi ming yongs su brjod cing dga' bar mdzad pa'i tshul gyis chos ston par mdzad lags/ de skad ces
261b4(khri brgyad): gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor byang chub sems dpa' sems dpa' chen po shes rab kyi pha rol tu phyin pa la spyod pa gang dag phyir mi ldog pa dag kyang yod/ byang chub sems dpa' sems dpa'
261b5(khri brgyad): chen po shes rab kyi pha rol tu phyin pa la spyod pa lung ma bstan pa dag kyang yod de/ de dag la sangs rgyas bcom ldan 'das de dag dga' bar mdzad pa'i tshul gyis chos ston cing ched du brjod pa yang ched du brjod pa mdzad do/ /rab 'byor gyis gsol pa/ bcom ldan 'das de
261b6(khri brgyad): dag gang lags/ bcom ldan 'das kyis bka' stsal pa/ rab 'byor byang chub sems dpa' sems dpa' chen po gang dag byang chub sems dpa'i spyad pa spyod pa na/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mi
261b7(khri brgyad): 'khrugs pa'i rjes su slob pa'i tshul gyis spyod pa de dag ni/ rab 'byor phyir mi ldog pa'i byang chub sems dpa' sems dpa' chen po yin te/ de dag la sangs rgyas bcom ldan 'das de dag dga' bar mdzad pa'i tshul gyis chos ston cing ched du brjod pa yang ched du brjod
262a1(khri brgyad): par mdzad do/ /rab 'byor byang chub sems dpa' sems dpa' chen po gang dag byang chub sems dpa' sems dpa' chen po rin po che tog gi rjes su slob pa'i tshul gyis byang chub sems dpa'i spyad pa spyod pa de dag la yang sangs rgyas bcom ldan 'das de
262a2(khri brgyad): dag dga' bar mdzad pa'i tshul gyis chos ston cing ched du brjod pa yang ched du brjod par mdzad do/ /rab 'byor gzhan yang byang chub sems dpa' sems dpa' chen po gang shes rab kyi pha rol tu phyin pa la spyod cing chos thams cad skye ba med par mos kyang mi skye ba'i chos la
262a3(khri brgyad): bzod pa ma thob pa dag dang / chos thams cad stong pa zhes bya bar mos kyang mi skye ba'i chos la bzod pa ma thob pa dag dang / chos thams cad zhi ba zhes bya bar mos pa dang / chos thams cad 'dod chags dang bral ba zhes bya ba dang / gsog ces bya ba dang / ya ma
262a4(khri brgyad): brla zhes bya ba dang / snying po med pa zhes bya bar mos kyang / mi skye ba'i chos la bzod pa ma thob pa'i byang chub sems dpa' sems dpa' chen po de dag la/ rab 'byor sangs rgyas bcom ldan 'das de dag dga' bar mdzad pa'i tshul gyis chos ston cing ched du brjod pa yang ched du
262a5(khri brgyad): brjod par mdzad do/ /rab 'byor sangs rgyas bcom ldan 'das rnams kyis/ byang chub sems dpa' sems dpa' chen po gang dag gi ming 'di yongs su brjod pa'i tshul gyis chos ston pa dang / dga' bar mdzad pa'i tshul gyis chos ston cing ched du brjod pa yang ched du
262a6(khri brgyad): brjod par mdzad pa'i byang chub sems dpa' sems dpa' chen po de dag ni rab 'byor nyan thos kyi sa dang / rang sangs rgyas kyi sa yongs su spangs shing bla na med pa yang dag par rdzogs pa'i byang chub tu lung bstan par 'gyur ba yin no/ /rab 'byor sangs rgyas bcom ldan
262a7(khri brgyad): ' das rnams kyis byang chub sems dpa' sems dpa' chen po gang dag shes rab kyi pha rol tu phyin pa la spyod pa dag gi ming yongs su brjod pa'i tshul gyis chos ston cing ched du brjod pa yang ched du brjod par mdzad pa'i byang chub sems dpa' sems dpa' chen po de dag ni phyir
262b1(khri brgyad): mi ldog pa nyid la gnas par 'gyur zhing de la gnas nas rnam pa thams cad mkhyen pa nyid thob par 'gyur ro/ /rab 'byor gzhan yang byang chub sems dpa' sems dpa' chen po shes rab kyi pha rol tu phyin pa zab mo thos nas/ 'di ni de bzhin gshegs pa dgra bcom pa
262b2(khri brgyad): yang dag par rdzogs pa'i sangs rgyas kyis ci skad gsungs pa de bzhin no/ /zhes nem nur med cing the tshom mi za la rmongs par mi 'gyur na/ des ni phyis kyang de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa dang / byang chub
262b3(khri brgyad): sems dpa'i theg pa pa'i rigs kyi bu de dag las 'di nyid rgya cher thos par 'gyur te/ byang chub sems dpa'i theg pa pa'i rigs kyi bu de yang shes rab kyi pha rol tu phyin pa 'di la mos pa 'byung bar 'gyur zhing / shes rab kyi pha rol tu phyin pa zab mo 'di la mos pa na 'di
262b4(khri brgyad): ni de bzhin gshegs pas ji skad gsungs pa de bzhin no/ /zhes mos shing phyir mi ldog pa nyid la gnas par 'gyur te/ rab 'byor shes rab kyi pha rol tu phyin pa thos pa yang byang chub sems dpa' sems dpa' chen po rnams la de ltar gces spras byed pa yin na/ gang mos
262b5(khri brgyad): shing mos nas kyang de bzhin nyid du gnas shing de bzhin nyid du sgrub par byed pa dang / de bzhin nyid du gnas shing de bzhin nyid du bsgrubs nas/ rnam pa thams cad mkhyen pa nyid la gnas par 'gyur ba lta smos kyang ci dgos/ rab 'byor gyis gsol pa/ bcom
262b6(khri brgyad): ldan 'das gang de bzhin nyid du gnas shing / de bzhin nyid du bsgrubs na/ chos gang yang dmigs par mi 'gyur ba lags na/ ji ltar rnam pa thams cad mkhyen pa nyid la gnas par 'gyur ba lags/ bcom ldan 'das de bzhin gshegs pa'i sprul pa zhes bgyi
262b7(khri brgyad): ba'i chos gang yang dmigs su ma mchis na su zhig de bzhin nyid la gnas par 'gyur/ su zhig de bzhin nyid la gnas nas/ bla na med pa yang dag par rdzogs pa'i byang chub mngon par rdzogs par 'tshang rgya bar 'gyur/ su zhig de bzhin nyid la gnas nas chos ston par
263a1(khri brgyad): 'gyur te/ de bzhin nyid kyang dmigs su ma mchis lags na/ su zhig de bzhin nyid la gnas par 'gyur ba dang / de bzhin nyid la gnas nas/ bla na med pa yang dag par rdzogs pa'i byang chub mngon par rdzogs pa'i byang chub mngon par rdzogs
263a2(khri brgyad): par 'tshang rgya bar 'gyur ba dang / de bzhin nyid la gnas nas chos ston par 'gyur ba lta smos kyang ci 'tshal te/ de ni gnas ma mchis lags so/ /de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab
263a3(khri brgyad): 'byor khyod 'di skad du/ de bzhin gshegs pa'i sprul pa zhes bgyi ba'i chos gang yang ma mchis na/ su zhig de bzhin nyid la gnas par 'gyur/ su zhig de bzhin nyid la gnas nas/ bla na med pa yang dag par rdzogs pa'i byang chub mngon par rdzogs par 'tshang rgya bar
263a4(khri brgyad): 'gyur/ su zhig de bzhin nyid la gnas nas chos ston par 'gyur te/ de bzhin nyid kyang dmigs su ma mchis lags na/ su zhig de bzhin nyid la gnas pa dang / de bzhin nyid la gnas nas bla na med pa yang dag par rdzogs pa'i byang chub mngon par rdzogs par
263a5(khri brgyad): 'tshang rgya bar 'gyur ba dang / de bzhin nyid la gnas nas/ chos ston par 'gyur ba lta smos kyang ci 'tshal te/ de ni gnas ma mchis lags so/ /zhes zer ba ni/ rab 'byor de de bzhin te/ de de bzhin no/ /ji skad smras pa de bzhin te/ rab 'byor de bzhin
263a6(khri brgyad): nyid ma gtogs par chos gang yang dmigs su med na/ gang zhig de bzhin nyid la gnas pa dang / gang zhig de bzhin nyid la gnas nas/ bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba dang / gang zhig de bzhin nyid la
263a7(khri brgyad): gnas nas chos ston par 'gyur te/ de bzhin nyid kyang dmigs su med na/ gang de bzhin nyid la gnas par 'gyur ba dang / de bzhin du sbyar te/ de bzhin nyid la gnas nas/ chos ston par 'gyur ba'i bar dag lta ci smos te/ de ni gnas med do/ /de ci'i phyir
263b1(khri brgyad): zhe na/ rab 'byor de bzhin gshegs pa rnams byung yang rung / de bzhin gshegs pa rnams ma byung yang rung ste/ de bzhin nyid dang / ma nor ba de bzhin nyid dang / gzhan ma yin pa de bzhin nyid dang / chos nyid dang / chos kyi dbyings dang / chos gnas pa
263b2(khri brgyad): nyid dang / chos skyon med pa nyid dang / yang dag pa'i mtha' 'di ni gnas pa nyid kyi phyir te/ rab 'byor gang de bzhin nyid de la gnas pa su yang med/ de bzhin nyid la gnas nas bla na med pa yang dag par rdzogs pa'i byang chub mngon par rdzogs par 'tshang rgya bar 'gyur
263b3(khri brgyad): ba yang med/ de bzhin nyid la gnas nas chos ston par 'gyur ba yang med do/ /de ci'i phyir zhe na/ 'di ltar de bzhin nyid la ni gang de bzhin nyid la gnas par 'gyur ba dang / gang de bzhin nyid la gnas nas/ bla na med pa yang dag par rdzogs pa'i byang chub mngon par rdzogs par 'tshang rgya
263b4(khri brgyad): bar 'gyur ba dang / gang de bzhin nyid la gnas nas chos ston par 'gyur ba dmigs su med pa'i phyir te/ de ltar de bzhin nyid kyang dmigs su med pas/ de la skye ba yang dmigs su med/ 'jig pa yang med/ gnas pa yang med/ gzhan du 'gyur ba yang med
263b5(khri brgyad): de/ de'i phyir chos de la skye ba dmigs su med pa dang / 'jig pa med pa dang / gnas pa med pa dang / gzhan du 'gyur ba med pas na/ su zhig de la gnas par 'gyur/ su zhig de la gnas nas bla na med pa yang dag par rdzogs pa'i byang chub mngon par rdzogs
263b6(khri brgyad): par 'tshang rgya bar 'gyur/ su zhig de la gnas nas chos ston par 'gyur te/ de ni gnas med do/ /de nas bcom ldan 'das la lha'i dbang po brgya byin gyis 'di skad ces gsol to/ /bcom ldan 'das shes rab kyi pha rol tu phyin pa 'di ni zab pa la gas te/ bcom
263b7(khri brgyad): ldan 'das byang chub sems dpa' sems dpa' chen po gang dag bla na med pa yang dag par rdzogs pa'i byang chub mngon par rdzogs par 'tshang rgya bar 'tshal ba dag ni dka' ba bgyid pa lags so/ /de ci'i slad du zhe na/ bcom ldan 'das gang yang de bzhin nyid la
264a1(khri brgyad): gnas pa su yang ma mchis shing bla na med pa yang dag par rdzogs pa'i byang chub mngon par rdzogs par 'tshang rgya ba yang gang yang ma mchis la/ chos ston pa yang gang yang ma mchis kyang / de la zhum par yang mi 'gyur/ de la nem nur yang mi bgyid/
264a2(khri brgyad): rmongs par yang mi 'gyur ba'i slad du'o/ /de nas tshe dang ldan pa rab 'byor gyis lha'i dbang po brgya byin la 'di skad ces smras so/ /kau shi ka gang khyod 'di skad du byang chub sems dpa' sems dpa' chen po gang dag chos zab mo rnams la nem nur med cing rmongs pa med pa ni
264a3(khri brgyad): dka' ba byed pa yin no zhes zer ba ni/ kau shi ka chos thams cad stong pa nyid yin pas na/ de la su zhig nem nur ram rmongs par 'gyur/ de skad ces smras pa dang / lha'i dbang po brgya byin gyis gnas brtan rab 'byor la 'di skad ces smras so/ /gnas brtan rab 'byor ni
264a4(khri brgyad): gang ci ston kyang de thams cad stong pa nyid las brtsams shing ston te/ ci la yang chags pa med do/ /'di lta ste dper na/ mda' nam mkha' la 'phangs pa ni gang du yang chags pa med do/ /de bzhin du gnas brtan rab 'byor gyis chos bstan pa yang gang du yang
264a5(khri brgyad): chags pa med do/ /shes rab kyi pha rol tu phyin pa khri brgyad stong pa las/ chags pa med pa'i le'u zhes bya ste lnga bcu rtsa dgu pa'o// //de nas bcom ldan 'das la lha'i dbang po brgya byin gyis 'di skad ces gsol to/ /bcom ldan 'das bdag
264a6(khri brgyad): gis de skad smras shing / de skad bstan pa bcom ldan 'das kyis gsungs pa'i rjes su smra zhing chos smra ba dang / chos kyi rjes su 'thun pa'i chos yang dag par brjod pa lags sam/ bcom ldan 'das kyis bka' stsal pa/ kau shi ka gang khyod kyis de skad
264a7(khri brgyad): smras shing de skad bstan pa ni/ de bzhin gshegs pas gsungs pa'i rjes su smra zhing chos smra ba dang / chos kyi rjes su 'thun pa'i chos brjod pa yin no/ /brgya byin gyis gsol pa/ bcom ldan 'das ji tsam du gnas brtan rab 'byor gyis spobs pa de
264b1(khri brgyad): thams cad ni stong pa nyid las brtsams shing spobs pa dang / mtshan ma ma mchis pa dang / smon pa ma mchis pa las brtsams shing spobs pa dang / dran pa nye bar gzhag pa rnams dang / byang chub kyi bar las brtsams shing spobs pa ste ngo mtshar lags so/ /
264b2(khri brgyad): de skad ces gsol pa dang / bcom ldan 'das kyis lha'i dbang po brgya byin la 'di skad ces bka' stsal to/ /kau shi ka rab 'byor 'di ni stong pa nyid kyis gnas pas na/ sbyin pa'i pha rol tu phyin pa nyid kyang mi dmigs na/ gang dag sbyin pa'i pha rol tu phyin pa la
264b3(khri brgyad): spyod pa lta smos kyang ci dgos/ de bzhin du sbyar te/ shes rab kyi pha rol tu phyin pa nyid kyang mi dmigs na/ gang dag shes rab kyi pha rol tu phyin pa la spyod pa lta smos kyang ci dgos/ dran pa nye bar gzhag pa rnams nyid kyang mi dmigs na gang dag dran pa nye bar gzhag
264b4(khri brgyad): pa rnams sgom pa lta smos kyang ci dgos/ de bzhin du sbyar te/ lam nyid kyi bar yang mi dmigs na/ gang dag lam sgom par 'gyur ba lta smos kyang ci dgos/ de bzhin du sbyar te/ bsam gtan dang / tshad med pa dang / rnam par thar pa dang / ting nge
264b5(khri brgyad): 'dzin dang / snyoms par 'jug pa nyid kyang mi dmigs na/ gang dag bsam gtan dang / tshad med pa dang / rnam par thar pa dang / ting nge 'dzin dang / snyoms par 'jug pa sgom pa lta smos kyang ci dgos/ stobs rnams nyid kyang mi dmigs na/ gang
264b6(khri brgyad): dag stobs rnams la sgom pa lta smos kyang ci dgos/ mi 'jigs pa rnams nyid kyang mi dmigs na/ gang dag mi 'jigs pa rnams mngon par sgrub pa lta smos kyang ci dgos/ so so yang dag par rig pa rnams nyid kyang mi dmigs na/ gang dag so so yang dag
264b7(khri brgyad): par rig pa rnams mngon par sgrub pa lta smos kyang ci dgos/ byams pa chen po nyid kyang mi dmigs na/ gang dag byams pa chen po la gnas par 'gyur ba lta smos kyang ci dgos/ snying rje chen po nyid kyang mi dmigs na/ gang dag snying rje chen po la gnas par
265a1(khri brgyad): 'gyur ba lta smos kyang ci dgos/ sangs rgyas kyi chos ma 'dres pa rnams nyid kyang mi dmigs na/ gang dag sangs rgyas kyi chos ma 'dres pa rnams mngon par sgrub pa lta smos kyang ci dgos/ byang chub nyid kyang mi dmigs na/ gang dag byang chub mngon
265a2(khri brgyad): par rdzogs par 'tshang rgya bar 'gyur ba lta smos kyang ci dgos/ rnam pa thams cad mkhyen pa nyid kyang mi dmigs na/ gang dag rnam pa thams cad mkhyen pa nyid thob par 'gyur ba lta smos kyang ci dgos/ de bzhin gshegs pa nyid kyang mi dmigs na/ gang dag de bzhin gshegs par 'gyur ba lta
265a3(khri brgyad): smos kyang ci dgos/ skye ba med pa nyid kyang mi dmigs na/ gang dag skye ba med pa mngon sum du byed par 'gyur ba lta smos kyang ci dgos/ mtshan rnams nyid kyang mi dmigs na/ gang dag gi lus la mtshan rnams 'byung bar 'gyur ba lta
265a4(khri brgyad): smos kyang ci dgos/ dpe byad bzang po rnams nyid kyang mi dmigs na/ gang dag gi lus la dpe byad bzang po rnams 'byung bar 'gyur ba lta smos kyang ci dgos/ de ci'i phyir zhe na/ kau shi ka dge slong rab 'byor ni chos thams cad dben pa la gnas pa yin la/ kau shi
265a5(khri brgyad): ka dge slong rab 'byor ni dmigs pa med pa la gnas pa dang / stong pa nyid la gnas pa dang / mtshan ma med pa la gnas pa dang / smon pa med pa la gnas pa yin pa'i phyir ro/ /kau shi ka dge slong rab 'byor gyi gnas pa ni de lta bu yin te/ kau shi ka dge slong rab
265a6(khri brgyad): 'byor gyi gnas pa gang yin pa de ni byang chub sems dpa' sems dpa' chen po shes rab kyi pha rol tu phyin pa la spyod pa'i gnas pa'i brgya'i char yang nye bar mi 'gro'o/ /stong gi char yang nye bar mi 'gro'o/ /'bum gyi char yang nye bar mi 'gro'o/ /bye ba phrag 'bum
265a7(khri brgyad): gyi char yang nye bar mi 'gro'o/ /grangs dang cha dang / bgrang ba dang / dpe dang / rgyur yang nye bar mi 'gro'o/ /de ci'i phyir zhe na/ de bzhin gshegs pa'i gnas pa ma gtogs par byang chub sems dpa' sems dpa' chen po shes rab kyi pha rol tu phyin pa la spyod
265b1(khri brgyad): pa'i gnas pa gang yin pa de dang / nyan thos dang / rang sangs rgyas rnams kyi gnas pa gang yin pa'i gnas pa de dag gi nang na/ byang chub sems dpa' sems dpa' chen po shes rab kyi pha rol tu phyin pa la spyod pa'i gnas pa gang yin pa de ni mchog ces bya ba dang / thu
265b2(khri brgyad): bo dang / khyad par du 'phags pa dang / rab dang / rab mchog dang / gya nom pa dang / bla na med pa dang / gong na med pa zhes bya ba yin pa'i phyir ro/ /kau shi ka de lta bas na byang chub sems dpa' sems dpa' chen po sems can thams cad kyi mchog tu 'gyur bar 'dod
265b3(khri brgyad): pas 'di lta ste/ shes rab kyi pha rol tu phyin pas gnas pa'i gnas pa 'di nyid kyis gnas par bya'o/ /de ci'i phyir zhe na/ kau shi ka shes rab kyi pha rol tu phyin pa 'di la spyod pa'i byang chub sems dpa' sems dpa' chen po ni nyan thos dang / rang sangs rgyas kyi sa
265b4(khri brgyad): las 'da' zhing / byang chub sems dpa'i skyon med pa la 'jug pa dang / sangs rgyas kyi chos thams cad yongs su rdzogs par byas nas/ rnam pa thams cad mkhyen pa nyid thob pa dang / rnam pa thams cad mkhyen pa nyid thob nas kyang de bzhin gshegs pa dgra
265b5(khri brgyad): bcom pa yang dag par rdzogs pa'i sangs rgyas kyi bag chags dang / mtshams sbyor ba dang / nyon mongs pa thams cad spangs pa thob par 'gyur ba'i phyir ro/ /de nas 'khor de nyid las sum cu rtsa gsum pa'i lha rnams kyis me tog man dA ra ba dag blangs nas/ bcom
265b6(khri brgyad): ldan 'das la gtor to/ /mngon par gtor to/ /mngon par rab tu gtor to/ /de dge slong drug stong yang stan las langs te/ bla gos phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar
265b7(khri brgyad): ba btud nas/ mig mi 'dzums par phyag 'tshal bar gyur to/ /sangs rgyas kyi mthus de dag gi snyim pa me tog man dA ra ba dag gis rab tu gang bar gyur nas/ me tog man dA ra ba de dag gis/ de bzhin gshegs pa dgra bcom pa yang dag par rdzogs pa'i sangs
266a1(khri brgyad): rgyas la gtor to/ /mngon par gtor to/ /mngon par rab tu gtor to/ /de dag gis gtor/ mngon par gtor/ mngon par rab tu gtor ba'i tshe/ tshig 'di skad du bcom ldan 'das dge ba'i rtsa ba 'dis bdag cag gang nyan thos dang / rang
266a2(khri brgyad): sangs rgyas thams cad kyi gnas ma lags pa'i gnas pa dam pa 'dis gnas par gyur cig ces kyang smras so/ /de nas bcom ldan 'das kyis dge slong de dag gi bsam pa thugs su chud nas de'i tshe 'dzum pa mdzad do/ /'di ni sangs rgyas bcom ldan 'das rnams
266a3(khri brgyad): kyi chos nyid de/ gang gi tshe bcom ldan 'das 'dzum pa mdzad pa na/ bcom ldan 'das kyi zhal gyi sgo nas 'od zer kha dog du ma kha dog sna tshogs 'di lta ste/ sngon po dang / ser po dang / dmar po dang / dkar po dang / btsod ka dang / shel dang / dngul gyi kha dog
266a4(khri brgyad): lta bu dag byung bar gyur te/ de dag gis stong gsum gyi stong chen po'i 'jig rten gyi khams snang bas khyab par byas nas slar log ste/ bcom ldan 'das la lan gsum bskor ba byas nas/ bcom ldan 'das kyi dbu'i gtsug tu nub par gyur to/ /de nas tshe dang
266a5(khri brgyad): ldan pa kun dga' bo stan las langs te/ bla gos phrag pa gcig tu gzar nas/ pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/ /bcom ldan 'das de
266a6(khri brgyad): bzhin gshegs pa dgra bcom pa yang dag par rdzogs pa'i sangs rgyas rnams ni rgyu ma mchis rkyen ma mchis par 'dzum pa mi mdzad lags na/ bcom ldan 'das 'dzum pa mdzad pa'i rgyu ni gang lags/ rkyen ni gang lags/ de skad ces gsol pa dang / bcom ldan 'das
266a7(khri brgyad): kyis tshe dang ldan pa kun dga' bo la 'di skad ces bka' stsal to/ /kun dga' bo dge slong drug stong po 'di dag ni bskal pa skar ma lta bu zhes bya ba la/ bla na med pa yang dag par rdzogs pa'i byang chub mngon par rdzogs par 'tshang rgya bar 'gyur te/ me tog gtor ba zhes bya
266b1(khri brgyad): ba'i de bzhin gshegs pa dgra bcom pa yang dag par rdzogs pa'i sangs rgyas sha stag tu 'gyur ro/ /kun dga' bo de bzhin gshegs pa dgra bcom pa yang dag par rdzogs pa'i sangs rgyas me tog gtor ba zhes bya ba de dag gi dge slong gi dge 'dun yang mtshungs par 'gyur
266b2(khri brgyad): ro/ /sangs rgyas kyi zhing mtshungs par 'gyur ro/ /tshe'i tshad kyang lo stong du mtshungs par 'gyur ro/ /de dag gang dang gang nas mngon par 'byung bar 'gyur zhing mngon par byung nas/ rab tu 'byung ba dag dang / gang dang gang du rab tu byung ste/ gnas par 'gyur ba de
266b3(khri brgyad): dang de dag tu me tog kha dog lnga pa'i char dag kyang rab tu 'bab par 'gyur ro/ /kun dga' bo de lta bas na gnas pa dam pas gnas par 'dod pa'i byang chub sems dpa' sems dpa' chen pos kyang shes rab kyi pha rol tu phyin pa la spyod par bya'o/ /de bzhin gshegs pa'i
266b4(khri brgyad): gnas pas gnas par 'dod pa'i byang chub sems dpa' sems dpa' chen pos kyang shes rab kyi pha rol tu phyin pa la spyad par bya'o/ /kun dga' bo rigs kyi bu'am/ rigs kyi bu mo gang la la shes rab kyi pha rol tu phyin pa zab mo 'di la spyod pa'i rigs kyi bu'am/
266b5(khri brgyad): rigs kyi bu mo des 'di ltar bdag ni mi'i nang nas shi 'phos te 'dir skyes pa'am/ dga' ldan gyi lha'i ris nas shi 'phos nas 'dir skyes pa yin te mi rnams las shes rab kyi pha rol tu phyin pa zab mo 'di rgya cher thos par gyur pa'am/ dga' ldan gyi ris kyi lha
266b6(khri brgyad): rnams las shes rab kyi pha rol tu phyin pa zab mo 'di rgya cher thos par gyur pa yin no zhes nges par rtogs par bya'o/ /kun dga' bo byang chub sems dpa' sems dpa' chen po gang shes rab kyi pha rol tu phyin pa zab mo 'di la spyod pa de dag ni de bzhin gshegs pas
266b7(khri brgyad): rnam par gzigs par gyur pa yin no/ /kun dga' bo rigs kyi bu'am/ rigs kyi bu mo gang la la shes rab kyi pha rol tu phyin pa zab mo 'di nyan pa dang / thos nas kyang 'dzin pa dang / 'chang ba dang / klog pa dang / kun chub par byed pa dang / tshul bzhin du
267a1(khri brgyad): yid la byed cing / byang chub sems dpa'i theg pa pa'i gang zag rnams la yang shes rab kyi pha rol tu phyin pa zab mo 'di rjes su ston par byed na/ kun dga' bo byang chub sems dpa'i theg pa pa'i rigs kyi bu dang rigs kyi bu mo de dag gis 'di snyam du bdag
267a2(khri brgyad): cag gis ni de bzhin gshegs pa dgra bcom pa yang dag par rdzogs pa'i sangs rgyas rnams las shes rab kyi pha rol tu phyin pa zab mo 'di thos shing bzung ba dang / bcangs pa dang / blags pa dang / kun chub par byas shing de bzhin gshegs pa dgra bcom pa yang dag
267a3(khri brgyad): par rdzogs pa'i sangs rgyas de dag las dge ba'i rtsa ba bskyed par gyur pa yin no zhes nges par rtogs par bya'o/ /kun dga' bo rigs kyi bu dang / rigs kyi bu mo de dag gis 'di snyam du bdag cag gis ni nyan thos rnams las/ dge ba'i rtsa ba bskyed pa ma yin
267a4(khri brgyad): zhing nyan thos rnams las/ shes rab kyi pha rol tu phyin pa zab mo 'di thos pa ma yin no/ /zhes bya bar rig par bya'o/ /kun dga' bo rigs kyi bu'am/ rigs kyi bu mo gang la la shes rab kyi pha rol tu phyin pa zab mo 'di nyan pa dang / 'dzin pa dang / 'chang
267a5(khri brgyad): ba dang / klog pa dang / kun chub par byed cing / don dang chos dang tshul las rjes su rtog par byed na/ kun dga' bo rigs kyi bu'am/ rigs kyi bu mo de dag gis 'di ltar bdag cag ni de bzhin gshegs pa dgra bcom pa yang dag par rdzogs pa'i sangs rgyas
267a6(khri brgyad): mngon sum du gyur pa yin no zhes nges par rtogs par bya'o/ /kun dga' bo rigs kyi bu'am/ rigs kyi bu mo gang la la shes rab kyi pha rol tu phyin pa zab mo 'di bshad pa thos na/ mi spong mi smod cing dad pa thob par 'gyur na/ kun dga' bo rigs kyi bu'am/
267a7(khri brgyad): rigs kyi bu mo de ni sngon gyi rgyal ba la bya ba lhag par byas shing dge ba'i rtsa ba bskyed pa dang dge ba'i bshes gnyen gyis yongs su zin pa yin par rig par bya'o/ /kun dga' bo rigs kyi bu'am rigs kyi bu mo gang gis/ de bzhin gshegs pa dgra bcom pa yang
267b1(khri brgyad): dag par rdzogs pa'i sangs rgyas las dge ba'i rtsa ba bskyed pa yang / nyan thos nyid dam rang sangs rgyas nyid dam/ sangs rgyas nyid du 'gyur ba mi slu mod kyi/ kun dga' bo byang chub sems dpa' sems dpa' chen po sbyin pa'i pha rol tu phyin pa la spyod pa dang / de bzhin
267b2(khri brgyad): du sbyar te/ rnam pa thams cad mkhyen pa nyid kyi bar la spyod pas legs par rtogs par bya'o/ /kun dga' bo byang chub sems dpa' sems dpa' chen po sbyin pa'i pha rol tu phyin pa la spyod pa dang de bzhin du sbyar te/ rnam pa thams cad mkhyen pa nyid kyi bar la spyod
267b3(khri brgyad): pas/ legs par rtogs par byas pa ni/ nyan thos nyid dam/ rang sangs rgyas nyid la gnas par mi 'gyur ro/ /kun dga' bo de lta bas na ngas shes rab kyi pha rol tu phyin pa zab mo 'di khyod la yongs su gtad do/ /kun dga' bo gal te ngas chos gang dag bstan
267b4(khri brgyad): pa rnams las/ shes rab kyi pha rol tu phyin pa ma gtogs pa'i chos bstan pa de dag thams cad khyod kyis bzung zhing kun chub par byas nas de'i 'og tu chud gzan cing / de'i 'og tu spang bar gyur kyang kun dga' bo nga de tsam gyi tshod kyis ni khyod la skyon du mi rtsi'i/
267b5(khri brgyad): kun dga' bo gal te khyod kyis shes rab kyi pha rol tu phyin pa zab mo 'di bzung nas tshig gcig tsam yang chud gzan par gyur na/ kun dga' bo de tsam gyis ni ngas khyod la skyon du brtsi'o/ /kun dga' bo gal te khyod kyis shes rab kyi pha rol tu phyin pa zab mo 'di
267b6(khri brgyad): bzung nas/ de'i 'og tu chud ma gzan ma bor na kun dga' bo de ni ngas khyod la skyon du mi brtsi ste/ kun dga' bo ngas shes rab kyi pha rol tu phyin pa zab mo 'di ni khyod la yongs su gtad kyis ci nas kyang zung shig /chongs shig klogs shig /kun chub par gyis shig /
267b7(khri brgyad): rtag tu yid la gyis shig /legs par bzung ba dang legs par bya ba cang bar gyis shig /yi ge dang tshig dang / tshig 'bru legs par rdzogs pa dang / nges pa'i tshig legs par zin par gyis shig /kun dga' bo rigs kyi bu 'am rigs kyi bu mo gang la la shes rab
268a1(khri brgyad): kyi pha rol tu phyin pa zab mo 'di 'dzin pa dang / 'chang ba dang klog pa dang kun chub par byed pa dang / tshul bzhin du yid la byed pa des ni 'das pa dang / ma byon pa dang / de ltar byung ba'i sangs rgyas bcom ldan 'das rnams kyi byang chub kun gzung bar 'gyur ro/ /
268a2(khri brgyad): kun dga' bo rigs kyi bu'am rigs kyi bu mo gang la la shes rab kyi pha rol tu phyin pa zab mo 'di 'dzin pa dang / rjes su yongs su 'dzin pa des ni/ 'das pa dang / ma byon pa dang / da ltar byung ba'i sangs rgyas bcom ldan 'das rnams kyi byang chub rjes su yongs su gzung bar 'gyur
268a3(khri brgyad): ro/ /kun dga' bo rigs kyi bu'am rigs kyi bu mo gang la la da ltar nga la mngon sum du me tog gam/ spos sam/ me tog phreng ngam/ bdug pa'am/ byug pa'am/ phye ma'am gos sam/ gdugs sam/ rgyal mtshan nam/ ba dan dag gis bsti stang du byed pa dang /
268a4(khri brgyad): bla mar byed pa dang / ri mo byed pa dang / mchod pa byed par 'dod pa de dag gis kyang shes rab kyi pha rol tu phyin pa zab mo 'di gzung bar bya/ bcang bar bya/ bklag par bya/ kun chub par bya'o/ /bzung zhing bcangs la blags shing kun chub par byas nas kyang me tog
268a5(khri brgyad): dang / spos dang / bdug pa dang / me tog phreng dang / byug pa dang / phye ma dang / gos dang gdugs dang / rgyal mtshan dang / ba dan dag gis shes rab kyi pha rol tu phyin pa zab mo 'di la bsti stang du bya/ bla mar bya/ ri mo bya/ mchod par bya'o/ /shes rab
268a6(khri brgyad): kyi pha rol tu phyin pa la bsti stang du byed/ bla mar byed/ ri mo byed/ mchod par byed pa des ni nga yang mchod pa yin la/ 'das pa dang ma byon pa dang / da ltar byung ba'i sangs rgyas bcom ldan 'das rnams la yang mchod pa byas pa yin no/ /kun dga' bo rigs kyi bu'am
268a7(khri brgyad): rigs kyi bu mo gang la la shes rab kyi pha rol tu phyin pa zab mo 'di bshad pa la/ gus pa dang dga' ba dang / dad pa skyed par 'gyur ba des ni 'das pa dang / ma byon pa dang / da ltar byung ba'i sangs rgyas bcom ldan 'das rnams la gus pa dang / dga' ba dang /
268b1(khri brgyad): dad pa dang / ri mo bskyed pa yin no/ /kun dga' bo gal te khyod nga la dga' ba dang / yid du 'ong ba dang yongs su mi gtong ba de ltar khyod kyis shes rab kyi pha rol tu phyin pa zab mo 'di la dga' ba dang / yid du 'ong ba dang / yongs su mi gtong bar gyis la/ ci nas kyang khyod
268b2(khri brgyad): kyis shes rab kyi pha rol tu phyin pa zab mo 'di'i tshig gcig tsam yang chud ma zos par gyis shig / kun dga' bo ngas khyod la shes rab kyi pha rol tu phyin pa zab mo 'di yongs su gdams pa las brtsams te/ mang du smras pa yang / kun dga' bo ma dor na/ ji ltar nga khyod kyi
268b3(khri brgyad): ston pa yin pa de ltar shes rab kyi pha rol tu phyin pa zab mo 'di yang khyod kyi ston pa yin gyis/ kun dga' bo de bas na ngas shes rab kyi pha rol tu phyin pa 'di yongs su gtad pa tshad med pas khyod la yongs su gtad do/ /kun dga' bo de lta bas na/ ngas lha dang / mi dang lha
268b4(khri brgyad): ma yin du bcas pa'i 'jig rten yang sbran te/ gang gis sangs rgyas yongs su ma btang ba dang / chos yongs su ma btang ba dang / dge 'dun yongs su ma btang ba dang 'das pa dang / ma byon pa dang / da ltar byung ba'i sangs rgyas bcom ldan 'das rnams kyi byang chub yongs su
268b5(khri brgyad): ma btang ba des shes rab kyi pha rol tu phyin pa zab mo 'di yongs su mi gtang bar bya ste/ 'di ni ngas rjes su bstan pa yin no/ /kun dga' bo rigs kyi bu'am rigs kyi bu mo gang la la shes rab kyi pha rol tu phyin pa zab mo 'di 'dzin pa dang / 'chang ba dang / klog pa dang / kun
268b6(khri brgyad): chub par byed pa dang / tshul bzhin du yid la byed pa dang / gzhan dag la yang shes rab kyi pha rol tu phyin pa zab mo 'di rnam grangs du mar rgya cher yang dag par ston par byed pa dang / rjod pa dang / 'chang ba dang / shes par byed pa dang / rab tu gzhog pa dang / rnam par
268b7(khri brgyad): 'grel ba dang / rnam par 'byed pa dang / gsal bar byed na/ kun dga' bo rigs kyi bu dang rigs kyi bu mo de ni myur du bla na med pa yang dag par rdzogs pa'i byang chub mngon par rdzogs par 'tshang rgya zhing / rnam pa thams cad mkhyen pa nyid dang yang nye bar gyur pa yin no/ /
269a1(khri brgyad): de ci'i phyir zhe na/ kun dga' bo sangs rgyas bcom ldan 'das rnams kyi bla na med pa yang dag par rdzogs pa'i byang chub ni shes rab kyi pha rol tu phyin pa las nges par byung ba yin te/ kun dga' bo de bzhin gshegs pa dgra bcom pa yang dag par
269a2(khri brgyad): rdzogs pa'i sangs rgyas gang dag 'das pa'i dus na byung bar gyur pa'i sangs rgyas bcom ldan 'das de dag gi bla na med pa yang dag par rdzogs pa'i byang chub kyang shes rab kyi pha rol tu phyin pa las nges par byung ba yin la/ kun dga' bo de bzhin gshegs pa dgra bcom pa
269a3(khri brgyad): y ang dag par rdzogs pa'i sangs rgyas gang dag ma 'ongs pa'i dus na 'byung bar 'gyur ba'i sangs rgyas bcom ldan 'das de dag gis bla na med pa yang dag par rdzogs pa'i byang chub kyang kun dga' bo shes rab kyi pha rol tu phyin pa las nges par 'byung ba yin zhing kun dga' bo
269a4(khri brgyad): de bzhin gshegs pa dgra bcom pa yang dag par rdzogs pa'i sangs rgyas gang dag da ltar shar phyogs dang / lho dang nub dang / byang dang 'og dang / steng dang phyogs mtshams dag na bzhugs pa'i sangs rgyas bcom ldan 'das de dag gi bla na med pa yang dag par rdzogs pa'i byang
269a5(khri brgyad): chub kyang kun dga' bo shes rab kyi pha rol tu phyin pa las nges par skyes pa'i phyir ro/ /kun dga' bo de lta bas na/ byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas pha rol tu phyin pa drug po
269a6(khri brgyad): 'di dag la bslab par bya'o/ /de ci'i phyir zhe na/ kun dga' bo 'di ltar 'di lta ste/ pha rol tu phyin pa drug po 'di dag ni/ byang chub sems dpa' sems dpa' chen po rnams skyed par byed pa yin pa'i phyir ro/ /kun dga' bo byang chub sems dpa' sems dpa' chen po gang
269a7(khri brgyad): dag pha rol tu phyin pa drug la slob pa de dag thams cad ni bla na med pa yang dag par rdzogs pa'i byang chub tu nges par 'byung bar 'gyur te/ kun dga' bo de lta bas na pha rol tu phyin pa drug po 'di dag rgya cher yongs su gtad pa yin no/ /de ci'i phyir zhe na/ kun dga' bo 'di lta ste/ shes
269b1(khri brgyad): rab kyi pha rol tu phyin pa'i mdzod 'di ni de bzhin gshegs pa dgra bcom pa yang dag par rdzogs pa'i sangs rgyas rnams kyi chos kyi mdzod yin te/ de ni mi zad pa'i mdzod yin pa'i phyir ro/ /kun dga' bo de bzhin gshegs pa dgra bcom pa yang dag par rdzogs pa'i sangs
269b2(khri brgyad): rgyas gang dag shar dang / lho dang / nub dang / byang dang / 'og dang / steng dang / phyogs mtshams kyi 'jig rten gyi khams dag na bzhugs te/ 'tsho zhing gzhes la chos kyang ston pa'i sangs rgyas bcom ldan 'das de dag kyang shes rab kyi pha rol tu phyin pa'i mdzod 'di nyid
269b3(khri brgyad): las chos ston par mdzad do/ /kun dga' bo 'das pa'i dus na/ de bzhin gshegs pa dgra bcom pa yang dag par rdzogs pa'i sangs rgyas gang dag byung bar gyur pa de dag kyang pha rol tu phyin pa drug po 'di nyid la bslabs nas/ bla na med pa yang dag par rdzogs pa'i
269b4(khri brgyad): byang chub mngon par rdzogs par sangs rgyas so/ /kun dga' bo gang dag ma 'ongs pa'i dus na 'byung bar 'gyur ba'i de bzhin gshegs pa dgra bcom pa yang dag par rdzogs pa'i sangs rgyas de dag kyang pha rol tu phyin pa drug po 'di dag nyid la bslabs nas/ bla na med pa
269b5(khri brgyad): yang dag par rdzogs pa'i byang chub mngon par rdzogs par 'tshang rgya zhing chos kyang ston par 'gyur ro/ /kun dga' bo 'das pa dang / ma byon pa dang / da ltar byung ba'i sangs rgyas bcom ldan 'das rnams kyi nyan thos gang dag ji snyed pa de dag thams cad kyang shes rab kyi pha
269b6(khri brgyad): rol tu phyin pa 'di nyid la bslabs nas/ yongs su mya ngan las 'das so/ /yongs su mya ngan las 'da' bar 'gyur ro/ /yongs su mya ngan las 'da'o/ /kun dga' bo gal te khyod kyis nyan thos kyi theg pa pa'i gang zag rnams la nyan thos kyi sa las brtsams te/ chos
269b7(khri brgyad): bstan par gyur la/ chos bstan pa des stong gsum gyi stong chen po'i 'jig rten gyi khams kyi sems can de dag thams cad kyis dgra bcom pa nyid mngon sum du byed par gyur kyang de tsam gyis ni khyod kyis nga'i nyan thos kyis nyan thos kyi bya ba byas par gyur pa ma yin gyis/ kun
270a1(khri brgyad): dga' bo gal te khyod kyis byang chub sems dpa' sems dpa' chen po rnams la shes rab kyi pha rol tu phyin pa dang ldan pa'i tshig gcig tsam rab tu bstan na/ de ni nyan thos khyod kyis nga mnyes par byas shing / nyan thos kyis nyan thos kyi bya ba byas pa yin no/ /kun
270a2(khri brgyad): dga' bo 'di ji snyam du sems/ chos bstan pa snga ma des stong gsum gyi stong chen po'i 'jig rten gyi khams na sems can gang ji snyed pa de dag thams cad snga phyi med par mi'i lus thob par dgra bcom pa nyid mngon du byas par gyur na/ dgra bcom pa de dag gi sbyin pa las byung
270a3(khri brgyad): ba'i bsod nams bya ba'i dngos po gang yin pa dang / tshul khrims las byung ba'i bsod nams bya ba'i dngos po gang yin pa dang / bsgom pa las byung ba'i bsod nams bya ba'i dngos po gang yin pa'i bsod nams bya ba'i dngos po de dag mang ba yin snyam mam/ gsol
270a4(khri brgyad): pa bcom ldan 'das mang lags so/ /bde bar gshegs pa mang lags so/ /bka' stsal pa/ kun dga' bo de lta bas kyang nyan thos kyi theg pa pa'i gang zag gang / byang chub sems dpa' sems dpa' chen po la tha na nyi ma gcig tsam/ shes rab kyi pha rol tu phyin
270a5(khri brgyad): pa dang ldan pa'i chos ston par byed na/ de ni bsod nams ches mang du skyed par 'gyur ro/ /kun dga' bo nyi ma gcig lta zhog gi /kun dga' bo gal te nyi ma phyed dam/ kun dga' bo nyi ma phyed lta'ang zhog gi /gal te snga dro gcig tsam mam/ kun dga' bos snga dro
270a6(khri brgyad): gcig tsam lta'ang zhog gi / gal te chu tshod gcig tsam gyi bar ram/ kun dga' bo chu tshod gcig tsam gyi bar lta'ang zhog gi /gal te nyan thos kyi theg pa pa'i gang zag gang gis byang chub sems dpa' sems dpa' chen po la skad cig gam/ thang cig gam yud
270a7(khri brgyad): tsam zhig gi bar du shes rab kyi pha rol tu phyin pa dang ldan pa'i chos bstan par gyur na/ kun dga' bo de ni de bas ches bsod nams mang du skyed par 'gyur te/ des ni nyan thos kyi theg pa pa dang / rang sangs rgyas kyi theg pa pa thams cad kyi dge ba'i rtsa ba zil gyis non par
270b1(khri brgyad): 'gyur ro/ /kun dga' bo gal te byang chub sems dpa' sems dpa' chen pos/ byang chub sems dpa'i theg pa pa'i gang zag rnams la tha na nyi ma gcig gam/ nyi ma phyed dam snga dro 'am/ chu tshod gcig tsam gyi bar ram skad cig gam/ thang cig gam yud tsam zhig
270b2(khri brgyad): gi bar du shes rab kyi pha rol tu phyin pa dang ldan pa'i chos bstan par gyur na/ kun dga' bo byang chub sems dpa' sems dpa' chen po des ni nyan thos kyi theg pa pa dang / rang sangs rgyas kyi theg pa pa'i gang zag thams cad kyi dge ba'i rtsa ba zil gyis non par 'gyur ro/ /
270b3(khri brgyad): de ci'i phyir zhe na/ 'di ltar de ni bdag kyang bla na med pa yang dag par rdzogs pa'i byang chub mngon par rdzogs par 'tshang rgya bar 'dod la/ gzhan dag kyang bla na med pa yang dag par rdzogs pa'i byang chub yang dag par 'dzin du 'jug cing yang dag par ston pa dang / yang
270b4(khri brgyad): dag par gzengs stod pa dang / 'dzud pa dang rab tu 'god par byed pa'i phyir ro/ /kun dga' bo de ltar byang chub sems dpa' sems dpa' chen po pha rol tu phyin pa drug la spyod pa dang / dran pa nye bar gzhag pa rnams la spyod pa dang lam gyi rnam pa shes pa nyid kyi bar la
270b5(khri brgyad): spyod cing / dge ba'i rtsa ba rnams kyis rnam par 'phel ba gang gi phyir/ bla na med pa yang dag par rdzogs pa'i byang chub las yongs su nyams par 'gyur ba ni gnas ma yin/ skabs ma yin te de ni gnas med do/ /shes rab kyi pha rol tu phyin pa 'di bstan pa na/ bcom
270b6(khri brgyad): ldan 'das kyi 'khor bzhi po dang / lha dang / mi dang / klu dang / gnod sbyin dang / dri za dang / lha ma yin dang nam mkha' lding dang / mi'am ci dang lto 'phye chen po rnams kyi mdun du 'di lta bu'i rdzu 'phrul mngon par 'du mdzad pa mngon par 'du mdzad de/ 'di lta bu'i rdzu 'phrul
270b7(khri brgyad): mngon par 'du mdzad pa/ mngon par mdzad pas 'khor de dag gis de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa dge slong gi dge 'dun gyis yongs su bskor cing / dge slong gi dge 'dun gyis mdun gyis bltas la/
271a1(khri brgyad): 'khor rgya mtsho mi 'khrugs pa thams cad kyang dgra bcom pa zag pa zad pa/ nyon mongs pa med pa dbang du gyur pa/ sems shin tu rnam par grol ba/ shes rab shin tu rnam par grol ba/ cang shes pa glang po chen po bya ba byas pa byed pa byas pa khur
271a2(khri brgyad): bor ba/ bdag gi don rjes su thob pa srid pa kun tu sbyor ba yongs su zad pa/ yang dag pa'i shes pas sems shin tu rnam par grol ba/ sems thams cad kyi dbang gi dam pa'i pha rol tu son pa sha stag dang / byang chub sems dpa'i theg pa pa'i gang zag
271a3(khri brgyad): rnams la chos ston pa mthong bar gyur to/ /de nas bcom ldan 'das kyis rdzu 'phrul de phyir bsdus te/ rdzu 'phrul de phyir bsdus pa dang / 'khor bzhi po de dang / nyan thos kyi theg pa pa'i gang zag dang / rang sangs rgyas kyi theg pa pa'i gang zag la sogs pa thams
271a4(khri brgyad): cad kyis de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa de yang ma mthong / bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa'i sangs rgyas kyi zhing de yang ma mthong
271a5(khri brgyad): sangs rgyas la sogs pa dge slong gi dge 'dun de dag kyang mig gi dbang po'i spyod yul du mi snang bar gyur to/ /de ci'i phyir zhe na/ de bzhin gshegs pas rdzu 'phrul mngon par 'du mdzad pa slar bsdu ba mdzad pas de'i phyir ma mthong ngo / /de nas bcom ldan 'das
271a6(khri brgyad): kyis tshe dang ldan pa kun dga' bo la bka' stsal pa/ kun dga' bo khyod kyis de bzhin gshegs pa mi 'khrugs pa'i sangs rgyas kyi zhing de dang de bzhin gshegs pa mi 'khrugs pa de dang / dge slong gi dge 'dun de dang / byang chub sems dpa'i dge 'dun de dag
271a7(khri brgyad): mthong ngam/ gsol pa bcom ldan 'das sangs rgyas kyi zhing de dang / de bzhin gshegs pa de dang / dge slong gi dge 'dun de dang / byang chub sems dpa'i dge 'dun de dag ni mig lam du yang mi gda' lags so/ /bka' stsal pa/ kun dga' bo de bzhin
271b1(khri brgyad): du chos thams cad kyang mig lam du mi snang ba yin te/ chos la chos mi snang ngo / /chos kyis chos mi mthong ngo / /ji ltar de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa de dang / nyan thos de dag dang / byang chub sems dpa'i
271b2(khri brgyad): theg pa pa'i gang zag de dag dang / sangs rgyas kyi zhing de mig lam du mi snang ba de bzhin du/ kun dga' bo chos thams cad kyang mig lam du mi snang ba yin te/ chos kyis chos mi mthong ngo / /chos kyis chos kun mi shes te/ kun dga' bo chos thams cad ni shes pa
271b3(khri brgyad): med pa mthong ba med pa bya ba la mthu med pa yin no/ /de ci'i phyir zhe na/ kun dga' bo chos thams cad ni snying po med pa'i phyir g.yo ba med pa dang / gzung ba med pa yin te/ kun dga' bo chos thams cad g.yo ba med pa dang / gzung ba med pas na/ bsam gyis mi
271b4(khri brgyad): khyab pa yin te/ kun dga' bo chos thams cad ni sgyu ma'i skyes bu ltar rig pa med pa'i phyir ro/ /kun dga' bo de ltar spyod pa'i byang chub sems dpa' sems dpa' chen po ni/ shes rab kyi pha rol tu phyin pa la spyod pa yin te/ chos gang la yang mngon par
271b5(khri brgyad): zhen pa med pa yin no/ /kun dga' bo de ltar slob pa'i byang chub sems dpa' sems dpa' chen po ni/ shes rab kyi pha rol tu phyin pa la slob pa yin no/ /kun dga' bo pha rol tu phyin pa thams cad thob par 'dod pa'i byang chub sems dpa' sems dpa' chen
271b6(khri brgyad): pos kyang shes rab kyi pha rol tu phyin pa la bslab par bya ste/ de ltar slob pa ni mchog ces bya'o/ /thu bo zhes bya'o rab ces bya'o/ /rab mchog ces bya'o/ /gya nom pa zhes bya'o/ /bla na med pa dang / gong na med pa zhes bya ste/ 'jig rten thams cad la
271b7(khri brgyad): phan pa dang / 'jig rten thams cad la bde ba dang / mgon med pa rnams kyi mgon byed pa dang / sangs rgyas kyis rjes su gnang ba dang / sangs rgyas kyis bsngags pa yin te/ de la gnas nas de bzhin gshegs pa dgra bcom pa yang dag par
272a1(khri brgyad): rdzogs pa'i sangs rgyas rnams kyis stong gsum gyi stong chen po'i 'jig rten gyi khams 'di phyag g.yas pas gyen du bteg cing yang slar gzhog kyang sems can de dag gis/ 'di ltar stong gsum gyi stong chen po'i 'jig rten gyi khams 'di
272a2(khri brgyad): gyen du bteg pa'am/ phyir bzhag par yang mi shes so/ /de ci'i phyir zhe na/ kun dga' bos ngas rgyas bcom ldan 'das rnams kyang / shes rab kyi pha rol tu phyin pa 'di nyid la bslabs nas/ 'das pa dang ma 'ongs pa dang / da ltar byung ba'i chos rnams
272a3(khri brgyad): la chags pa mi mnga' ba'i ye shes gzigs pa skyes pa'i phyir ro/ /kun dga' bo bslab pa gang ji snyed yod pa'i bslab pa de dag thams cad kyi nang na/ shes rab kyi pha rol tu phyin pa'i bslab pa 'di ni mchog ces bya'o/ /thu bo dang / rab dang / rab mchog dang /
272a4(khri brgyad): gya nom pa dang / bla na med pa dang / gong na med pa zhes bya'o/ /kun dga' bo gang shes rab kyi pha rol tu phyin pa'i tshad dam/ mtha' gzung bar sems pa de ni nam mkha'i tshad dam mtha' gzung bar sems par zad do/ /de ci'i phyir zhe na/ kun dga' bo shes rab kyi
272a5(khri brgyad): pha rol tu phyin pa ni tshad med pa'i phyir ro/ /kun dga' bo ngas ni shes rab kyi pha rol tu phyin pa'i tshad ma bstan te/ kun dga' bo ming gi tshogs dang / tshig gi tshogs dang / yi ge'i tshogs dag la ni tshad gzung du yod kyi shes rab kyi pha rol tu phyin pa la ni tshad
272a6(khri brgyad): gzung du med do/ /de skad ces bka' stsal pa dang / bcom ldan 'das la tshe dang ldan pa kun dga' bos 'di skad ces gsol to/ /bcom ldan 'das ci'i slad du/ shes rab kyi pha rol tu phyin pa dpag tu ma mchis shing / gzhal du ma mchis pa lags/ bcom
272a7(khri brgyad): ldan 'das kyis bka' stsal pa/ kun dga' bo mi zad pa'i phyir shes rab kyi pha rol tu phyin pa tshad med pa yin no/ /kun dga' bo dben pa'i phyir shes rab kyi pha rol tu phyin pa tshad med pa yin no/ /kun dga' bo 'das pa'i dus na/ de bzhin gshegs pa dgra
272b1(khri brgyad): bcom pa yang dag par rdzogs pa'i sangs rgyas gang dag byung bar gyur pa de dag kyang shes rab kyi pha rol tu phyin pa 'di nyid kyis rab tu bskyed pa yin yang shes rab kyi pha rol tu phyin pa ni zad par ma gyur to/ /kun dga' bo de bzhin gshegs pa dgra bcom pa yang dag par
272b2(khri brgyad): rdzogs pa'i sangs rgyas gang dag ma 'ongs pa'i dus na 'byung bar 'gyur ba'i sangs rgyas bcom ldan 'das de dag kyang / shes rab kyi pha rol tu phyin pa 'di nyid kyis rab tu skyed par 'gyur yang shes rab kyi pha rol tu phyin pa ni zad par mi 'gyur ro/ /kun dga' bo de
272b3(khri brgyad): b zhin gshegs pa dgra bcom pa yang dag par rdzogs pa'i sangs rgyas gang dag da ltar phyogs bcu'i 'jig rten gyi khams dag na bzhugs te 'tsho zhing gzhes pa'i sangs rgyas bcom ldan 'das de dag kyang shes rab kyi pha rol tu phyin pa 'di nyid kyis rab tu skyed
272b4(khri brgyad): kyang shes rab kyi pha rol tu phyin pa ni ma zad mi zad zad par mi 'gyur ro/ /de ci'i phyir zhe na/ kun dga' bo gang shes rab kyi pha rol tu phyin pa zad par bya bar 'dod pa de ni nam mkha' zad par bya bar 'dod du zad de/ shes rab kyi pha rol tu phyin pa ni ma zad mi
272b5(khri brgyad): zad zad par mi 'gyur la de bzhin du sbyar te/ bsam gtan gyi pha rol tu phyin pa dang / sbyin pa'i pha rol tu phyin pa'i bar yang ma zad mi zad zad par mi 'gyur zhing / de bzhin du sbyar te rnam pa thams cad mkhyen pa nyid kyi bar yang ma zad mi zad zad par mi 'gyur te/ chos de
272b6(khri brgyad): dag la ni skye ba med la chos gang dag la skye ba med pa de dag la zad par 'gyur ba med pa'i phyir ro/ /de nas bcom ldan 'das kyi zhal gyi sgo nas ljags kyi dbang po phyung ste zhal gyi dkyil 'khor thams cad ljags kyi dbang pos kun tu khebs par mdzad nas/ tshe dang ldan pa
272b7(khri brgyad): kun dga' bo la bka' stsal pa/ kun dga' bo 'di ji snyam du sems/ ljags kyi dbang po 'di lta bu dang ldan pa log par gsung zhing gzhan du gsung bar 'gyur snyam mam/ kun dga' bos gsol pa/ bcom ldan 'das de ni ma lags so/ /bde bar gshegs
273a1(khri brgyad): pa de ni ma lags so/ /bcom ldan 'das kyis bka' stsal pa/ kun dga' bo de lta bas na/ shes rab kyi pha rol tu phyin pa 'di 'khor bzhi po dag la rgya cher ston cig shod cig /khod cig rab tu khod cig /rnam par phye shig /gsal bar gyis shig
273a2(khri brgyad): yang dag par rab tu ston cig / kun dga' bo nyan thos kyi theg pa pa dang / rang sangs rgyas kyi theg pa pa dang / byang chub sems dpa'i theg pa pa'i gang zag rnams kyis gang la bslab par bya ba'i chos thams cad shes rab kyi pha rol tu phyin pa zab mo 'di nyid las rgya cher
273a3(khri brgyad): bstan te de la ji skad bstan pa de bzhin du slob na/ rang rang gi sa dag la gnas par 'gyur ro/ /kun dga' bo shes rab kyi pha rol tu phyin pa zab mo 'di ni yi ge thams cad la 'jug go/ /yi ge med pa thams cad la 'jug go/ /kun dga' bo shes rab kyi pha rol tu
273a4(khri brgyad): phyin pa zab mo 'di ni gzungs kyi sgo gang dag la byang chub sems dpa' sems dpa' chen pos bslab par bya ba'i gzungs thams cad kyi sgo yin te/ gzungs de dag 'dzin pa'i byang chub sems dpa' sems dpa' chen po rnams ni spobs pa dang / so so yang dag par
273a5(khri brgyad): rig pa thams cad thob par 'gyur ro/ /kun dga' bo shes rab kyi pha rol tu phyin pa 'di ni 'das pa dang / ma byon pa dang / da ltar byung ba'i sangs rgyas bcom ldan 'das rnams kyi dam pa'i chos kyi mdzod mi zad pa yin par ngas bstan to/ /kun dga' bo de lta
273a6(khri brgyad): bas na mos par byas shing khong du chud par bya ste/ gang shes rab kyi pha rol tu phyin pa zab mo 'di 'dzin pa dang / 'chang ba dang / klog pa dang / kun chub par byed pa de ni 'das pa dang ma byon pa dang da ltar byung ba'i sangs rgyas bcom ldan 'das rnams kyi byang chub
273a7(khri brgyad): gzung bar 'gyur ro/ /kun dga' bo shes rab kyi pha rol tu phyin pa 'di ni gzungs yin par ngas bstan te/ khyod kyis shes rab kyi pha rol tu phyin pa'i gzungs 'di gzung na/ chos thams cad yongs su gzung bar 'gyur ro/ /shes rab kyi pha rol tu phyin pa
273b1(khri brgyad): khri brgyad stong pa las yongs su gtad pa'i le'u zhes bya ste drug cu pa'o/ / //shes rab kyi pha rol tu phyin pa khri brgyad stong pa/ bam po bzhi bcu rtsa gsum pa/ de nas tshe dang ldan pa rab 'byor 'di snyam du sems te/ kye ma de bzhin gshegs pa
273b2(khri brgyad): rnams kyi byang chub 'di ni zab ste/ bdag gis de bzhin gshegs pa la zhu gor ma chag go snyam mo/ /de nas bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das shes rab kyi pha rol tu phyin pa mi zad pa lags sam/
273b3(khri brgyad): bka' stsal pa/ rab 'byor nam mkha' mi zad pa'i phyir/ shes rab kyi pha rol tu phyin pa mi zad do/ /gsol pa bcom ldan 'das shes rab kyi pha rol tu phyin pa ji ltar mngon par bsgrub par bgyi/ bka' stsal pa/ rab 'byor gzugs mi zad pa'i phyir shes rab
273b4(khri brgyad): kyi pha rol tu phyin pa mngon par bsgrub par bya'o/ /rab 'byor tshor ba dang / 'du shes dang / 'du byed rnams dang / rnam par shes pa mi zad pa'i phyir/ shes rab kyi pha rol tu phyin pa mngon par bsgrub par bya'o/ /rab 'byor sbyin pa'i pha rol tu phyin pa mi zad pa'i
273b5(khri brgyad): phyir/ shes rab kyi pha rol tu phyin pa mngon par bsgrub par bya'o/ /de bzhin du sbyar te/ rab 'byor rnam pa thams cad mkhyen pa nyid kyi bar du mi zad pa'i phyir/ shes rab kyi pha rol tu phyin pa mngon par bsgrub par bya'o/ /rab 'byor gzugs dang nam mkha'
273b6(khri brgyad): mi zad pas/ byang chub sems dpa' sems dpa' chen pos shes rab kyi pha rol tu phyin pa mngon par bsgrub par bya'o/ /tshor ba dang nam mkha' mi zad pas/ byang chub sems dpa' sems dpa' chen pos/ shes rab kyi pha rol tu phyin pa mngon par bsgrub par bya'o/ /
273b7(khri brgyad): 'du shes dang nam mkha' mi zad pas/ byang chub sems dpa' sems dpa' chen pos/ shes rab kyi pha rol tu phyin pa mngon par bsgrub par bya'o/ /'du byed rnams dang / nam mkha' mi zad pas/ byang chub sems dpa' sems dpa' chen pos/ shes rab
274a1(khri brgyad): kyi pha rol tu phyin pa mngon par bsgrub par bya'o/ /rab 'byor rnam par shes pa dang nam mkha' mi zad pas/ byang chub sems dpa' sems dpa' chen pos shes rab kyi pha rol tu phyin pa mngon par bsgrub par bya'o/ /rab 'byor phung po rnams dang /
274a2(khri brgyad): nam mkha' mi zad pas/ byang chub sems dpa' sems dpa' chen pos/ shes rab kyi pha rol tu phyin pa mngon par bsgrub par bya'o/ /de bzhin du khams dang / nam mkha' mi zad pa dang / skye mched dang / nam mkha' mi zad pas byang chub sems dpa' sems dpa'
274a3(khri brgyad): chen pos/ shes rab kyi pha rol tu phyin pa mngon par bsgrub par bya'o/ /rab 'byor rten cing 'brel par 'byung ba dang / nam mkha' mi zad pas/ byang chub sems dpa' sems dpa' chen pos/ shes rab kyi pha rol tu phyin pa mngon par bsgrub par bya'o/ /rab 'byor ma
274a4(khri brgyad): rig pa dang / nam mkha' mi zad pas/ byang chub sems dpa' sems dpa' chen pos/ shes rab kyi pha rol tu phyin pa mngon par bsgrub par bya'o/ /rab 'byor 'du byed dang nam mkha' mi zad pas/ byang chub sems dpa' sems dpa' chen pos/ shes rab kyi
274a5(khri brgyad): pha rol tu phyin pa mngon par bsgrub par bya'o/ /rab 'byor rnam par shes pa dang / nam mkha' mi zad pas/ byang chub sems dpa' sems dpa' chen pos/ shes rab kyi pha rol tu phyin pa mngon par bsgrub par bya'o/ /rab 'byor ming dang / gzugs dang nam
274a6(khri brgyad): mkha' mi zad pas/ byang chub sems dpa' sems dpa' chen pos/ shes rab kyi pha rol tu phyin pa mngon par bsgrub par bya'o/ /rab 'byor skye mched drug dang nam mkha' mi zad pas/ byang chub sems dpa' sems dpa' chen pos/ shes rab kyi pha rol tu phyin
274a7(khri brgyad): pa mngon par bsgrub par bya'o/ /rab 'byor reg pa dang / nam mkha' mi zad pas/ byang chub sems dpa' sems dpa' chen pos/ shes rab kyi pha rol tu phyin pa mngon par bsgrub par bya'o/ /rab 'byor tshor ba dang nam mkha' mi zad pas/ byang chub sems dpa'
274b1(khri brgyad): sems dpa' chen pos/ shes rab kyi pha rol tu phyin pa mngon par bsgrub par bya'o/ /rab 'byor srid pa dang nam mkha' mi zad pas/ byang chub sems dpa' sems dpa' chen pos shes rab kyi pha rol tu phyin pa la mngon par bsgrub par bya'o/ /rab 'byor len pa dang nam
274b2(khri brgyad): mkha' mi zad pas/ byang chub sems dpa' sems dpa' chen pos/ shes rab kyi pha rol tu phyin pa mngon par bsgrub par bya'o/ /rab 'byor srid pa dang / nam mkha' mi zad pas/ byang chub sems dpa' sems dpa' chen pos/ shes rab kyi pha rol tu phyin pa mngon par
274b3(khri brgyad): bsgrub par bya'o/ /rab 'byor skye ba dang / nam mkha' mi zad pas/ byang chub sems dpa' sems dpa' chen pos/ shes rab kyi pha rol tu phyin pa la mngon par bsgrub par bya'o/ /rab 'byor rga shi dang / mya ngan dang / smre sngags 'don pa dang / sdug bsngal ba dang / yid
274b4(khri brgyad): mi bde ba dang / 'khrug pa dang nam mkha' mi zad pas/ byang chub sems dpa' sems dpa' chen pos/ shes rab kyi pha rol tu phyin pa mngon par bsgrub par bya ste/ rab 'byor de ltar byang chub sems dpa' sems dpa' chen pos/ shes rab kyi pha rol tu phyin pa mngon
274b5(khri brgyad): par bsgrub par bya'o/ /rab 'byor shes rab kyi pha rol tu phyin pa 'di ni byang chub sems dpa' sems dpa' chen po'i rten cing 'brel par 'byung ba la rnam par lta ba dang / thog ma dang / tha ma rnam par spangs pa la rnam par lta ba yin no/ /de ltar rten cing 'brel par 'byung ba
274b6(khri brgyad): la rnam par lta ba de ni byang chub sems dpa' sems dpa' chen po byang chub kyi snying po la 'dug pa'i ma 'dres pa'i chos yin te/ rten cing 'brel par 'byung ba la de ltar lta bas ni rnam pa thams cad mkhyen pa nyid kyi ye shes thob par 'gyur ro/ /rab 'byor byang chub sems dpa'
274b7(khri brgyad): sems dpa' chen po shes rab kyi pha rol tu phyin pa la spyod pa gang la la nam mkha' ltar mi zad pa mngon par bsgrub pa'i tshul 'dis rten cing 'brel par 'byung ba la rnam par lta ba de ni nyan thos kyi sa'am/ rang sangs rgyas kyi sa la gnas par mi 'gyur te/ de ni bla na med pa
275a1(khri brgyad): yang dag par rdzogs pa'i byang chub la gnas par 'gyur ro/ /rigs kyi bu 'am rigs kyi bu mo byang chub sems dpa'i theg pa pa gang la la phyir ldog par gyur na/ des ni shes rab kyi pha rol tu phyin pa yid la byed pa la ma brten pas phyir ldog pa yin te/ rab
275a2(khri brgyad): 'byor des ni byang chub sems dpa' sems dpa' chen pos shes rab kyi pha rol tu phyin pa la spyod pas/ ji ltar nam mkha' ltar mi zad pa mngon par bsgrub pas rten cing 'brel par 'byung ba la rnam par blta bar bya ba dang / mngon par bsgrub par bya ba mi shes so/ /rab
275a3(khri brgyad): 'byor byang chub sems dpa'i theg pa pa'i gang zag gang la la phyir ldog pa de dag ni thabs la mkhas pa 'di la ma brten pas/ bla na med pa yang dag par rdzogs pa'i byang chub las phyir ldog par 'gyur ro/ /rab 'byor byang chub sems dpa' sems dpa' chen po gang dag bla
275a4(khri brgyad): na med pa yang dag par rdzogs pa'i byang chub las phyir mi ldog pa de dag ni/ shes rab kyi pha rol tu phyin pa 'di la brten cing thabs la mkhas pa'i phyir/ bla na med pa yang dag par rdzogs pa'i byang chub las phyir mi ldog go/ /de ltar na byang chub sems dpa' sems
275a5(khri brgyad): dpa' chen po shes rab kyi pha rol tu phyin pa la spyod pas/ nam mkha' ltar mi zad pa mngon par bsgrub pas/ shes rab kyi pha rol tu phyin pa la rnam par blta bar bya mngon par bsgrub par bya'o/ /rab 'byor byang chub sems dpa' sems dpa' chen po rten cing 'brel
275a6(khri brgyad): par 'byung ba la de ltar rnam par lta bas ni rgyu med par skye ba'i chos gang yang mi mthong ngo / /'gag pa rtag pa'i chos gang yang yang dag par rjes su mi mthong ngo / /chos gang yang bdag tu yang dag par rjes su mi mthong zhing / sems can dang / srog dang / skye ba po dang /
275a7(khri brgyad): shed las skyes dang / shed bu dang / gso ba dang / gang zag dang / byed pa po dang / byed du 'jug pa po dang / slong ba po dang / kun nas slong ba po dang / tshor ba po dang / tshor bar byed pa po dang / shes pa po dang / mthong ba po dang / rtag pa dang / mi rtag pa dang / sdug
275b1(khri brgyad): bsngal ba dang / bde ba dang / bdag dang / bdag med pa dang / /zhi ba dang / zhi ba ma yin par yang dag par rjes su mi mthong ste rab 'byor byang chub sems dpa' sems dpa' chen po shes rab kyi pha rol tu phyin pa la spyod pas rten cing 'brel par 'byung ba la de ltar rnam par
275b2(khri brgyad): blta bar bya'o/ /rab 'byor gang gi tshe byang chub sems dpa' sems dpa' chen po shes rab kyi pha rol tu phyin pa la spyod pa de'i tshe/ gzugs rtag pa'am/ mi rtag pa'am/ bde ba'am/ sdug bsngal ba'am/ bdag yod pa'am/ bdag med pa'am/ zhi ba'am/
275b3(khri brgyad): ma zhi bar yang dag par rjes su mi mthong ngo / /de bzhin du sbyar te/ rnam pa thams cad mkhyen pa nyid kyi bar du rtag pa'am/ mi rtag pa'am/ bde ba'am/ sdug bsngal ba'am/ bdag yod pa'am/ bdag med pa'am/ zhi ba'am/ ma zhi bar yang dag
275b4(khri brgyad): par rjes su mi mthong ngo / /rab 'byor gang gi tshe/ byang chub sems dpa' sems dpa' chen po de shes rab kyi pha rol tu phyin pa la spyod pa de'i tshe/ byang chub sems dpa' sems dpa' chen po shes rab kyi pha rol tu phyin pa la spyod pas/ shes rab kyi pha rol tu
275b5(khri brgyad): phyin pa yang yang dag par rjes su mi mthong la/ gang gis shes rab kyi pha rol tu phyin pa mthong ba'i chos de yang yang dag par rjes su mi mthong ngo / /bsam gtan gyi pha rol tu phyin pa dang / sbyin pa'i pha rol tu phyin pa'i bar du yang de bzhin no/ /de bzhin du
275b6(khri brgyad): sbyar te/ byang chub kyi bar du yang yang dag par rjes su mi mthong la/ chos gang gis byang chub mthong ba'i chos de yang yang dag par rjes su ma mthong ste/ rab 'byor byang chub sems dpa' sems dpa' chen pos de ltar chos thams cad mi dmigs pas/ shes
275b7(khri brgyad): rab kyi pha rol tu phyin pa la spyod par bya'o/ /rab 'byor gang gi tshe byang chub sems dpa' sems dpa' chen po chos thams cad mi dmigs par shes rab kyi pha rol tu phyin pa la spyod pa de'i tshe/ bdud sdig can mya ngan gyi zug rngu dang ldan par 'gyur te/ rab
276a1(khri brgyad): 'byor dper na/ mi pha ma shi na mya ngan gyi zug rngu dang ldan par 'gyur zhing mya ngan gyi zug rngu chen po dang ldan par 'gyur ro/ /rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa chos thams cad mi dmigs
276a2(khri brgyad): pa na bdud sdig can mya ngan gyi zug rngu chen po dang ldan par 'gyur ro/ /de skad ces bka' stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das bdud sdig can gcig pu zhig mya ngan gyi zug rngu chen po dang ldan
276a3(khri brgyad): par 'gyur lags sam/ 'on te stong gsum gyi stong chen po'i 'jig rten gyi khams na gnas pa gang lags pa'i bdud sdig can de dag thams cad kyang mya ngan gyi zug rngu chen po dang ldan par 'gyur zhing / rang rang gi stan la dga' bar mi 'gyur ba lags/ bcom
276a4(khri brgyad): ldan 'das kyis bka' stsal pa/ rab 'byor byang chub sems dpa' sems dpa' chen po gang gi tshe/ shes rab kyi pha rol tu phyin pa'i gnas pa dang mi bral bar gyur pa'i tshe/ stong gsum gyi stong chen po'i 'jig rten gyi khams na/ bdud sdig can gang dag gnas pa
276a5(khri brgyad): de dag thams cad mya ngan gyi zug rngu mi bzad pa dang ldan par 'gyur te/ rang rang gi stan la mi dga' bar 'gyur ro/ /byang chub sems dpa' sems dpa' chen po de ltar gnas pa la ni lha dang / mi dang / lha ma yin du bcas pa'i 'jig rten gyis bzung nas gtse ba'i
276a6(khri brgyad): glags mi rnyed do/ /rab 'byor de lta bas na/ byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas/ shes rab kyi pha rol tu phyin pa'i gnas pas gnas par bya'o/ /byang chub
276a7(khri brgyad): sems dpa' sems dpa' chen po shes rab kyi pha rol tu phyin pa'i gnas pas gnas pa'i sbyin pa'i pha rol tu phyin pa bsgom pa yongs su rdzogs par 'gyur ro/ /de bzhin du sbyar te/ bsam gtan gyi pha rol tu phyin pa bsgom pa'i bar du yongs su rdzogs par 'gyur ro/ /
276b1(khri brgyad): byang chub sems dpa' sems dpa' chen po shes rab kyi pha rol tu phyin pa la spyod pa'i pha rol tu phyin pa thams cad bsgom pa yongs su rdzogs par 'gyur ro/ /de nas bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das byang chub
276b2(khri brgyad): sems dpa' sems dpa' chen po shes rab kyi pha rol tu phyin pa la spyod pa'i sbyin pa'i pha rol tu phyin pa bsgom pa ji ltar yongs su rdzogs par 'gyur ba lags/ tshul khrims kyi pha rol tu phyin pa bsgom pa ji ltar yongs su rdzogs par 'gyur ba lags/ de bzhin du
276b3(khri brgyad): shes rab kyi pha rol tu phyin pa bsgom pa'i bar du ji ltar yongs su rdzogs par 'gyur ba lags/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor 'di la byang chub sems dpa' sems dpa' chen po
276b4(khri brgyad): sbyin pa sbyin par byed pa ni rnam pa thams cad mkhyen pa nyid du yongs su sngo zhing / sbyin pa sbyin par byed de/ rab 'byor de ltar na/ byang chub sems dpa' sems dpa' chen po'i sbyin pa'i pha rol tu phyin pa bsgom pa yongs su rdzogs par 'gyur ro/ /rab 'byor 'di la byang chub
276b5(khri brgyad): sems dpa' sems dpa' chen po tshul khrims srung ba na/ rnam pa thams cad mkhyen pa nyid du yongs su sngo zhing tshul khrims srung bar byed de/ rab 'byor de ltar na/ byang chub sems dpa' sems dpa' chen po'i tshul khrims kyi pha rol tu phyin pa bsgom pa yongs su rdzogs
276b6(khri brgyad): par 'gyur ro/ /rab 'byor 'di la byang chub sems dpa' sems dpa' chen po bzod pa sgrub pa na/ rnam pa thams cad mkhyen pa nyid du yongs su sngo zhing bzod pa sgom par byed de/ rab 'byor de ltar na byang chub sems dpa' sems dpa' chen po'i bzod pa'i pha rol tu phyin pa
276b7(khri brgyad): bsgom pa yongs su rdzogs par 'gyur ro/ /rab 'byor byang chub sems dpa' sems dpa' chen po brtson 'grus rtsom pa'i brtson 'grus kyi pha rol tu phyin pa ji ltar yongs su rdzogs par 'gyur zhe na/ rab 'byor 'di la byang chub sems dpa' sems dpa' chen po brtson
277a1(khri brgyad): 'grus rtsom pa ni/ rnam pa thams cad mkhyen pa nyid du yongs su sngo zhing / brtson 'grus rtsom par byed de rab 'byor de ltar na/ byang chub sems dpa' sems dpa' chen po'i brtson 'grus kyi pha rol tu phyin pa bsgom pa yongs su rdzogs par 'gyur
277a2(khri brgyad): ro/ /rab 'byor 'di la byang chub sems dpa' sems dpa' chen po bsam gtan sgrub pa na/ rnam pa thams cad mkhyen pa nyid du yongs su sngo zhing / bsam gtan de dag sgrub par byed de/ rab 'byor de ltar na byang chub sems dpa' sems dpa' chen po'i bsam gtan
277a3(khri brgyad): gyi pha rol tu phyin pa bsgom pa yongs su rdzogs par 'gyur ro/ /rab 'byor byang chub sems dpa' sems dpa' chen po shes rab kyi pha rol tu phyin pa bsgom pa ji ltar yongs su rdzogs par 'gyur zhe na/ rab 'byor 'di la byang chub sems dpa' sems dpa' chen po
277a4(khri brgyad): shes rab kyi pha rol tu phyin pa sgom pa na/ shes rab kyi pha rol tu phyin pa de dag rnam pa thams cad mkhyen pa nyid du yongs su sngo zhing / shes rab sgom par byed de/ rab 'byor de ltar na byang chub sems dpa' sems dpa' chen po'i shes rab kyi pha rol tu phyin pa
277a5(khri brgyad): bsgom pa yongs su rdzogs par 'gyur ro/ /de nas bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das byang chub sems dpa' sems dpa' chen po sbyin pa'i pha rol tu phyin pa la gnas pa ji ltar tshul khrims kyi pha rol tu
277a6(khri brgyad): phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po sbyin pa sbyin zhing / rnam pa thams cad mkhyen pa nyid du yongs su sngo ba ni sems can thams cad la byams pa'i lus kyi las
277a7(khri brgyad): nye bar gnas pa yin/ sems can thams cad la byams pa'i ngag gi las dang byams pa'i yid kyi las nye bar gnas pa yin te/ de'i tshe byang chub sems dpa' sems dpa' chen po tshul khrims kyi pha rol tu phyin pa yongs su 'dzin pa yin no/ /rab 'byor gyis gsol
277b1(khri brgyad): pa bcom ldan 'das byang chub sems dpa' sems dpa' chen po sbyin pa'i pha rol tu phyin pa la gnas pa ji ltar bzod pa'i pha rol tu phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po sbyin
277b2(khri brgyad): pa sbyin pa na/ len pa po de dag gshe ba'am/ spyo ba'am/ tshogs par mi 'byung ba'i tshig rtsub mo kun tu 'byin kyang de dag la kun nas mnar sems mi byed de/ rab 'byor de ltar na byang chub sems dpa' sems dpa' chen po sbyin pa'i pha rol tu phyin pa la gnas pa/
277b3(khri brgyad): bzod pa'i pha rol tu phyin pa yongs su 'dzin pa yin no/ /gsol pa bcom ldan 'das byang chub sems dpa' sems dpa' chen po sbyin pa'i pha rol tu phyin pa la gnas pa ji ltar brtson 'grus kyi pha rol tu phyin pa yongs su 'dzin pa lags/ bka' stsal pa/ rab 'byor
277b4(khri brgyad): byang chub sems dpa' sems dpa' chen po sbyin pa sbyin pa na/ len pa po de dag gshe ba'am/ spyo ba'am tshogs par mi dbyung ba'i tshig rtsub mo kun du 'byin na/ de la gshe ba'am/ spyo ba'am tshogs par mi dbyung ba'i tshig rtsub mo kun du 'byin kyang sbyin pa'i blo kho
277b5(khri brgyad): na 'byung zhing / yongs su gtong ba'i blo kho na 'byung bar 'gyur te/ bdag gis sbyin pa sbyin pa nyid du bya'i/ bdag gis mi sbyin par ni mi bya'o snyam nas/ de lus dang sems kyi brtson 'grus yang dag par skyed par byed de/ rab 'byor de ltar na byang chub sems dpa'
277b6(khri brgyad): sems dpa' chen po sbyin pa'i pha rol tu phyin pa la gnas pa brtson 'grus kyi pha rol tu phyin pa yongs su 'dzin pa yin no/ /gsol pa bcom ldan 'das byang chub sems dpa' sems dpa' chen po sbyin pa'i pha rol tu phyin pa la gnas pa ji ltar bsam gtan gyi pha rol
277b7(khri brgyad): tu phyin pa yongs su 'dzin pa lags/ bka' stsal pa rab 'byor 'di la byang chub sems dpa' sems dpa' chen po sbyin pa sbyin zhing sbyin pa yongs su gtong la/ rnam pa thams cad mkhyen pa nyid du yongs su sngo bar byed pa'i sems ni nyan thos kyi sa'am/ rang
278a1(khri brgyad): sangs rgyas kyi sar yongs su mi sngo'i/ rnam pa thams cad mkhyen pa nyid la dmigs pa kho nas sems gnas te/ rab 'byor de ltar na byang chub sems dpa' sems dpa' chen po sbyin pa'i pha rol tu phyin pa la gnas pa bsam gtan gyi pha rol tu phyin
278a2(khri brgyad): pa yongs su 'dzin pa yin no/ /gsol pa/ bcom ldan 'das byang chub sems dpa' sems dpa' chen po sbyin pa'i pha rol tu phyin pa la gnas pa/ ji ltar shes rab kyi pha rol tu phyin pa yongs su 'dzin pa lags/ bka' stsal pa/ rab 'byor 'di la byang chub sems dpa' sems
278a3(khri brgyad): dpa' chen po sbyin pa sbyin zhing / sbyin pa yongs su gtong ba/ sbyin pa la sgyu ma lta bu'i blo kho nas rtag tu nye bar gnas shing / sbyin pa des kyang sems can gang la yang phan pa'am gnod par 'gyur bar mi mthong ste/ rab 'byor de ltar na/ byang chub sems dpa' sems
278a4(khri brgyad): dpa' chen po sbyin pa'i pha rol tu phyin pa la spyod pa shes rab kyi pha rol tu phyin pa yongs su 'dzin pa yin no/ /shes rab kyi pha rol tu phyin pa khri brgyad stong pa las mi zad pa'i le'u zhes bya ste drug cu rtsa gcig pa'o// //de nas bcom ldan 'das la tshe
278a5(khri brgyad): dang ldan pa rab 'byor gyis 'di skad ces bya gsol to/ /bcom ldan 'das byang chub sems dpa' sems dpa' chen po tshul khrims kyi pha rol tu phyin pa la gnas pa ji ltar sbyin pa'i pha rol tu phyin pa yongs su 'dzin pa lags/ de skad ces gsol pa dang / bcom ldan 'das
278a6(khri brgyad): kyis tshe dang ldan pa rab 'byor la 'di skad ces bka' stsal to/ /rab 'byor 'di la byang chub sems dpa' sems dpa' chen po tshul khrims kyi pha rol tu phyin pa la gnas pa lus dang / ngag dang / sems kyi sdom pa gang yin pa'i sdom pa des nyan thos kyi sa'am/ rang
278a7(khri brgyad): sangs rgyas kyi sa mchog tu 'dzin par mi byed cing / de tshul khrims kyi pha rol tu phyin pa la gnas nas/ sems can rnams kyi srog gcod par mi byed do/ /ma byin par len par mi byed do/ /'dod pa la log par g.yem par mi byed do/ /rdzun gyi tshig mi smra'o/ /
278b1(khri brgyad): tshig rtsub po mi smra'o/ /phra ma'i tshig mi smra'o/ /tshig kyal pa mi smra'o/ /brnab sems can du mi 'gyur ro/ /gnod sems kyi sems dang ldan par mi 'gyur ro/ /log par lta bar mi 'gyur ro/ /de tshul khrims kyi pha rol tu phyin pa de la gnas nas/ sbyin pa
278b2(khri brgyad): gang sbyin yang / zas 'dod pa rnams la ni zas/ skom 'dod pa rnams la ni skom/ spos 'dod pa rnams la ni spos/ bzhon pa 'dod pa rnams la ni bzhon pa/ gos 'dod pa rnams la ni gos/ me tog phreng 'dod pa rnams la ni me tog phreng / byug pa 'dod pa
278b3(khri brgyad): rnams la ni byug pa/ mal 'dod pa rnams la ni mal/ stan 'dod pa rnams la ni stan/ mar me 'dod pa rnams la ni mar me/ yo byad 'dod pa rnams la ni yo byad/ mi'i yo byad ci yang rung ba'i bar dag sbyin par byed de/ sbyin pa de yang sems can thams cad dang
278b4(khri brgyad): thun mong du byas nas/ bla na med pa yang dag par rdzogs pa'i byang chub tu yongs su sngo bar byed de/ yongs su bsngo ba de lta bu de nyan thos kyi sa'am/ rang sangs rgyas kyi sar yongs su sdo bar mi byed do/ /rab 'byor de ltar na/ byang chub sems dpa' sems dpa' chen
278b5(khri brgyad): po tshul khrims kyi pha rol tu phyin pa la spyod pa sbyin pa'i pha rol tu phyin pa yongs su 'dzin pa yin no/ /gsol pa/ bcom ldan 'das byang chub sems dpa' sems dpa' chen po tshul khrims kyi pha rol tu phyin pa la gnas pa/ ji ltar bzod pa'i pha rol tu phyin pa yongs su
278b6(khri brgyad): 'dzin pa lags/ bka' stsal pa/ rab 'byor byang chub sems dpa' sems dpa' chen po gang tshul khrims kyi pha rol tu phyin pa la gnas pa'i yan lag dang / nying lag thams cad sems can thams cad kyis gcad de dong na/ der byang chub sems dpa' sems dpa' chen
278b7(khri brgyad): po'i sems skyed pa gcig tsam yang rnam par 'khrug par mi 'gyur zhing / tshig pa za bar mi 'gyur la gnod sems 'byung bar mi 'gyur gyi/ gzhan du na de 'di snyam du sems te/ 'di ltar sems can thams cad kyi yan lag dang / nying lag bcad de dong ba ni bdag
279a1(khri brgyad): gis rnyed pa legs par rnyed do snyam ste/ rab 'byor de ltar na byang chub sems dpa' sems dpa' chen po tshul khrims kyi pha rol tu phyin pa la gnas pa/ bzod pa'i pha rol tu phyin pa yongs su 'dzin pa yin no/ /gsol pa/ bcom ldan
279a2(khri brgyad): 'das byang chub sems dpa' sems dpa' chen po tshul khrims kyi pha rol tu phyin pa la gnas pa/ ji ltar brtson 'grus kyi pha rol tu phyin pa yongs su 'dzin pa lags/ bka' stsal pa/ rab 'byor byang chub sems dpa' sems dpa' chen po sems can thams cad bdag
279a3(khri brgyad): gis 'khor ba las bsgral te/ bdud rtsi'i dbyings su dgod par bya'o zhes lus dang sems kyi brtson 'grus mi gtong ste/ rab 'byor de ltar na byang chub sems dpa' sems dpa' chen po tshul khrims kyi pha rol tu phyin pa la gnas pa/ brtson 'grus kyi pha rol tu phyin pa
279a4(khri brgyad): yongs su 'dzin pa yin no/ /gsol pa/ bcom ldan 'das byang chub sems dpa' sems dpa' chen po tshul khrims kyi pha rol tu phyin pa la gnas pa ji ltar bsam gtan gyi pha rol tu phyin pa yongs su 'dzin pa lags/ bka' stsal pa/ rab 'byor 'di la byang chub
279a5(khri brgyad): sems dpa' sems dpa' chen po bsam gtan dang po bsgrubs nas gnas shing bsam gtan gnyis pa dang / gsum pa dang / bzhi pa bsgrubs nas gnas par byed de/ nyan thos kyi sa dang / rang sangs rgyas kyi sa la yang lhag par mi dmigs la gzhan du na 'di snyam
279a6(khri brgyad): du sems te/ bdag ting nge 'dzin gyi pha rol tu phyin pa 'di la gnas nas/ sems can thams cad 'khor ba las bsgral bar bya'o snyam ste/ rab 'byor de ltar na byang chub sems dpa' sems dpa' chen po tshul khrims kyi pha rol tu phyin pa la gnas pa/ bsam
279a7(khri brgyad): gtan gyi pha rol tu phyin pa yongs su 'dzin pa yin no/ /gsol pa/ bcom ldan 'das byang chub sems dpa' sems dpa' chen po tshul khrims kyi pha rol tu phyin pa la gnas pa/ ji ltar shes rab kyi pha rol tu phyin pa yongs su 'dzin pa lags/ bka' stsal pa/
279b1(khri brgyad): rab 'byor 'di la byang chub sems dpa' sems dpa' chen po tshul khrims kyi pha rol tu phyin pa la gnas pa/ chos thams cad de bzhin nyid las mi 'da' ba ma gtogs par chos gang la yang 'dus byas su mi mthong 'dus ma byas su mi mthong / dngos po 'dus byas
279b2(khri brgyad): su mi mthong / dngos po med pa 'dus ma byas su mi mthong / mtshan ma 'dus byas su mi mthong / mtshan med pa 'dus ma byas su mi mthong ngo / /chos gang la yang yod pa'am med par mi mthong ngo / /shes rab kyi pha rol tu phyin pa de dang / thabs la mkhas pas kyang
279b3(khri brgyad): nyan thos kyi sa'am/ rang sangs rgyas kyi sar lhung bar mi 'gyur te/ rab 'byor de ltar na byang chub sems dpa' sems dpa' chen po tshul khrims kyi pha rol tu phyin pa la gnas pa/ shes rab kyi pha rol tu phyin pa yongs su 'dzin pa yin no/ /rab 'byor gyis gsol pa/
279b4(khri brgyad): bcom ldan 'das byang chub sems dpa' sems dpa' chen po bzod pa'i pha rol tu phyin pa la gnas pa/ ji ltar sbyin pa'i pha rol tu phyin pa yongs su 'dzin pa lags/ bka' stsal pa/ rab 'byor 'di la byang chub sems dpa' sems dpa' chen po sems dang po
279b5(khri brgyad): bskyed pa nas bzung ste/ byang chub kyi snying po la 'dug gi bar du sems can thams cad kyis gshes sam/ spyos sam/ yan lag dang / nying lag rnams bcad par 'gyur na/ der byang chub sems dpa' sems dpa' chen po bzod pa'i pha rol tu phyin pa la
279b6(khri brgyad): gnas pa 'di snyam du sems te/ bdag gis ni sems can 'di dag la sbyin pa sbyin par bya'i bdag gis mi sbyin par ni mi bya'o snyam ste/ de sems can de dag la zas 'dod pa rnams la ni zas sbyin par byed skom 'dod pa rnams la ni skom sbyin par byed do/ /de bzhin du
279b7(khri brgyad): sbyar te/ mi'i yo byad ci yang rung ba'i bar du sbyin par byed la/ des dge ba'i rtsa ba de sems can thams cad dang thun mong du byas te/ rnam pa thams cad mkhyen pa nyid du yongs su sngo bar byed la/ de ci nas kyang su zhig yongs su sngo bar byed pa'am ci zhig yongs su sngo bar
280a1(khri brgyad): byed pa'am/ gang du yongs su sngo bar byed par 'gyur ba'i blo rnam pa gsum du mi 'jug par yongs su bsngo ba de ltar yongs su sngo bar byed de/ rab 'byor de ltar na/ byang chub sems dpa' sems dpa' chen po bzod pa'i pha rol tu phyin pa la
280a2(khri brgyad): gnas pa/ sbyin pa'i pha rol tu phyin pa yongs su 'dzin pa yin no/ /gsol pa/ bcom ldan 'das byang chub sems dpa' sems dpa' chen po bzod pa'i pha rol tu phyin pa la gnas pa/ ji ltar tshul khrims kyi pha rol tu phyin pa yongs su 'dzin pa lags/ bka'
280a3(khri brgyad): stsal pa/ rab 'byor 'di la byang chub sems dpa' sems dpa' chen po sems dang po bskyed pa nas bzung ste/ byang chub kyi snying po la 'dug gi bar du sems can 'ga' tsam yang srog dang bral bar mi byed cing / ma byin par mi len to/ /de bzhin du sbyar te/ log
280a4(khri brgyad): par lta ba'i bar du mi 'gyur ro/ /nyan thos dang / rang sangs rgyas kyi sa la yang de'i sems mi 'jug go/ /dge ba'i rtsa ba de dag kyang sems can thams cad dang thun mong du byas te/ bla na med pa yang dag par rdzogs pa'i byang chub tu yongs su sngo bar byed la/ de gang
280a5(khri brgyad): du yongs su sngo bar byed pa'i bar du ci nas blo rnam pa gsum mi 'jug pa de ltar yongs su bsngo ste/ rab 'byor de ltar na byang chub sems dpa' sems dpa' chen po bzod pa'i pha rol tu phyin pa la gnas pa/ tshul khrims kyi pha rol tu phyin pa yongs su 'dzin pa yin
280a6(khri brgyad): no/ gsol pa/ bcom ldan 'das byang chub sems dpa' sems dpa' chen po bzod pa'i pha rol tu phyin pa la gnas pa/ ji ltar brtson 'grus kyi pha rol tu phyin pa yongs su 'dzin pa lags/ bka' stsal pa/ rab 'byor 'di la byang chub sems dpa' sems
280a7(khri brgyad): dpa' chen po bzod pa'i pha rol tu phyin pa la gnas pa/ 'di ltar bdag dpag tshad gcig tu song ngam/ dpag tshad brgya 'am/ dpag tshad stong ngam/ 'jig rten gyi khams gcig gam/ 'jig rten gyi khams bye ba phrag 'bum du song la/ der tha na
280b1(khri brgyad): sems can gcig tsam yang bslab pa'i gzhi dag la bslab par bya'o/ /rgyun du zhugs pa'i 'bras bu'am/ dgra bcom pa nyid dam/ rang byang chub nyid kyi bar du dgod par bya zhing / bla na med pa yang dag par rdzogs pa'i byang chub la dgod par bya'o zhes brtson 'grus
280b2(khri brgyad): yang dag par skyed par byed de/ dge ba'i rtsa ba de dag kyang sems can thams cad dang thun mong du byas nas/ bla na med pa yang dag par rdzogs pa'i byang chub tu yongs su sngo bar byed de/ rab 'byor de ltar na byang chub sems dpa' sems dpa' chen po bzod pa'i pha rol
280b3(khri brgyad): tu phyin pa la gnas pa/ brtson 'grus kyi pha rol tu phyin pa yongs su 'dzin pa yin no/ /gsol pa/ bcom ldan 'das byang chub sems dpa' sems dpa' chen po bzod pa'i pha rol tu phyin pa la gnas pa ji ltar bsam gtan gyi pha rol tu phyin pa yongs su 'dzin pa
280b4(khri brgyad): lags/ bka' stsal pa/ rab 'byor 'di la byang chub sems dpa' sems dpa' chen po bzod pa'i pha rol tu phyin pa la gnas pa/ 'dod pa dag las dben pa sdig pa mi dge ba'i chos rnams las dben pa nas/ de bzhin du sbyar te/ bsam gtan bzhi pa'i bar du
280b5(khri brgyad): bsgrubs te gnas so/ /sems dang sems las byung ba'i chos dge ba dang ldan pa ci dang ci byung ba rnams kyang rnam pa thams cad mkhyen pa nyid du yongs su sngo bar byed de/ de'i tshe yang ci nas bsam gtan rnams dang / bsam gtan gyi yan lag rnams mi
280b6(khri brgyad): dmigs pa de ltar na yongs su sngo bar byed de/ rab 'byor de ltar na byang chub sems dpa' sems dpa' chen po bzod pa'i pha rol tu phyin pa la gnas pa/ bsam gtan gyi pha rol tu phyin pa yongs su 'dzin pa yin no/ /gsol pa/ bcom ldan 'das byang
280b7(khri brgyad): chub sems dpa' sems dpa' chen po bzod pa'i pha rol tu phyin pa la gnas pa/ ji ltar shes rab kyi pha rol tu phyin pa yongs su 'dzin pa lags/ bka' stsal pa/ rab 'byor 'di la byang chub sems dpa' sems dpa' chen po bzod pa'i pha rol tu phyin
281a1(khri brgyad): pa la gnas pa de'i tshe/ chos rnams la dben pa'i rnam pa'am/ zhi ba'i rnam pa'am/ zad pa'i rnam par chos kyi rjes su lta bar gnas la/ chos nyid de yang byang chub kyi snying po la 'dug gi bar du mngon sum du mi byed de/ der 'dug
281a2(khri brgyad): nas kyang / rnam pa thams cad mkhyen pa nyid thob par 'gyur ro/ /de las langs nas kyang chos kyi 'khor lo skor bar byed de/ rab 'byor de ltar na/ byang chub sems dpa' sems dpa' chen po bzod pa'i pha rol tu phyin pa la gnas pa/ shes rab kyi pha rol
281a3(khri brgyad): tu phyin pa yongs su 'dzin pa yin te/ ci nas 'dzin pa yang med/ 'dor ba yang med pa de ltar yongs su 'dzin to/ /gsol pa/ bcom ldan 'das byang chub sems dpa' sems dpa' chen po brtson 'grus kyi pha rol tu phyin pa la gnas pa/ ji ltar sbyin pa'i pha
281a4(khri brgyad): rol tu phyin pa yongs su 'dzin pa lags/ bka' stsal pa/ rab 'byor 'di la byang chub sems dpa' sems dpa' chen po brtson 'grus kyi pha rol tu phyin pa la gnas pa/ bdag gis nges pa kho nar bla na med pa yang dag par rdzogs pa'i byang chub mngon par rdzogs
281a5(khri brgyad): par 'tshang rgya bar bya'i/ bdag gis bla na med pa yang dag par rdzogs pa'i byang chub mngon par rdzogs par 'tshang mi rgya bar mi bya'o snyam nas/ lus dang sems kyi brtson pa mi gtong ste/ sems can rnams kyi ched du dpag tshad gcig gam/ dpag tshad brgya'am/
281a6(khri brgyad): dpag tshad stong ngam/ 'jig rten gyi khams gcig gam/ 'jig rten gyi khams bye ba'am/ 'jig rten gyi khams bye ba phrag 'bum du song nas/ brtson 'grus kyi pha rol tu phyin pa la gnas te/ tha na sems can gcig tsam yang byang chub la 'jog par byed
281a7(khri brgyad): de/ byang chub sems dpa'i theg pa pa'i gang zag ma rnyed na yang nyan thos kyi theg pa pa'i gang zag nyan thos nyid la 'jog par byed do/ /rang sangs rgyas kyi theg pa pa'i gang zag rang sangs rgyas nyid la 'jog par byed do/ /tha na sems can gcig tsam yang dge
281b1(khri brgyad): ba bcu'i las kyi lam yang dag par 'dzin du 'jug ste/ des chos kyi sbyin pa de byin nas/ zang zing gi sbyin pas sems can rnams tshim par byed do/ /des dge ba'i rtsa ba de dag nyan thos kyi sa'am/ rang sangs rgyas kyi sar yongs su sdo bar mi byed kyi gzhan du
281b2(khri brgyad): na sems can thams cad dang thun mong du byas nas/ bla na med pa yang dag par rdzogs pa'i byang chub tu yongs su sdo bar byed de/ rab 'byor de ltar na byang chub sems dpa' sems dpa' chen po brtson 'grus kyi pha rol tu phyin pa la gnas pa/ sbyin pa'i pha rol tu
281b3(khri brgyad): phyin pa yongs su 'dzin pa yin no/ /gsol pa/ bcom ldan 'das byang chub sems dpa' sems dpa' chen po brtson 'grus kyi pha rol tu phyin pa la gnas pa/ ji ltar tshul khrims kyi pha rol tu phyin pa yongs su 'dzin pa lags/ bka' stsal pa/ rab 'byor 'di
281b4(khri brgyad): la byang chub sems dpa' sems dpa' chen po sems dang po bskyed pa nas bzung ste/ byang chub kyi snying po la 'dug gi bar du bdag kyang srog gcod pa spong bar byed la/ gzhan yang srog gcod pa spong ba la yang dag par 'dzin du 'jug cing / srog gcod pa spong ba'i
281b5(khri brgyad): bsngags pa yang brjod la/ gzhan gang dag srog gcod pa spong ba de dag gi bsngags pa yang brjod cing rjes su dga' bar byed do/ /de bzhin du sbyar te/ bdag kyang log par lta ba'i bar du spong bar byed la gzhan yang log par lta ba spong ba yang dag par 'dzin du 'jug cing /
281b6(khri brgyad): log par lta ba spong ba'i bsngags pa yang brjod la/ gzhan gang dag log par lta ba spong ba de dag gi bsngags pa yang brjod cing rjes su dga' bar byed do/ /de tshul khrims kyi pha rol tu phyin pa des 'dod pa'i khams don du mi gnyer/ gzugs kyi khams dang /
281b7(khri brgyad): gzugs med pa'i khams don du mi gnyer/ nyan thos kyi sa don du mi gnyer/ rang sangs rgyas kyi sa don du mi gnyer gyi gzhan du na/ dge ba'i rtsa ba de dag sems can thams cad dang thun mong du byas nas/ bla na med pa yang dag par rdzogs pa'i byang chub tu yongs su sngo
282a1(khri brgyad): bar byed de/ ci nas kyang su zhig yongs su bsngo ba dang / ci zhig yongs su bsngo ba dang / gang du yongs su bsngo ba'i blo rnam pa gsum mi 'byung ba de ltar yongs su sngo bar byed de/ rab 'byor de ltar na byang chub sems dpa' sems dpa' chen
282a2(khri brgyad): po brtson 'grus kyi pha rol tu phyin pa la gnas pa/ tshul khrims kyi pha rol tu phyin pa yongs su 'dzin pa yin no/ /gsol pa/ bcom ldan 'das byang chub sems dpa' sems dpa' chen po brtson 'grus kyi pha rol tu phyin pa la gnas pa/ ji ltar bzod pa'i pha rol
282a3(khri brgyad): tu phyin pa yongs su 'dzin pa lags/ bka' stsal pa/ rab 'byor 'di la byang chub sems dpa' sems dpa' chen po sems dang po bskyed pa nas bzung ste/ snying po byang chub la 'dug gi bar du gal te mir gyur pa'am/ mi ma yin par gyur pa'i bar dag gis
282a4(khri brgyad): sems rnam par 'khrugs par byas sam/ yan lag dang / nying lag dag bcad cing khyer te dong yang / de la byang chub sems dpa' sems dpa' chen po brtson 'grus kyi pha rol tu phyin pa la gnas pa ni 'di snyam du 'di bdag las gcad pa'am/ gtubs pa'am/
282a5(khri brgyad): phrogs so snyam du mi sems te/ gzhan du na de 'di snyam du gang dag gi don du bdag gi lus yongs su grub pa de dag nyid 'dir 'ongs te/ bdag gi yan lag dang / nying lag dag gtubs shing khyer te/ dong ba ni bdag gis rnyed pa legs par rnyed do snyam
282a6(khri brgyad): du sems shing / des ni chos nyid kyi rang bzhin yang legs par yid la byas pa yin te/ dge ba'i rtsa ba de dag kyang nyan thos kyi sa'am/ rang sangs rgyas kyi sar yongs su mi sngo'i gzhan du na sems can thams cad dang thun mong du byas nas/ bla na med pa yang dag par
282a7(khri brgyad): rdzogs pa'i byang chub tu yongs su sngo bar byed de/ rab 'byor de ltar na byang chub sems dpa' sems dpa' chen po brtson 'grus kyi pha rol tu phyin pa la gnas pa bzod pa'i pha rol tu phyin pa yongs su 'dzin pa yin no/ /gsol pa/ bcom ldan 'das byang chub
282b1(khri brgyad): sems dpa' sems dpa' chen po brtson 'grus kyi pha rol tu phyin pa la gnas pa/ ji ltar bsam gtan gyi pha rol tu phyin pa yongs su 'dzin pa lags/ bka' stsal pa/ rab 'byor 'di la byang chub sems dpa' sems dpa' chen po 'dod pa dag las dben pa/ sdig
282b2(khri brgyad): pa mi dge ba'i chos rnams las dben pa/ rtog pa dang bcas pa/ dpyod pa dang bcas pa/ dben pa las skyes pa'i dga' ba dang / bde ba can bsam gtan dang po bsgrubs te gnas so/ /bsam gtan bzhi pa'i bar dang / byams pa dang / btang snyoms
282b3(khri brgyad): kyi bar dang / 'du shes med 'du shes med min skye mched kyi bar dag bsgrubs shing gnas te/ de bsam gtan dang / tshad med pa dang / gzugs med pa'i snyoms par 'jug pa de dag gi rnam par smin pa yongs su mi 'dzin gyi gzhan du na/ gang du sems can
282b4(khri brgyad): thams cad kyi don bya ba'i phyir de dag tu skye zhing des sems can de dag pha rol tu phyin pa drug po sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi
282b5(khri brgyad): pha rol tu phyin pa dang / shes rab kyi pha rol tu phyin pa dag gis yongs su smin par byed cing / sangs rgyas bcom ldan 'das rnams la bsnyen bkur bya ba dang / dge ba'i rtsa ba dag bskyed pa'i phyir/ sangs rgyas kyi zhing nas sangs rgyas kyi zhing dag tu
282b6(khri brgyad): yang 'gro bar byed de/ rab 'byor de ltar na byang chub sems dpa' sems dpa' chen po brtson 'grus kyi pha rol tu phyin pa la gnas pa/ bsam gtan gyi pha rol tu phyin pa yongs su 'dzin pa yin no/ /gsol pa/ bcom ldan 'das byang chub sems dpa'
282b7(khri brgyad): sems dpa' chen po brtson 'grus kyi pha rol tu phyin pa la gnas pa/ ji ltar shes rab kyi pha rol tu phyin pa yongs su 'dzin pa lags/ bka' stsal pa/ rab 'byor 'di la byang chub sems dpa' sems dpa' chen po brtson 'grus kyi pha rol tu phyin pa la gnas pa/
283a1(khri brgyad): sbyin pa'i pha rol tu phyin pa'i rdzas dang / dngos po dang / mtshan mar yang dag par rjes su mi mthong ngo / /bsam gtan gyi pha rol tu phyin pa'i bar du rdzas dang / dngos po dang / mtshan mar yang dag par rjes su mi mthong ngo / /de bzhin du sbyar te/
283a2(khri brgyad): dran pa nye bar gzhag pa rnams kyi bar dang / rnam pa thams cad mkhyen pa nyid kyi bar du rdzas dang / dngos po dang / mtshan mar yang dag par rjes su mi mthong ngo / /des chos thams cad rdzas su yang dag par rjes su mi mthong / dngos po dang mtshan mar
283a3(khri brgyad): yang dag par rjes su mi mthong ste/ de ni chos gang la yang gnas par mi byed cing / ji skad smras pa de bzhin du byed pa yin te/ rab 'byor de ltar na byang chub sems dpa' sems dpa' chen po brtson 'grus kyi pha rol tu phyin pa la gnas pa/ shes rab kyi pha rol
283a4(khri brgyad): tu phyin pa yongs su 'dzin pa yin no/ /gsol pa/ bcom ldan 'das byang chub sems dpa' sems dpa' chen po bsam gtan gyi pha rol tu phyin pa la gnas pa/ ji ltar sbyin pa'i pha rol tu phyin pa yongs su 'dzin pa lags/ bka' stsal pa/ rab
283a5(khri brgyad): 'byor 'di la byang chub sems dpa' sems dpa' chen po 'dod pa dag las dben pa sdig pa mi dge ba'i chos rnams las dben pa/ rtog pa dang bcas shing dpyod pa dang bcas pa dben pa las skyes pa'i dga' ba dang bde ba can/ bsam gtan dang po bsgrubs
283a6(khri brgyad): te gnas so/ /de bzhin du sbyar te/ 'du shes med 'du shes med min skye mched kyi bar du bsgrubs te gnas so/ /de bsam gtan gyi pha rol tu phyin pa de la gnas shing / rnam par g.yeng ba med pa'i sems kyis sems can de dag la zang zing gi sbyin pa
283a7(khri brgyad): dang / chos kyi sbyin pa sbyin par byed do/ /de dag kyang zang zing gi sbyin pa dang / chos kyi sbyin pa sbyin par byed la/ gzhan dag kyang zang zing gi sbyin pa dang / chos kyi sbyin pa yang dag par 'dzin du 'jug cing / zang zing gi sbyin pa dang // chos kyi sbyin pa'i
283b1(khri brgyad): bsngags pa yang brjod la/ gzhan gang dag zang zing gi sbyin pa dang / chos kyi sbyin pa dag sbyin par byed pa de dag gi bsngags pa yang rjod cing rjes su dga' bar byed de/ dge ba'i rtsa ba de dag kyang nyan thos kyi sa'am/ rang sangs rgyas kyi sar yongs su mi sngo'i
283b2(khri brgyad): gzhan du na sems can thams cad dang thun mong du byas nas/ bla na med pa yang dag par rdzogs pa'i byang chub tu yongs su sngo bar byed de/ rab 'byor de ltar na byang chub sems dpa' sems dpa' chen po bsam gtan gyi pha rol tu phyin pa la gnas pa/ sbyin pa'i pha rol tu phyin pa
283b3(khri brgyad): yongs su 'dzin pa yin no/ /gsol pa/ bcom ldan 'das byang chub sems dpa' sems dpa' chen po bsam gtan gyi pha rol tu phyin pa la gnas pa/ ji ltar tshul khrims kyi pha rol tu phyin pa yongs su 'dzin pa lags/ bka' stsal pa/ rab 'byor 'di la byang chub
283b4(khri brgyad): sems dpa' sems dpa' chen po bsam gtan gyi pha rol tu phyin pa la gnas pa/ 'dod chags dang ldan pa'i sems mi skyed/ zhe sdang dang ldan pa dang / gti mug dang ldan pa'i sems mi skyed rnam par 'tshe ba dang ldan pa'i sems mi skyed de/ gzhan du na rnam pa thams
283b5(khri brgyad): cad mkhyen pa nyid dang ldan pa'i yid la byed pa dag gis gnas shing / dge ba'i rtsa ba de dag kyang nyan thos kyi sa'am/ rang sangs rgyas kyi sar yongs su mi sngo'i gzhan du na sems can thams cad dang thun mong du byas nas/ bla na med pa yang dag par rdzogs pa'i byang chub
283b6(khri brgyad): tu yongs su sngo bar byed de/ rab 'byor de ltar na byang chub sems dpa' sems dpa' chen po bsam gtan gyi pha rol tu phyin pa la gnas pa/ tshul khrims kyi pha rol tu phyin pa yongs su 'dzin pa yin no/ /gsol pa/ bcom ldan 'das byang chub sems dpa' sems
283b7(khri brgyad): dpa' chen po bsam gtan gyi pha rol tu phyin pa la gnas pa/ ji ltar bzod pa'i pha rol tu phyin pa yongs su 'dzin pa lags/ bka' stsal pa/ rab 'byor 'di la byang chub sems dpa' sems dpa' chen po bsam gtan gyi pha rol tu phyin pa la gnas pa/
284a1(khri brgyad): gzugs la dbu ba rdos pa lta bur so sor rtog go/ /tshor ba la chu'i chu bur lta bur so sor rtog go/ /'du shes la smig rgyu lta bur so sor rtog go/ /'du byed rnams la chu shing lta bur so sor rtog go/ /rnam par shes pa la sgyu ma lta bur so sor rtog ste/ de de
284a2(khri brgyad): ltar phung po lnga la so sor rtog pa na/ snying po med pa'i 'du shes nye bar gnas te/ de de ltar so sor rtog pa na yan lag dang / nying lag dag bcad kyang 'di snyam du 'di la gcod par byed pa ni su'i yin/ tshor ba ni su'i yin/ 'du shes ni su'i yin/ 'du byed rnams
284a3(khri brgyad): ni su'i yin/ rnam par shes pa ni su'i yin snyam du sems shing / de de ltar so sor rtog pa na khro bar 'gyur ba dag byas kyang 'di snyam du gang la khro ba dang / sbyo ba byas pas gnod sems skye ba'i khro ba dang / gshe bar byed pa 'di la su zhig yod snyam du sems te/ rab 'byor
284a4(khri brgyad): de ltar na/ byang chub sems dpa' sems dpa' chen po bsam gtan gyi pha rol tu phyin pa la gnas pa bzod pa'i pha rol tu phyin pa yongs su 'dzin pa yin no/ /gsol pa/ bcom ldan 'das byang chub sems dpa' sems dpa' chen po bsam gtan gyi pha rol tu phyin pa la gnas pa/
284a5(khri brgyad): ji ltar brtson 'grus kyi pha rol tu phyin pa yongs su 'dzin pa lags/ bka' stsal pa/ rab 'byor 'di la byang chub sems dpa' sems dpa' chen po 'dod pa dag las dben pa/ sdig pa mi dge ba'i chos rnams las dben pa dang / de bzhin du sbyar te/ bsam gtan
284a6(khri brgyad): bzhi pa'i bar dag bsgrubs te gnas so/ /de bsam gtan dang bsam gtan gyi yan lag rnams la yang mtshan mar mi 'dzin te/ de de ltar mnyam par bzhag pa'i sems kyi rdzu 'phrul gyi bya ba rnam pa du ma nyams su myong bar byed pa dag rgya cher sbyar bar bya'o/ /lha'i rna ba'i
284a7(khri brgyad): khams kyis lha dang mi rnams kyi sgra dag kyang thos so/ /sems can gzhan dag dang / gang zag gzhan rnams kyi sems kyi yongs su rtog pa dag kyang sems kyis kun tu shes so/ /de bzhin du sbyar te/ bla na med pa'i sems kyi bar la yang bla na med pa'i sems su
284b1(khri brgyad): yang dag pa ji lta ba bzhin du rab tu shes so/ /sngon gyi gnas rnam pa du ma rjes su dran pa dag kyang rgya cher sbyar bar bya'o/ /lha'i mig rnam par dag pa mi las shin tu 'das pa'i bar gyis de bzhin du sbyar te/ sems can rnams las ji ltar bsags pa bzhin du nye bar
284b2(khri brgyad): 'gro ba'i bar dag kyang mthong ngo / /de mngon par shes pa lnga po de dag la gnas nas/ sangs rgyas bcom ldan 'das dag la bsnyen bkur bya ba dang / dge ba'i rtsa ba bskyed pa dang / sems can rnams yongs su smin par bya ba dang / sangs rgyas kyi zhing yongs
284b3(khri brgyad): su dag par bya ba'i phyir/ sangs rgyas kyi zhing nas sangs rgyas kyi zhing du yang 'gro ste/ dge ba'i rtsa ba de dag kyang nyan thos kyi sa'am/ rang sangs rgyas kyi sar yongs su mi sngo'i gzhan du na sems can thams cad dang thun mong du byas nas/ bla na med pa yang dag par
284b4(khri brgyad): rdzogs pa'i byang chub tu yongs su sngo bar byed de/ rab 'byor de ltar na byang chub sems dpa' sems dpa' chen po bsam gtan gyi pha rol tu phyin pa la gnas pa/ brtson 'grus kyi pha rol tu phyin pa yongs su 'dzin pa yin no/ /gsol pa/ bcom ldan 'das byang
284b5(khri brgyad): chub sems dpa' sems dpa' chen po bsam gtan gyi pha rol tu phyin pa la gnas pa ji ltar shes rab kyi pha rol tu phyin pa yongs su 'dzin pa lags/ bka' stsal pa/ rab 'byor 'di la byang chub sems dpa' sems dpa' chen po bsam gtan gyi pha rol tu phyin pa la gnas
284b6(khri brgyad): pa/ gzugs mi dmigs so/ /tshor ba dang / 'du shes dang / 'du byed rnams dang / rnam par shes pa mi dmigs so/ /sbyin pa'i pha rol tu phyin pa mi dmigs so/ /tshul khrims kyi pha rol tu phyin pa mi dmigs so/ /bzod pa'i pha rol tu phyin pa mi dmigs so/ /
284b7(khri brgyad): brtson 'grus kyi pha rol tu phyin pa mi dmigs so/ /bsam gtan gyi pha rol tu phyin pa mi dmigs so/ /shes rab kyi pha rol tu phyin pa mi dmigs so/ /dran pa nye bar gzhag pa rnams mi dmigs so/ /yang dag par spong ba rnams mi dmigs so/ /de bzhin du sbyar
285a1(khri brgyad): te/ rnam pa thams cad mkhyen pa nyid kyi bar du mi dmigs so/ /'dus byas kyi khams mi dmigs so/ /'dus ma byas kyi khams mi dmigs so/ /mi dmigs pas na/ mngon par 'du mi byed do/ /mngon par 'du mi byed pas na/ skye bar mi byed/
285a2(khri brgyad): 'gag par mi byed do/ /de ci'i phyir zhe na/ rab 'byor 'di ltar de bzhin gshegs pa rnams byung yang rung / de bzhin gshegs pa rnams ma byung yang rung ste/ chos rnams kyi chos nyid 'di ni gnas pa nyid dang / chos gnas pa 'di ni gnas pa nyid dang / chos kyi dbyings
285a3(khri brgyad): kyang gnas pa nyid yin pas/ de la ni skye ba med cing 'gag pa med pa'i phyir/ de ni rnam par g.yeng ba med pa'i sems kyis rnam pa thams cad mkhyen pa nyid dang ldan pa'i yid la byed pa dag dang ma bral bar gnas pa yin te/ rab 'byor de ltar na byang chub sems dpa'
285a4(khri brgyad): sems dpa' chen po bsam gtan gyi pha rol tu phyin pa la gnas pa/ shes rab kyi pha rol tu phyin pa yongs su 'dzin pa yin no/ /gsol pa/ bcom ldan 'das byang chub sems dpa' sems dpa' chen po shes rab kyi pha rol tu phyin pa la gnas pa/ ji ltar
285a5(khri brgyad): sbyin pa'i pha rol tu phyin pa yongs su 'dzin pa lags/ bka' stsal pa/ rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pa chos thams cad stong par yang dag par rjes su mthong ngo / /gsol pa bcom ldan 'das
285a6(khri brgyad): ji ltar na byang chub sems dpa' sems dpa' chen po chos thams cad stong par yang dag par rjes su mthong ba lags/ bka' stsal pa/ rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pa nang stong pa nyid la nang stong pa nyid ces bya
285a7(khri brgyad): bar mi dmigs so/ /phyi stong pa nyid la phyi stong pa nyid ces bya bar mi dmigs so/ /phyi nang stong pa nyid la phyi nang stong pa nyid ces bya bar mi dmigs so/ /stong pa nyid stong pa nyid dang de bzhin du sbyar te/ dngos po med pa'i ngo bo nyid stong pa nyid kyi bar la dngos po med pa'i ngo bo
285b1(khri brgyad): nyid stong pa nyid ces bya bar mi dmigs so/ /byang chub sems dpa' sems dpa' chen po de stong pa nyid bcu bzhi po de dag la gnas nas gzugs stong zhes bya ba'am/ mi stong zhes bya bar mi dmigs so/ /tshor ba dang / 'du shes dang / 'du byed rnams dang / rnam par
285b2(khri brgyad): shes pa stong zhes bya ba'am mi stong zhes bya bar mi dmigs so/ /dran pa nye bar gzhag pa rnams dang / yang dag par spong ba rnams dang / de bzhin du sbyar te/ byang chub kyi bar du yang stong zhes bya ba'am mi stong zhes bya bar mi dmigs so/ /'dus byas kyi khams dang /
285b3(khri brgyad): 'dus ma byas kyi khams stong zhes bya ba'am mi stong zhes bya bar mi dmigs so/ /byang chub sems dpa' sems dpa' chen po de shes rab kyi pha rol tu phyin pa 'di la spyod cing / sbyin pa dag gtong bar byed de/ zas sam/ skom mam/ gos sam/ bzhon pa'am/
285b4(khri brgyad): mal cha'am/ stan nam/ mi'i yo byad gang yang rung ba'i bar dag sbyin par byed kyang / des sbyin pa de yang stong par yang dag par rjes su mthong la/ gang sbyin par byed pa dang / gang la sbyin par bya ba de yang stong par yang dag par rjes su mthong ste/ de la ser
285b5(khri brgyad): sna'i sems sam/ kun tu 'dzin pa'i sems dag gi go skabs med do/ /de ci'i phyir zhe na/ byang chub sems dpa' sems dpa' chen po shes rab kyi pha rol tu phyin pa la spyod pa la sems dang po bskyed pa nas bzung ste/ byang chub kyi snying po la 'dug gi bar du rnam
285b6(khri brgyad): par rtog pa de dag thams cad mi 'byung ba'i phyir ro/ /ji ltar de bzhin gshegs pa dgra bcom pa yang dag par rdzogs pa'i sangs rgyas bla na med pa yang dag par rdzogs pa'i byang chub mngon par rdzogs par sangs rgyas pa la ser sna'i thugs sam/ kun tu 'dzin pa'i
285b7(khri brgyad): thugs mi 'byung ba de bzhin du byang chub sems dpa' sems dpa' chen po shes rab kyi pha rol tu phyin pa la yang ser sna'i sems sam/ kun tu 'dzin pa'i sems med pas na/ 'di lta ste/ shes rab kyi pha rol tu phyin pa 'di nyid byang chub sems dpa'
286a1(khri brgyad): sems dpa' chen po rnams kyi ston pa yin te/ rab 'byor de ltar na/ byang chub sems dpa' sems dpa' chen po shes rab kyi pha rol tu phyin pa la gnas pa/ sbyin pa'i pha rol tu phyin pa yongs su 'dzin pa yin no/ /gsol pa bcom ldan
286a2(khri brgyad): 'das byang chub sems dpa' sems dpa' chen po shes rab kyi pha rol tu phyin pa la gnas pa/ ji ltar tshul khrims kyi pha rol tu phyin pa yongs su 'dzin pa lags/ bka' stsal pa/ rab 'byor 'di la byang chub sems dpa' sems dpa' chen po shes rab kyi pha rol tu phyin pa
286a3(khri brgyad): la gnas pa nyan thos dang / rang sangs rgyas kyi sems dag gi skabs mi byed do/ de ci'i phyir zhe na/ 'di ltar des nyan thos dang rang sangs rgyas kyis yang mi dmigs la/ gang gi nyan thos kyi sa'am rang sangs rgyas kyi sar yongs su sngo bar byed pa'i sems de yang
286a4(khri brgyad): mi dmigs pa'i phyir de sems dang po bskyed pa nas bzung ste/ byang chub kyi snying po la 'dug gi bar du srog gcod pa spong ba'i phyir/ sems skyed par byed de/ bdag kyang srog gcod pa spong bar byed la/ srog gcod pa spong ba'i bsngags pa yang rjod cing / gzhan dag kyang
286a5(khri brgyad): srog gcod pa spong ba yang dag par 'dzin du 'jug la/ gzhan gang dag srog gcod pa spong ba de dag gi bsngags pa yang rjod cing rjes su dga' bar byed do/ /bdag kyang log par lta ba'i bar du spangs pa'i phyir/ sems skyed cing log par lta ba spong bar byed la/ gzhan
286a6(khri brgyad): dag kyang log par lta ba spong ba yang dag par 'dzin du 'jug cing log par lta ba spong ba'i bsngags pa yang rjod la/ gzhan gang dag log par lta ba spong ba de dag gi bsngags pa yang rjod cing rjes su dga' bar byed de/ tshul khrims des nyan thos nyid dam rang sangs rgyas
286a7(khri brgyad): nyid dam/ sangs rgyas nyid dam/ chos gang la yang chags pa med na/ gzhan dag lta smos kyang ci dgos te/ rab 'byor de ltar na byang chub sems dpa' sems dpa' chen po shes rab kyi pha rol tu phyin pa la gnas pa/ tshul khrims kyi pha rol tu phyin pa yongs
286b1(khri brgyad): su 'dzin pa yin no/ /gsol pa/ bcom ldan 'das byang chub sems dpa' sems dpa' chen po shes rab kyi pha rol tu phyin pa la gnas pa ji ltar bzod pa'i pha rol tu phyin pa yongs su 'dzin pa lags/ bka' stsal pa/ rab 'byor 'di la byang chub sems dpa' sems
286b2(khri brgyad): dpa' chen po shes rab kyi pha rol tu phyin pa la gnas pa la rjes su 'thun pa'i bzod pa skye zhing / de 'di snyam du 'di la chos gang yang 'byung ba'am/ 'gag pa'am/ skye ba'am/ 'chi ba'am/ khro ba'am/ spyo ba'am/ gcad pa'am/ gtub pa'am/ brdeg pa'am/
286b3(khri brgyad): dgag par bya ba med do snyam nas/ de sems dang po bskyed pa nas bzung ste/ byang chub kyi snying po la 'dug gi bar du gal te sems can thams cad drung du lhags nas khro bar byed dam/ spyo bar byed dam/ bong ba'am/ dbyug pa'am/ mtshon cha'am/ lag cha dag gis brdeg
286b4(khri brgyad): gam/ gcod dam/ 'bigs par byed kyang de la 'di snyam du kye ma chos rnams kyi chos nyid la ni khro ba'am/ spyo ba'am/ gcad pa'am/ gtub pa'am/ brdeg pa'i chos gang yang dmigs su med do snyam du sems te/ rab 'byor de ltar na byang chub sems dpa'
286b5(khri brgyad): sems dpa' chen po shes rab kyi pha rol tu phyin pa la gnas pa/ bzod pa'i pha rol tu phyin pa yongs su 'dzin pa yin no/ /gsol pa/ bcom ldan 'das byang chub sems dpa' sems dpa' chen po shes rab kyi pha rol tu phyin pa la gnas pa/ ji ltar brtson 'grus
286b6(khri brgyad): kyi pha rol tu phyin pa yongs su 'dzin pa lags/ bka' stsal pa/ rab 'byor 'di la byang chub sems dpa' sems dpa' chen po shes rab kyi pha rol tu phyin pa la gnas pa/ thabs la mkhas pa dang ldan pas/ rdzu 'phrul gyi rkang pa bzhi la gnas te/ lus dang
286b7(khri brgyad): sems kyis brtson 'grus skyed nas/ 'jig rten gyi khams su yang song 'jig rten gyi khams brgyar yang song 'jig rten gyi khams 'bum phrag bye ba snyed du yang song nas/ sems can rnams la chos ston cing / sbyin pa'i pha rol tu phyin pa la 'god par byed do/ /de bzhin
287a1(khri brgyad): du sbyar te/ shes rab kyi pha rol tu phyin pa'i bar la yang 'god par byed do/ /byang chub kyi phyogs kyi chos rnams la yang 'god par byed do/ /rgyun du zhugs pa'i 'bras bu la yang 'god par byed do/ /de bzhin du sbyar te/ rang byang chub kyi bar la yang 'god par
287a2(khri brgyad): byed do/ /bla na med pa yang dag par rdzogs pa'i byang chub kyi bar la yang 'god par byed de/ ci nas kyang 'dus byas kyi khams la yang mi 'god/ 'dus ma byas kyi khams la yang mi 'god pa de ltar 'god par byed de/ rab 'byor de ltar na byang chub sems dpa' sems dpa'
287a3(khri brgyad): chen po shes rab kyi pha rol tu phyin pa la gnas pa/ brtson 'grus kyi pha rol tu phyin pa yongs su 'dzin pa yin no/ /gsol pa/ bcom ldan 'das byang chub sems dpa' sems dpa' chen po shes rab kyi pha rol tu phyin pa la gnas pa ji ltar bsam gtan gyi pha rol tu phyin
287a4(khri brgyad): pa yongs su 'dzin pa lags/ bka' stsal pa/ rab 'byor 'di la byang chub sems dpa' sems dpa' chen po shes rab kyi pha rol tu phyin pa la gnas pa/ de bzhin gshegs pa'i ting nge 'dzin ma gtogs pa nyan thos kyi ting nge 'dzin tam/ rang sangs rgyas kyi ting nge
287a5(khri brgyad): 'dzin tam/ ting nge 'dzin gzhan gang ji snyed pa de dag thams cad la snyoms par 'jug cing ldang ngo / /ting 'dzin de dag la gnas nas/ rnam par thar pa brgyad po dag la lugs dang 'thun pa dang / lugs dang mi 'thun par snyoms par 'jug cing ldang ste/ brgyad gang
287a6(khri brgyad): zhe na/ rab 'byor 'di la byang chub sems dpa' sems dpa' chen po gzugs can gzugs rnams la lta ba 'di ni rnam par thar pa dang po'o/ /nang gzugs med par 'du shes pas/ phyi rol gyi gzugs rnams la lta ba 'di ni rnam par thar pa gnyis pa'o/ /sdug
287a7(khri brgyad): pa'i rnam par thar pa lus kyis mngon sum du byas te/ bsgrubs nas gnas pa 'di ni rnam par thar pa gsum pa'o/ /de rnam pa thams cad du gzugs kyi 'du shes rnams las yang dag par 'das te thogs pa'i 'du shes rnams nub par gyur cing / sna tshogs kyi 'du shes
287b1(khri brgyad): rnams yid la mi byed pas/ nam mkha' mtha' yas so snyam nas/ nam mkha' mtha' yas skye mched bsgrubs te gnas pa 'di ni rnam par thar pa bzhi pa'o/ /de rnam pa thams cad du nam mkha' mtha' yas skye mched las yang dag par 'das te/ rnam par shes pa mtha'
287b2(khri brgyad): yas so snyam nas rnam shes mtha' yas skye mched bsgrubs te gnas pa 'di ni rnam par thar pa lnga pa'o/ /de rnam pa thams cad du rnam shes mtha' yas skye mched las yang dag par 'das te/ ci yang med do snyam nas/ ci yang med pa'i skye mched bsgrubs te gnas pa
287b3(khri brgyad): 'di ni rnam par thar pa drug pa'o/ /de rnam pa thams cad du ci yang med pa'i skye mched las yang dag par 'das nas/ 'du shes med 'du shes med min skye mched las bsgrubs te gnas pa 'di ni rnam par thar pa bdun pa'o/ /de rnam pa thams cad du 'du shes med 'du shes med
287b4(khri brgyad): min skye mched las yang dag par 'das te/ 'du shes dang / tshor ba 'gog pa lus kyi mngon sum du byas nas bsgrubs te gnas pa 'di ni rnam par thar pa brgyad pa ste/ rnam par thar pa brgyad po de dag la lugs dang 'thun pa dang / lugs dang mi 'thun par snyoms par
287b5(khri brgyad): 'jug cing ldang ngo / /mthar gyis gnas pa'i snyoms par 'jug pa dgu po dag la yang lugs dang 'thun pa dang / lugs dang mi 'thun par snyoms par 'jug cing ldang ste/ dgu gang zhe na/ rab 'byor 'di la byang chub sems dpa' sems dpa' chen po 'dod pa
287b6(khri brgyad): dag las dben pa/ sdig pa mi dge ba'i chos rnams las dben pa rtog pa dang bcas pa dpyod pa dang bcas pa/ dben pa las skyed pa'i dga' ba dang bde ba can bsam gtan dang po bsgrubs te gnas pa dang / de bzhin du sbyar te bsam gtan bzhi pa'i bar du bsgrubs te
287b7(khri brgyad): gnas pa dang / 'du shes med 'du shes med min skye mched las yang dag par 'das te/ 'du shes dang tshor ba 'gog pa bsgrubs nas gnas pa'i bar dag ste/ mthar gyis gnas pa'i snyoms par 'jug pa dgu po de dag la lugs dang 'thun pa dang /
288a1(khri brgyad): lugs dang mi 'thun par snyoms par 'jug cing ldang ngo / /des de ltar rnam par thar pa brgyad po de dag dang / mthar gyis gnas pa'i snyoms par 'jug pa dgu po de dag rnam par dbye ba byas nas/ seng ge rnam par bsgyings pa zhes bya ba'i ting nge
288a2(khri brgyad): 'dzin la snyoms par 'jug go/ /rab 'byor byang chub sems dpa' sems dpa' chen po'i ting nge 'dzin seng ge rnam par bsgyings pa gang zhe na/ rab 'byor 'di la byang chub sems dpa' sems dpa' chen po 'dod pa dag las dben pa/ sdig pa mi dge ba'i chos rnams
288a3(khri brgyad): las dben pa/ rtog pa dang bcas pa/ dpyod pa dang bcas pa/ dben pa las skyes pa'i dga' ba dang bde ba can bsam gtan dang po bsgrubs te gnas pa dang / 'du shes dang tshor ba 'gog pa'i bar dag bsgrubs te gnas pa dang / 'gog pa'i snyoms par 'jug pa
288a4(khri brgyad): las langs nas/ 'du shes med 'du shes med min skye mched bsgrubs te gnas pa dang / 'du shes med 'du shes med min skye mched las langs nas/ bsam gtan dang po'i bar dag bsgrubs te gnas pa yin no/ /des de ltar seng ge rnam par bsgyings pa'i ting
288a5(khri brgyad): nge 'dzin de rnam par dbye bar byas nas/ thod rgal gyi ting nge 'dzin la snyoms par 'jug go/ /rab 'byor byang chub sems dpa' sems dpa' chen po'i ting nge 'dzin thod rgal gang zhe na/ rab 'byor 'di la byang chub sems dpa' sems dpa' chen po 'dod pa dag las
288a6(khri brgyad): dben pa sdig pa mi dge ba'i chos rnams las dben pa/ rtog pa dang bcas pa/ dpyod pa dang bcas pa/ dben pa la skyes pa'i dga' ba dang bde ba can bsam gtan dang po bsgrubs te gnas pa dang / bsam gtan dang po las langs nas/ de bzhin du sbyar
288a7(khri brgyad): te/ 'du shes med 'du shes med min skye mched kyi bar dag bsgrubs te gnas pa dang / 'du shes med 'du shes med min skye mched las langs nas/ 'du shes dang / tshor ba 'gog pa la snyoms par 'jug pa dang / 'gog pa'i snyoms par 'jug pa las
288b1(khri brgyad): langs nas/ bsam gtan gnyis pa la snyoms par 'jug pa dang / bsam gtan gnyis pa las langs nas/ 'gog pa'i snyoms par 'jug pa la snyoms par 'jug pa dang / 'gog pa'i snyoms par 'jug pa las langs nas/ bsam gtan gsum pa
288b2(khri brgyad): la snyoms par 'jug pa dang / bsam gtan gsum pa las langs nas/ 'gog pa'i snyoms par 'jug pa la snyoms par 'jug pa dang / 'gog pa'i snyoms par 'jug pa las langs nas/ bsam gtan bzhi pa la snyoms par 'jug pa dang / bsam
288b3(khri brgyad): gtan bzhi pa las langs nas/ 'gog pa'i snyoms par 'jug pa la snyoms par 'jug pa dang / 'gog pa'i snyoms par 'jug pa las langs nas/ nam mkha' mtha' yas skye mched la snyoms par 'jug pa dang / nam mkha' mtha' yas skye mched las langs
288b4(khri brgyad): nas/ 'gog pa'i snyoms par 'jug pa la snyoms par 'jug pa dang / 'gog pa'i snyoms par 'jug pa las langs nas/ rnam shes mtha' yas skye mched la snyoms par 'jug pa dang / rnam shes mtha' yas skye mched las langs nas/ 'gog
288b5(khri brgyad): pa'i snyoms par 'jug pa la snyoms par 'jug pa dang / 'gog pa'i snyoms par 'jug pa las langs nas/ ci yang med pa'i skye mched la snyoms par 'jug pa dang ci yang med pa'i skye mched las langs nas/ 'gog pa'i snyoms par 'jug pa la snyoms par
288b6(khri brgyad): 'jug pa dang / 'gog pa'i snyoms par 'jug pa las langs nas/ 'du shes med 'du shes med min skye mched la snyoms par 'jug pa dang / 'du shes med 'du shes med min skye mched las langs nas/ 'gog pa'i snyoms par 'jug pa la snyoms par 'jug
288b7(khri brgyad): pa dang / 'gog pa'i snyoms par 'jug pa las langs nas/ 'du shes med 'du shes med min skye mched la snyoms par 'jug pa dang // 'du shes med 'du shes med min skye mched las langs nas/ mnyam par ma bzhag pa'i sems su 'bab pa dang / mnyam
289a1(khri brgyad): par ma bzhag pa'i sems las 'gog pa'i snyoms par 'jug pa la snyoms par 'jug pa dang / 'gog pa'i snyoms par 'jug pa las langs nas/ mnyam par ma bzhag pa'i sems la gnas pa dang / mnyam par ma bzhag pa'i sems
289a2(khri brgyad): las langs nas/ 'du shes med 'du shes med min skye mched la snyoms par 'jug pa dang / 'du shes med 'du shes med min skye mched las langs nas/ mnyam par ma bzhag pa'i sems la gnas pa dang / mnyam par ma bzhag pa'i sems las ci yang med
289a3(khri brgyad): pa'i skye mched la snyoms par 'jug pa dang / ci yang med pa'i skye mched kyi snyoms par 'jug pa las langs nas/ mnyam par ma bzhag pa'i sems la gnas pa dang / mnyam par ma bzhag pa'i sems las rnam shes mtha' yas skye mched la snyoms par
289a4(khri brgyad): 'jug pa dang / rnam shes mtha' yas skye mched las langs nas/ mnyam par ma bzhag pa'i sems su 'bab pa dang / mnyam par ma bzhag pa'i sems las nam mkha' mtha' yas skye mched la snyoms par 'jug pa dang / nam mkha' mtha' yas
289a5(khri brgyad): skye mched kyi snyoms par 'jug pa las langs nas/ mnyam par ma bzhag pa'i sems su 'bab pa dang / mnyam par ma bzhag pa'i sems las bsam gtan bzhi pa la snyoms par 'jug pa dang / bsam gtan bzhi pa las langs nas/ mnyam par ma bzhag
289a6(khri brgyad): pa'i sems la gnas pa dang / mnyam par ma bzhag pa'i sems las bsam gtan gsum pa la snyoms par 'jug pa dang / bsam gtan gsum pa las langs te/ mnyam par ma bzhag pa'i sems la gnas pa dang / mnyam par ma bzhag pa'i sems
289a7(khri brgyad): las bsam gtan gnyis pa la snyoms par 'jug pa dang / bsam gtan gnyis pa las langs nas/ mnyam par ma bzhag pa'i sems la gnas pa dang / mnyam par ma bzhag pa'i sems las bsam gtan dang po la snyoms par 'jug pa dang / bsam
289b1(khri brgyad): gtan dang po las langs nas/ mnyam par ma bzhag pa'i sems la gnas pa ste/ de thod rgal gyi ting nge 'dzin de la gnas nas/ chos thams cad mnyam pa nyid 'thob bo/ /rab 'byor de ltar na/ byang chub sems dpa' sems dpa' chen po shes rab kyi pha rol tu phyin
289b2(khri brgyad): pa la gnas pa/ bsam gtan gyi pha rol tu phyin pa yongs su 'dzin pa yin no/ /shes rab kyi pha rol tu phyin pa khri brgyad stong pa las thod rgal du snyoms par 'jug pa'i le'u zhes bya ste drug cu rtsa gnyis pa'o// //shes rab kyi pha rol tu phyin pa
289b3(khri brgyad): khri brgyad stong pa/ bam po bzhi bcu rtsa bzhi pa/ de nas bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das byang chub sems dpa' sems dpa' chen po gang thabs la mkhas pa de lta bu dang ldan pa de yun ring po ji srid cig nas
289b4(khri brgyad): yang dag par zhugs pa lags/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor byang chub sems dpa' sems dpa' chen po gang thabs la mkhas pa de lta bu dang ldan pa de ni bskal pa
289b5(khri brgyad): bye ba khrag khrig grangs med pa nas yang dag par zhugs pa yin no/ /gsol pa/ bcom ldan 'das byang chub sems dpa' sems dpa' chen po gang thabs la mkhas pa de lta bu dang ldan pa des sangs rgyas bcom ldan 'das ji snyed cig la bsnyen bkur bgyis
289b6(khri brgyad): pa lags/ bka' stsal pa/ rab 'byor byang chub sems dpa' sems dpa' chen po/ gang thabs la mkhas pa de lta bu dang ldan pa de ni/ sangs rgyas bcom ldan 'das/ gang gA'i klung gi bye ma snyed dag la/ bsnyen bkur byas par rig par bya'o/ /
289b7(khri brgyad): gsol pa/ bcom ldan 'das byang chub sems dpa' sems dpa' chen po gang thabs la mkhas pa de lta bu dang ldan pa des dge ba'i rtsa ba ji tsam zhig bskrun pa lags/ bcom ldan 'das kyis bka' stsal pa/ rab 'byor byang chub sems dpa' sems
290a1(khri brgyad): dpa' chen po des ni sems dang po bskyed pa nas bzung ste/ yongs su rdzogs par ma byas pa'i sbyin pa'i pha rol tu phyin pa gang yang med do/ /des yongs su rdzogs par ma byas pa'i tshul khrims kyi pha rol tu phyin pa gang yang med do/ /bzod pa'i pha rol
290a2(khri brgyad): tu phyin pa gang yang med do/ /brtson 'grus kyi pha rol tu phyin pa gang yang med do/ /bsam gtan gyi pha rol tu phyin pa gang yang med do/ /byang chub sems dpa' sems dpa' chen po gang thabs la mkhas pa de lta bu dang ldan pa des yongs su rdzogs par ma byas pa'i shes rab
290a3(khri brgyad): kyi pha rol tu phyin pa gang yang med do/ /gsol pa/ bcom ldan 'das byang chub sems dpa' sems dpa' chen po gang dag thabs la mkhas pa de lta bu dang ldan pa de dag ni ngo mtshar lags so/ /bka' stsal pa/ rab 'byor de de bzhin no/ /de de bzhin te/ byang
290a4(khri brgyad): chub sems dpa' sems dpa' chen po gang dag thabs la mkhas pa de lta bu dang ldan pa de dag ni ngo mtshar to/ /rab 'byor 'di lta ste dper na/ nyi ma'i dkyil 'khor dang / zla ba'i dkyil 'khor ni gling bzhir snang bar byed la/ gling bzhi dang 'thun par 'gro zhing
290a5(khri brgyad): 'thun par 'khor ro/ /rab 'byor de bzhin du shes rab kyi pha rol tu phyin pa yang pha rol tu phyin pa lnga po dag la las byed la/ pha rol tu phyin pa lnga dang 'thun par 'gro zhing 'thun par 'jug ste/ shes rab kyi pha rol tu phyin pa dang ma bral na/ pha rol tu phyin
290a6(khri brgyad): pa lnga po dag kyang pha rol tu phyin pa'i ming 'thob kyi/ shes rab kyi pha rol tu phyin pa dang bral na/ pha rol tu phyin pa lnga po dag gis pha rol tu phyin pa'i ming mi 'thob bo/ /rab 'byor 'di lta ste dper na/ 'khor los sgyur ba'i rgyal po ni rin po che sna bdun dang bral na/
290a7(khri brgyad): 'khor los sgyur ba'i rgyal po zhes bya ba'i ming mi 'thob bo/ /rab 'byor de bzhin du pha rol tu phyin pa lnga po dag kyang shes rab kyi pha rol tu phyin pa dang bral na/ pha rol tu phyin pa zhes bya ba'i ming mi 'thob bo/ /rab 'byor 'di lta ste dper na/ khyim thab med pa'i
290b1(khri brgyad): bud med dag ni g.yon can dag gis tshugs par sla'o/ /rab 'byor de bzhin du pha rol tu phyin pa lnga po dag kyang shes rab kyi pha rol tu phyin pa dang bral na bdud dam bdud kyi ris kyi lha rnams kyis thul bar sla'o/ /shes rab kyi pha rol tu phyin pa dang ma bral na/ pha
290b2(khri brgyad): rol tu phyin pa lnga po dag bdud dam bdud kyi ris kyi lha rnams kyis mi thul ba yin gyi/ shes rab kyi pha rol tu phyin pa dang bral na/ pha rol tu phyin pa lnga po dag kyang bdud dam/ bdud kyi ris kyi lha rnams kyis don du gnyer bar bya ba yin no/ /rab 'byor 'di
290b3(khri brgyad): lta ste dper na/ g.yul ngor 'gro ba'i skyes bu go cha thams cad bgos pa ni/ g.yul ngor zhugs pa'i tshe/ 'thab zla'i rgyal po 'am/ phyir rgol ba rnams sam/ dgra bo dag gis mi thul to/ /rab 'byor de bzhin du pha rol tu phyin pa lnga po dag kyang shes rab kyi pha rol
290b4(khri brgyad): tu phyin pa dang ma bral na bdud dam/ bdud kyi ris kyi lha rnams sam/ gang zag lhag pa'i nga rgyal can rnams sam/ byang chub sems dpa' gdol pa'i bar dag gis thul bar dka' zhing / pha rol tu phyin pa lnga po dag mi thul bar 'gyur ro/ /rab 'byor 'di lta ste dper na/
290b5(khri brgyad): khams kyi rgyal po rnams ni 'khor los sgyur ba'i rgyal po'i rjes su 'thun par byed de/ nang nub nang nub cing rim gro bya ba'i don du 'dong bar byed do/ /rab 'byor de bzhin du pha rol tu phyin pa lnga po dag kyang shes rab kyi pha rol tu phyin pas yongs su zin na/ rnam pa thams
290b6(khri brgyad): cad mkhyen pa nyid ga la ba der 'thun par 'dong ngo / /rab 'byor 'di lta ste dper na/ chu bran gang ji snyed pa de dag thams cad ni/ gang gA'i klung ga la ba de logs su rjes su 'bab cing / gang gA'i klung dang lhan cig tu rgya mtsho chen por 'bab bo/ /rab 'byor de
290b7(khri brgyad): bzhin du pha rol tu phyin pa lnga po dag kyang shes rab kyi pha rol tu phyin pas yongs su zin na/ rnam pa thams cad mkhyen pa nyid ga la ba de logs su 'thun par 'dong ngo / /rab 'byor 'di lta ste dper na/ skyes bu'i lag pa g.yas pa ni bya ba thams cad byed do/ /
291a1(khri brgyad): rab 'byor shes rab kyi pha rol tu phyin pa yang de bzhin du blta ste/ pha rol tu phyin pa lnga po dag ni lag pa g.yon pa ji lta ba bzhin du blta'o/ /rab 'byor 'di lta ste dper na/ chu bran rnams kyi chu gang yin pa dang / chu klung chen po rnams kyi chu gang yin
291a2(khri brgyad): pa de dag ni rgya mtsho chen por zhugs na/ ro gcig par 'gyur ro/ /rab 'byor de bzhin du pha rol tu phyin pa lnga po dag kyang shes rab kyi pha rol tu phyin pas yongs su zin cing / rnam pa thams cad mkhyen pa nyid ga la ba der 'thun par zhugs na/ pha rol tu phyin pa
291a3(khri brgyad): zhes bya ba'i ming 'thob po rab 'byor 'di lta ste/ dper na/ 'khor los sgyur ba'i rgyal po'i 'khor lo rin po che ni dpung gi tshogs yan lag bzhi pa'i mdun du 'gro zhing gnas la gang du 'khor los sgyur ba'i rgyal po zas kyi don du gnas pa der 'khor los sgyur ba'i
291a4(khri brgyad): rgyal po'i dpung gi tshogs rnams tshim par byed kyang / 'khor lo rin po che de ni gnas nas g.yo ba med do/ /rab 'byor de bzhin du shes rab kyi pha rol tu phyin pa yang pha rol tu phyin pa lnga po 'di dag yongs su 'dren par byed la rnam pa thams cad mkhyen pa nyid ga la ba
291a5(khri brgyad): de logs su 'gro zhing / der gnas par 'gyur la/ der gnas pa na gnas de las 'da' bar yang mi 'gyur ro/ /rab 'byor 'di lta ste dper na/ 'khor los sgyur ba'i rgyal po'i 'khor lo rin po che de dang blon po rin po che de dang / khyim bdag rin po che de dang / btsun
291a6(khri brgyad): mo rin po che de dang / nor bu rin po che de dang / glang po rin po che de dang / rta mchog rin po che de ni dpung gi tshogs yan lag bzhi pa'i mdun du 'gro'o/ /rab 'byor de bzhin du shes rab kyi pha rol tu phyin pa yang pha rol tu phyin pa lnga po 'di dag gi mdun du 'gro'o/ /mdun du
291a7(khri brgyad): song nas kyang rnam pa thams cad mkhyen pa nyid ga la ba der gnas te/ shes rab kyi pha rol tu phyin pa 'di snyam du sbyin pa'i pha rol tu phyin pa ni bdag gi rjes su 'brang ngo tshul khrims kyi pha rol tu phyin pa dang bzod pa'i pha rol tu phyin pa dang / brtson 'grus kyi pha rol tu phyin pa dang /
291b1(khri brgyad): bsam gtan gyi pha rol tu phyin pa ni bdag gi rjes su 'brang ngo snyam du mi sems so/ /sbyin pa'i pha rol tu phyin pa yang 'di snyam du bdag ni shes rab kyi pha rol tu phyin pa'i rjes su 'brang ngo snyam du mi sems so/ /de bzhin du tshul khrims kyi pha rol tu phyin pa dang / bzod pa'i
291b2(khri brgyad): pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa yang 'di snyam du bdag ni shes rab kyi pha rol tu phyin pa'i rjes su 'brang ngo snyam du mi sems so/ /de ci'i phyir zhe na/ 'di ltar de dag ni rang bzhin gyis nus pa cung zad kyang
291b3(khri brgyad): med la rang bzhin gyis stong zhing gsob dang / smig rgyu lta bu yin pa'i phyir ro/ /de nas bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das gal te chos thams cad rang bzhin gyis stong pa lags na/ byang chub sems
291b4(khri brgyad): dpa' sems dpa' chen po sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la spyod pa
291b5(khri brgyad): ji ltar bla na med pa yang dag par rdzogs pa'i byang chub mngon par rdzogs par 'tshang rgya bar 'gyur lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po pha rol tu phyin pa drug la spyod pa 'di snyam du/ kye
291b6(khri brgyad): ma 'jig rten gnas pa 'di ni sems phyin ci log tu gyur pa ste/ de ni thabs la mi mkhas pas 'khor ba las yongs su thar bar mi nus kyis/ bdag gis sems can de dag gi don du sbyin pa'i pha rol tu phyin pa dang / tshul khrims kyi pha rol tu phyin pa
291b7(khri brgyad): dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la spyad par bya'o snyam du sems shing / de sems can de dag gi don du phyi dang nang gi dngos po
292a1(khri brgyad): rnams yongs su gtong bar byed do/ /de yongs su gtong bar byed pa na/ 'di snyam du bdag gis ci yang btang ba med do/ /de ci'i phyir zhe na/ 'di ltar dngos po 'di dag ni rang bzhin gyis stong pa yin pa'i phyir ro snyam du sems te/ rab 'byor
292a2(khri brgyad): de ltar nye bar rtog pa'i byang chub sems dpa' sems dpa' chen po ni sbyin pa'i pha rol tu phyin pa yongs su rdzogs par byed pa yin no/ /de sems can de dag nyid kyi don du 'chal pa'i tshul khrims kyi skabs mi 'byed do/ /de ci'i phyir zhe na/ 'di ltar bdag bla na med
292a3(khri brgyad): pa yang dag par rdzogs pa'i byang chub la yang dag par zhugs la srog gcod par byed pa dang / log par lta bar gyur pa'i bar dang / nyan thos kyi sa'am/ rang sangs rgyas kyis don du gnyer bar byed pa ni bdag gi mi bya'o snyam du sems pa'i phyir te/ rab 'byor de
292a4(khri brgyad): ltar nye bar rtog pa'i byang chub sems dpa' sems dpa' chen po ni tshul khrims kyi pha rol tu phyin pa la spyod pa yin no/ /de sems can de dag nyid kyi don du 'khrug pa'i sems 'ga' tsam yang skyed par mi byed de/ rab 'byor de ltar nye bar rtog pa'i byang chub sems dpa'
292a5(khri brgyad): sems dpa' chen po ni bzod pa'i pha rol tu phyin pa la spyod pa yin no/ /des sems can de dag nyid kyi don du bla na med pa yang dag par rdzogs pa'i byang chub mngon par rdzogs par sangs rgyas par gyur gyi bar du le lo'i sems skyed par mi byed de/ rab 'byor de ltar nye
292a6(khri brgyad): bar rtog pa'i byang chub sems dpa' sems dpa' chen po ni brtson 'grus kyi pha rol tu phyin pa la spyod pa yin no/ /de sems can de dag nyid kyi don du bla na med pa yang dag par rdzogs pa'i byang chub mngon par rdzogs par sangs rgyas kyi bar du sems rnam par g.yeng
292a7(khri brgyad): bar mi byed de/ rab 'byor de ltar nye bar rtog pa'i byang chub sems dpa' sems dpa' chen po ni bsam gtan gyi pha rol tu phyin pa la spyod pa yin no/ /de sems can de dag nyid kyi don du bla na med pa yang dag par rdzogs pa'i byang chub mngon par rdzogs par sangs
292b1(khri brgyad): rgyas par gyur gyi bar du nam yang shes rab dang 'bral bar mi byed do/ /de ci'i phyir zhe na/ shes rab kyi pha rol tu phyin pa la ma zhugs par gzhan gyis sems can yongs su smin par bya mi nus so snyam du sems pa'i phyir te/ rab 'byor de ltar nye bar rtog pa'i byang chub
292b2(khri brgyad): sems dpa' sems dpa' chen po ni shes rab kyi pha rol tu phyin pa la spyod pa yin no/ /de skad ces bka' stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das gal te pha rol tu phyin pa rnams la tha dad pa
292b3(khri brgyad): ma mchis na/ ci'i slad du shes rab kyi pha rol tu phyin pa ni pha rol tu phyin pa lnga po dag gi mchog ces bgyi/ thu bo dang / gtso bo dang / rab dang / rab mchog dang / gya nom pa dang / bla na ma mchis pa dang / gong na ma mchis pa dang / mi mnyam pa dang / mnyam
292b4(khri brgyad): pa zhes bgyi lags/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor de de bzhin no/ /de de bzhin te/ rab 'byor pha rol tu phyin pa rnams la ni tha dad pa kyang med do/ /gal te
292b5(khri brgyad): shes rab kyi pha rol tu phyin pa cha med na/ pha rol tu phyin pa lnga po 'di dag gis pha rol tu phyin pa zhes bya ba'i ming mi 'thob kyis rab 'byor shes rab kyi pha rol tu phyin pa la brten nas/ pha rol tu phyin pa lnga po 'di dag pha rol tu phyin pa zhes bya ba'i ming 'thob bo/ /
292b6(khri brgyad): rab 'byor 'di lta ste dper na/ lus rnam pa tha dad pa dag ni/ ri'i rgyal po ri rab kyi drung du phyin na/ lus de dag kha dog gcig tu 'gyur ro/ /rab 'byor de bzhin du pha rol tu phyin pa lnga po dag kyang shes rab kyi pha rol tu phyin pa la brten nas/ pha rol tu phyin pa
292b7(khri brgyad): zhes bya ba'i ming 'thob cing / de dag rnam pa thams cad mkhyen pa nyid du zhugs pa ni kha dog gcig tu 'gyur te/ 'di ni sbyin pa'i pha rol tu phyin pa'o/ /zhes bya ba dang / de bzhin du sbyar te/ 'di ni shes rab kyi pha rol tu phyin pa'o zhes bya ba'i bar gyi bye brag gang
293a1(khri brgyad): yang med do/ /de ci'i phyir zhe na/ 'di ltar de dag gang la ngo bo nyid med pa de'i phyir bye brag med do/ /gsol pa/ bcom ldan 'das gal te don gyi rjes su zhugs pa la chos gang yang bye brag gam/ tha dad du bgyi ba ma mchis na/ ci'i slad
293a2(khri brgyad): du shes rab kyi pha rol tu phyin pa 'di pha rol tu phyin pa lnga po de dag gi mchog ces bgyi/ gtso bo dang / thu bo dang / rab dang / rab mchog dang / gya nom pa dang / bla na ma mchis pa dang / gong na ma mchis pa dang / mi mnyam pa dang / mnyam pa zhes bgyi
293a3(khri brgyad): lags/ bka' stsal pa/ rab 'byor de de bzhin no/ /de de bzhin te/ don gyi rjes su zhugs pa la ni chos gang yang bye brag gam/ tha dad du bya ba gang yang med mod kyi/ 'on kyang sems can rnams 'khor ba las yongs su thar bar bya ba'i don du 'jig rten
293a4(khri brgyad): gyi tha snyad dang / brda tsam gyi phyir/ sbyin pa'i pha rol tu phyin pa zhes btags pa yang yod do/ /tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa
293a5(khri brgyad): dang / shes rab kyi pha rol tu phyin pa zhes btags pa yang yod de/ sems can de dag la yang skye ba yang med/ 'chi ba yang med 'chi 'pho med/ dbyung ba med de/ sems can med de/ sems can med pa'i phyir/ chos thams cad med par rig
293a6(khri brgyad): par bya'o/ /rab 'byor de'i phyir shes rab kyi pha rol tu phyin pa ni pha rol tu phyin pa lnga po de dag gi mchog ces bya'o/ /gtso bo dang / thu bo dang / rab dang / rab mchog dang / gya nom pa dang / bla na med pa dang / gong na med pa dang / mi mnyam pa dang /
293a7(khri brgyad): mnyam pa zhes bya'o/ /rab 'byor 'di lta ste dper na/ bud med rin po che ni 'dzam bu gling gi bud med gang ji snyed pa de dag gi nang na mchog ces bya ba dang / mi mnyam pa dang / mnyam pa'i bar zhes bya'o/ /rab 'byor de bzhin du shes rab kyi pha rol tu
293b1(khri brgyad): phyin pa yang pha rol tu phyin pa lnga po de dag gi mchog ces bya ba dang / mi mnyam pa dang / mnyam pa'i bar zhes bya'o/ /gsol pa/ bcom ldan 'das ci las dgongs nas shes rab kyi pha rol tu phyin pa ni mchog ces bya'o/ /mi mnyam pa dang / mnyam
293b2(khri brgyad): pa'i bar zhes bya'o/ /zhes gsungs lags/ bka' stsal pa/ rab 'byor 'di ltar shes rab kyi pha rol tu phyin pa 'di ni dge ba'i chos thams cad yongs su bzung nas/ rnam pa thams cad mkhyen pa nyid ga la ba der mi gnas pa'i tshul gyis gnas par 'gyur
293b3(khri brgyad): ba'i phyir ro/ /gsol pa bcom ldan 'das ci shes rab kyi pha rol tu phyin pa chos gang yang yongs su 'dzin pa'am/ gtong bar bgyid lags sam/ bka' stsal pa/ rab 'byor de ni ma yin te/ rab 'byor shes rab kyi pha rol tu phyin pa ni chos gang yang
293b4(khri brgyad): yongs su 'dzin pa'am/ gtong bar mi byed do/ /de ci'i phyir zhe na/ rab 'byor 'di ltar chos thams cad ma bzung ma btang ba'i phyir ro/ /gsol pa/ bcom ldan 'das shes rab kyi pha rol tu phyin pas chos gang dag yongs su ma bzung ma btang ba lags/
293b5(khri brgyad): bka' stsal pa/ rab 'byor shes rab kyi pha rol tu phyin pa ni gzugs mi 'dzin mi gtong ngo / /de bzhin du sbyar te/ byang chub kyi bar du mi 'dzin mi gtong ngo / /gsol pa/ bcom ldan 'das ji ltar na gzugs yongs su ma bzung ma btang ba lags/ bka'
293b6(khri brgyad): stsal pa/ rab 'byor gang gzugs yid la mi byed cing / byang chub kyi bar du yid la mi byed pa de ni gzugs yongs su mi 'dzin pa yin no/ /gsol pa/ bcom ldan 'das gal te gzugs yid la mi bgyi zhing / rnam pa thams cad mkhyen pa nyid kyi bar
293b7(khri brgyad): du yid la mi bgyid/ bcom ldan 'das gzugs yid la ma bgyis shing / rnam pa thams cad mkhyen pa nyid kyi bar du yid la ma bgyis par/ ji ltar dge ba'i rtsa ba dag rnam par 'phel bar 'gyur lags/ dge ba'i rtsa bdag rnam par ma 'phel na/
294a1(khri brgyad): ji ltar pha rol tu phyin pa rnams yongs su rdzogs par 'gyur lags/ pha rol tu phyin pa rnams yongs su ma rdzogs na/ ji ltar rnam pa thams cad mkhyen pa nyid thob par 'gyur lags/ bka' stsal pa/ rab 'byor gang gi tshe byang chub sems
294a2(khri brgyad): dpa' sems dpa' chen po gzugs yid la mi byed pa dang / de bzhin du sbyar te/ byang chub kyi bar du yid la mi byed pa de'i tshe/ byang chub sems dpa' sems dpa' chen po dge ba'i rtsa ba rnam par 'phel zhing rnam pa thams cad mkhyen pa nyid kyi bar du thob par 'gyur
294a3(khri brgyad): ro/ /de ci'i phyir zhe na/ gzugs yid la ma byas shing / byang chub kyi bar du yid la ma byas na/ mngon par rdzogs par 'tshang rgya bar 'gyur ba'i phyir ro/ /gsol pa/ bcom ldan 'das ci'i slad du 'di ltar gzugs yid la ma bgyis shing / byang chub kyi
294a4(khri brgyad): bar du yid la ma bgyis na/ rnam pa thams cad mkhyen pa nyid thob par 'gyur lags/ bka' stsal pa/ rab 'byor yid la byed pas ni 'dod pa'i khams sam/ gzugs kyi khams sam/ gzugs med pa'i khams su yang sbyor bar 'gyur la/ yid
294a5(khri brgyad): la ma byas na gang la yang sbyor bar mi 'gyur te/ rab 'byor de ltar na byang chub sems dpa' sems dpa' chen po shes rab kyi pha rol tu phyin pa la spyod pas chos gang la yang mi spyod par bya'o/ /gsol pa/ bcom ldan 'das byang chub sems dpa' sems
294a6(khri brgyad): dpa' chen po shes rab kyi pha rol tu phyin pa la de ltar spyod pa gang la gnas par mi 'gyur ba lags/ bka' stsal pa/ rab 'byor de ltar spyod pa'i byang chub sems dpa' sems dpa' chen po ni gzugs la mi gnas so/ /rnam pa thams cad mkhyen pa nyid kyi
294a7(khri brgyad): bar la mi gnas so/ /gsol pa/ bcom ldan 'das ci'i slad du gzugs la mi gnas shing / byang chub kyi bar la mi gnas pa lags/ bka' stsal pa/ mngon par zhen pa med pa'i phyir/ gang la yang mi gnas so/ /de ci'i phyir zhe na/ 'di
294b1(khri brgyad): ltar de gang la mngon par zhen pa zhes bya ba'am/ gnas pa zhes bya ba'i chos de yang dag par rjes su mi mthong ba'i phyir te/ rab 'byor de ltar na byang chub sems dpa' sems dpa' chen po ni mngon par zhen pa med pa'i tshul gyis shes rab kyi pha rol tu phyin pa la
294b2(khri brgyad): spyod pa yin no/ /rab 'byor gal te byang chub sems dpa' sems dpa' chen po 'di snyam du gang de ltar bsgom pa dang / gang de ltar spyod pa de ni shes rab kyi pha rol tu phyin pa la sgom pa yin no/ /de ni shes rab kyi pha rol tu phyin pa la sgom pa yin pas bdag kyang
294b3(khri brgyad): shes rab kyi pha rol tu phyin pa la spyod pa yin/ bdag kyang shes rab kyi pha rol tu phyin pa la sgom pa yin no snyam du sems shing / gal te de ltar kun tu shes par byed na/ de ni shes rab kyi pha rol tu phyin pa thag ring du byed pa yin no/ /gang shes rab kyi pha rol
294b4(khri brgyad): tu phyin pa las ring du gyur pa de ni sbyin pa'i pha rol tu phyin pa las ring du gyur pa yin no/ /de bzhin du sbyar te/ rnam pa thams cad mkhyen pa nyid kyi bar las ring du gyur pa yin no/ /de ci'i phyir zhe na/ shes rab kyi pha rol tu phyin pa ni chos gang la yang mngon par
294b5(khri brgyad): zhen pa med la shes rab kyi pha rol tu phyin pa la yang mngon par zhen pa gang yang med pa'i phyir ro/ /de ci'i phyir zhe na/ 'di ltar gang la mngon par zhen pa zhes bya ba'i ngo bo nyid med pa'i phyir ro/ /gal te byang chub sems dpa' sems dpa' chen po shes rab kyi
294b6(khri brgyad): pha rol tu phyin pa la kun tu shes par byed na/ byang chub sems dpa' sems dpa' chen po de ni shes rab kyi pha rol tu phyin pa las nyams par 'gyur ro/ /gang shes rab kyi pha rol tu phyin pa las nyams pa de ni chos thams cad las nyams pa yin no/ /gal te yang
294b7(khri brgyad): de 'di snyam du shes rab kyi pha rol tu phyin pa ni/ pha rol tu phyin pa lnga po dag yongs su 'dzin pa yin no/ /rnam pa thams cad mkhyen pa nyid kyi bar du yongs su 'dzin pa yin no snyam na/ byang chub sems dpa' sems dpa' chen po de ni shes rab kyi pha
295a1(khri brgyad): rol tu phyin pa las nyams pa yin te/ shes rab kyi pha rol tu phyin pa dang bral bas ni bla na med pa yang dag par rdzogs pa'i byang chub mngon par rdzogs par 'tshang rgya bar mi nus so/ /gal te yang de 'di snyam du shes rab kyi pha rol tu phyin pa
295a2(khri brgyad): 'di la gnas pa ni/ bla na med pa yang dag par rdzogs pa'i byang chub tu lung bstan par 'gyur ro/ /snyam na byang chub sems dpa' sems dpa' chen po de ni shes rab kyi pha rol tu phyin pa las nyams pa yin no/ /shes rab kyi pha rol tu phyin pa las nyams pa la ni bla
295a3(khri brgyad): na med pa yang dag par rdzogs pa'i byang chub tu lung bstan par 'gyur ba med do/ /gal te yang 'di snyam du shes rab kyi pha rol tu phyin pa 'di la gnas te/ sbyin pa'i pha rol tu phyin pa 'di la mngon par bsgrub par bya'o/ /snying rje chen po'i bar du mngon par bsgrub
295a4(khri brgyad): par bya'o snyam na/ byang chub sems dpa' sems dpa' chen po de ni shes rab kyi pha rol tu phyin pa 'di las nyams pa yin no/ /de ci'i phyir zhe na/ shes rab kyi pha rol tu phyin pa las nyams pas ni/ sbyin pa'i pha rol tu phyin pa mngon par bsgrub par mi nus la snying
295a5(khri brgyad): rje chen po'i bar dag kyang mngon par bsgrub par mi nus pa'i phyir ro/ /gal te yang de 'di snyam du de bzhin gshegs pas ni chos thams cad yongs su ma bzung bar bdag nyid mngon par rdzogs par sangs rgyas so/ /mngon par rdzogs par sangs rgyas nas
295a6(khri brgyad): kyang bstan to/ /bshad do rab tu bshad do/ /snyam na byang chub sems dpa' sems dpa' chen po de ni shes rab kyi pha rol tu phyin pa las nyams pa yang yin no/ /de ci'i phyir zhe na/ de bzhin gshegs pas chos gang yang mngon par rdzogs par sangs rgyas pa med
295a7(khri brgyad): pa'i phyir ro/ /de ci'i phyir zhe na/ 'di ltar des mthong ba'i chos kyang mi dmigs na/ chos gang mngon par rdzogs par 'tshang rgya bar 'gyur ba lta smos kyang ci dgos te/ de ni gnas med pa'i phyir ro/ /de nas bcom ldan 'das la tshe dang ldan pa rab 'byor gyis
295b1(khri brgyad): 'di skad ces gsol to/ /bcom ldan 'das ji ltar na/ byang chub sems dpa' sems dpa' chen po shes rab kyi pha rol tu phyin pa la spyod pa'i skyon 'di dag ma mchis par 'gyur ba lags/ bka' stsal pa/ rab 'byor gang gi tshe byang chub sems dpa'
295b2(khri brgyad): sems dpa' chen po shes rab kyi pha rol tu phyin pa la spyod pa na/ 'di ltar chos thams cad ni chags pa med pa dang / yongs su bzung ba med pa ste/ chags pa med pa dang / yongs su bzung ba med pa'i chos la ni mngon par rdzogs par 'tshang rgya bar 'gyur
295b3(khri brgyad): ba'i chos gang yang med do zhes kun tu shes shing / gal te de ltar spyod na shes rab kyi pha rol tu phyin pa la spyod pa yin no/ /gal te de ltar yongs su ma bzung ba'i chos la mngon par zhen na/ byang chub sems dpa' sems dpa' chen po shes rab kyi pha rol tu phyin pa dang bral
295b4(khri brgyad): ba yin no/ /de ci'i phyir zhe na/ shes rab kyi pha rol tu phyin pa ni mngon par zhen pas brjod par bya ba ma yin pa'i phyir ro/ /gsol pa/ bcom ldan 'das ci shes rab kyi pha rol tu phyin pa shes rab kyi pha rol tu phyin pa dang ma bral ba lags sam/ sbyin
295b5(khri brgyad): pa'i pha rol tu phyin pa'i bar yang sbyin pa'i pha rol tu phyin pa dang ma bral ba lags sam/ rnam pa thams cad mkhyen pa nyid kyi bar yang rnam pa thams cad mkhyen pa nyid kyi bar dang ma bral ba lags sam/ bcom ldan 'das gal te 'di ltar shes rab kyi
295b6(khri brgyad): pha rol tu phyin pa shes rab kyi pha rol tu phyin pa dang ma bral ba lags la/ rnam pa thams cad mkhyen pa nyid kyi bar yang / rnam pa thams cad mkhyen pa nyid dang ma bral ba lags na/ 'o na ji ltar shes rab kyi pha rol tu phyin pa mngon par bsgrub par
295b7(khri brgyad): bgyi/ ji ltar sbyin pa'i pha rol tu phyin pa dang / rnam pa thams cad mkhyen pa nyid kyi bar dag mngon par bsgrub par bgyi lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po shes rab kyi
296a1(khri brgyad): pha rol tu phyin pa la spyod pa ni gzugs la mngon par zhen pa med de/ 'di ni gzugs so/ /'di'i gzugs so/ /zhes bya bar mngon par zhen pa med do/ /chos thams cad kyi bar la yang de bzhin du sbyar ro/ /gzugs rtag pa'am/
296a2(khri brgyad): mi rtag pa'am/ bde ba'am/ sdug bsngal ba'am/ bdag gam/ bdag med pa'am/ zhi ba'am/ ma zhi ba'am/ stong pa'am/ mi stong pa'am/ dben pa'am/ mi dben pa zhes bya bar mngon par zhen pa med do/ /rnam pa thams cad mkhyen pa
296a3(khri brgyad): nyid kyi bar dag la yang de bzhin du sbyar bar bya'o/ /de ci'i phyir zhe na/ rang bzhin med pa'i chos la ni rtag pa zhes bya ba 'am/ mi rtag pa zhes bya ba 'am/ bde ba zhes bya ba 'am/ sdug bsngal zhes bya ba 'am/ bdag ces bya ba 'am/ bdag med ces
296a4(khri brgyad): bya ba'am/ zhi zhes bya ba'am/ ma zhi zhes bya ba'am/ stong zhes bya ba'am/ mi stong zhes bya ba'am/ dben zhes bya ba'am/ mi dben zhes bya bar mngon par bsgrub par mi nus te/ rang bzhin ni rang bzhin gyis stong zhes bya bar mngon par bsgrub
296a5(khri brgyad): par mi nus pa'i phyir ro/ /rab 'byor byang chub sems dpa' sems dpa' chen po de ltar shes rab kyi pha rol tu phyin pa la spyod pa dang / de bzhin du sbyar te/ sbyin pa'i pha rol tu phyin pa'i bar la spyod pa de ni rnam pa thams cad mkhyen pa nyid la gnas par 'gyur
296a6(khri brgyad): ro/ /rab 'byor 'di lta ste dper na/ 'khor los sgyur ba'i rgyal po'i dpung gi tshogs yan lag bzhi pa ni 'khor los sgyur ba'i rgyal po gang dang gang du 'gro ba de dang der dpung gi tshogs yan lag bzhi pa yang 'gro bar 'gyur ro/ /de bzhin du pha rol tu
296a7(khri brgyad): phyin pa lnga po de dag kyang shes rab kyi pha rol tu phyin pa gang dang gang du 'gro ba de dang der pha rol tu phyin pa lnga po 'di dag kyang 'gro zhing / rnam pa thams cad mkhyen pa nyid ga la ba der gnas par 'gyur ro/ /rab 'byor 'di lta ste dper na/ 'khor los
296b1(khri brgyad): sgyur ba ni rta bzhi pa'i shing rta la zhon nas lam mnyam pa nas 'gro'o/ /de bzhin du shes rab kyi pha rol tu phyin pa yang pha rol tu phyin pa lnga po 'di dag gi kha lo sgyur zhing lam mnyam pa nas rnam pa thams cad mkhyen pa nyid ga la ba der 'gro'o/ /gsol pa
296b2(khri brgyad): bcom ldan 'das byang chub sems dpa' sems dpa' chen po rnams kyi lam ni gang lags/ lam ma lags pa ni gang lags/ bka' stsal pa/ rab 'byor nyan thos kyi lam ni byang chub sems dpa' sems dpa' chen po rnams kyi lam ma yin pa'o/ /
296b3(khri brgyad): rang sangs rgyas kyi lam ni byang chub sems dpa' sems dpa' chen po rnams kyi lam ma yin pa'o/ /rnam pa thams cad mkhyen pa nyid kyi lam ni lam yin te/ rab 'byor byang chub sems dpa' sems dpa' chen po rnams kyi lam ni de yin no/ /lam ma
296b4(khri brgyad): yin pa ni de yin no/ /gsol pa/ bcom ldan 'das de ltar shes rab kyi pha rol tu phyin pa 'di ni lam lags so/ /'di ni lam ma lags so/ /zhes ston pa ni byang chub sems dpa' sems dpa' chen po rnams kyi don chen po'i slad du nye bar gnas pa
296b5(khri brgyad): lags so/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ shes rab kyi pha rol tu phyin pa 'di lam dang lam ma yin pa ston pa ni/ byang chub sems dpa' sems dpa' chen po rnams kyi don chen po'i phyir nye bar
296b6(khri brgyad): gnas pa yin zhing sems can dpag tu med pa rnams kyi don du nye bar gnas pa yin te/ sems can grangs med pa rnams kyi don du nye bar gnas kyang / rab 'byor shes rab kyi pha rol tu phyin pa ni ci yang ston par mi byed de/ gzugs yongs su mi 'dzin
296b7(khri brgyad): cing / tshor ba dang / 'du shes dang / 'du byed rnams dang / rnam par shes pa yongs su mi 'dzin te/ nyan thos kyi sa dang rang sangs rgyas kyi sa yongs su bzung ba'i phyir nye bar gnas pa ma yin no/ /shes rab kyi pha rol tu phyin pa 'di ni byang chub
297a1(khri brgyad): sems dpa' sems dpa' chen po bla na med pa yang dag par rdzogs pa'i byang chub tu yongs su 'dren pa yin gyi/ nyan thos dang rang sangs rgyas kyi sa dag tu yongs su 'dren pa ni ma yin te/ rnam pa thams cad mkhyen pa nyid thob par byed
297a2(khri brgyad): pa yin no/ /de ltar shes rab kyi pha rol tu phyin pa 'di ni chos gnas pa nyid tshad mar byas nas/ chos gang yang skyed pa ma yin/ 'gog pa ma yin no gsol pa/ bcom ldan 'das gal te shes rab kyi pha rol tu phyin pa chos gang yang skyed pa ma lags/ /
297a3(khri brgyad): 'gog pa ma lags na/ byang chub sems dpa' sems dpa' chen po shes rab kyi pha rol tu phyin pa la spyod pas ji ltar sbyin pa stsal bar bgyi/ ji ltar tshul khrims bsrung bar bgyi/ ji ltar bzod pa bsgom par bgyi/ ji ltar brtson 'grus brtsam
297a4(khri brgyad): par bgyi/ ji ltar bsam gtan la snyoms par 'jug par bgyi/ ji ltar shes rab bsgom par bgyi lags/ bcom ldan 'das kyis bka' stsal pa/ rab 'byor rnam pa thams cad mkhyen pa nyid du dmigs te/ sbyin pa sbyin par bya'o/ /rnam
297a5(khri brgyad): pa thams cad mkhyen pa nyid du dmigs te/ tshul khrims bsrung bar bya'o/ /rnam pa thams cad mkhyen pa nyid du dmigs te/ bzod pa bsgom par bya'o/ /rnam pa thams cad mkhyen pa nyid du dmigs te/ brtson 'grus brtsam par bya'o/ /
297a6(khri brgyad): rnam pa thams cad mkhyen pa nyid du dmigs te/ ting nge 'dzin la snyoms par 'jug par bya'o/ /rnam pa thams cad mkhyen pa nyid du dmigs te/ shes rab bsgom par bya zhing / dge ba'i rtsa ba de dag kyang sems can thams cad dang thun mong du
297a7(khri brgyad): byas la/ bla na med pa yang dag par rdzogs pa'i byang chub tu yongs su bsngo bar bya/ de ltar byang chub sems dpa' sems dpa' chen po'i dge ba'i rtsa ba de dag bla na med pa yang dag par rdzogs pa'i byang chub tu yongs su bsngos na/ pha rol tu phyin pa drug
297b1(khri brgyad): bsgom pa yongs su rdzogs par 'gyur ro/ /byang chub sems dpa' sems dpa' chen po'i byams pa bsgom pa'i bar du yongs su rdzogs par 'gyur ro/ /rnam pa thams cad mkhyen pa nyid bsgom pa'i bar du yongs su rdzogs par 'gyur ro/ /byang chub
297b2(khri brgyad): sems dpa' sems dpa' chen po gang la la pha rol tu phyin pa drug dang ma bral ba de ni rnam pa thams cad mkhyen pa nyid dang ma bral ba yin no/ /rab 'byor de lta bas na/ byang chub sems dpa' sems dpa' chen po bla na med pa yang dag par rdzogs pa'i byang
297b3(khri brgyad): chub mngon par rdzogs par 'tshang rgya bar 'dod pas/ pha rol tu phyin pa drug la bslab par bya'o/ /pha rol tu phyin pa drug la spyad par bya'o/ /pha rol tu phyin pa drug la spyod pa'i byang chub sems dpa' sems dpa' chen po ni dge ba'i rtsa ba thams cad yongs su
297b4(khri brgyad): rdzogs par byas nas/ rnam pa thams cad mkhyen pa nyid thob par 'gyur ro/ /rab 'byor de lta bas na/ byang chub sems dpa' sems dpa' chen pos pha rol tu phyin pa drug la brtson par bya'o/ /gsol pa/ bcom ldan 'das byang chub sems dpa'
297b5(khri brgyad): sems dpa' chen po ji ltar pha rol tu phyin pa drug la brtson par bgyi/ bka' stsal pa/ rab 'byor 'di la byang chub sems dpa' sems dpa' chen pos 'di ltar gzugs ni ldan pa yang ma yin mi ldan pa ma yin no/ /tshor ba dang / 'du shes dang / 'du
297b6(khri brgyad): byed rnams dang / rnam par shes pa ni ldan pa yang ma yin/ mi ldan pa yang ma yin no/ /de bzhin du rnam pa thams cad mkhyen pa nyid kyi bar du yang ldan pa yang ma yin/ mi ldan pa yang ma yin no/ /zhes so sor brtag par bya ste/ rab 'byor byang
297b7(khri brgyad): chub sems dpa' sems dpa' chen pos de ltar pha rol tu phyin pa drug la brtson par bya'o/ /rab 'byor gzhan yang byang chub sems dpa' sems dpa' chen pos gzugs la gnas par bya'o/ /zhes brtson par mi bya'o/ /rnam par shes pa'i bar la
298a1(khri brgyad): gnas par bya'o/ /zhes brtson par mi bya'o/ /rnam pa thams cad mkhyen pa nyid kyi bar la gnas par bya'o/ /zhes brtson par mi bya'o/ /de ci'i phyir zhe na/ gzugs ni gang la yang mi gnas la rnam pa thams cad mkhyen
298a2(khri brgyad): pa nyid kyi bar yang gang la yang mi gnas pa'i phyir te/ de ltar byang chub sems dpa' sems dpa' chen pos mi gnas pa'i tshul gyis bla na med pa yang dag par rdzogs pa'i byang chub mngon par rdzogs par 'tshang rgya bar bya'o/ /rab 'byor 'di lta ste/ dper
298a3(khri brgyad): na/ mi zhig shing a mra'i 'bras bu dag gam shing pa na sa'i 'bras bu dag za 'dod par gyur na/ de a mra'i 'bras bu'am/ pa na sa'i 'bras bu dag bskyed par bya'o/ /bskyed nas kyang dus dus su chu bcu bar bya yur ma yur bar bya'o/ /de'i rim
298a4(khri brgyad): gyis yal ga 'gel cing 'phel bar gyur pa na/ tshogs pa rnyed pas/ a mra'i 'bras bu dag gam/ pa na sa'i 'bras bu dag 'byor cing tshogs par 'gyur bas/ de a mra'i 'bras bu dag gam pa na sa'i 'bras bu dag za bar 'gyur ro/ /
298a5(khri brgyad): rab 'byor de bzhin du byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas kyang pha rol tu phyin pa drug la bslabs nas sems can rnams sbyin pas rjes su gzung bar bya'o/ /tshul
298a6(khri brgyad): khrims dang / bzod pa dang / brtson 'grus dang / ting nge 'dzin dang / shes rab kyis rjes su gzung bar bya zhing sems can rnams 'khor ba las yongs su dgrol bar bya'o/ /rab 'byor de lta bas na/ byang chub sems dpa' sems dpa' chen po gzhan
298a7(khri brgyad): gyi dring mi 'jog par 'gro bar 'dod pa dang / sangs rgyas kyi zhing yongs su dag par bya bar 'dod pa dang / byang chub kyi snying po la 'dug par 'dod pa dang / chos kyi 'khor lo bskor bar 'dod pa pha rol tu phyin pa drug la bslab par bya'o/ /gsol pa bcom
298b1(khri brgyad): ldan 'das shes rab kyi pha rol tu phyin pas shes rab kyi pha rol tu phyin pa la bslab par bya'o zhes gsungs lags sam/ bka' stsal pa/ rab 'byor shes rab kyi pha rol tu phyin pas shes rab kyi pha rol tu phyin pa la bslab par bya'o zhes nga smra'o/ /chos thams
298b2(khri brgyad): cad la dbang ba bsgom pa thob par 'dod pas shes rab kyi pha rol tu phyin pa la bslab par bya'o zhes nga smra'o/ /de ci'i phyir zhe na/ shes rab kyi pha rol tu phyin pa 'di ni chos thams cad la dbang du gyur pa 'thob par byed cing / shes rab kyi pha rol tu phyin pa 'di ni
298b3(khri brgyad): chos thams cad kyi sgo yin pa'i phyir ro/ /rab 'byor 'di lta ste dper na/ rgya mtsho chen po ni chu klung thams cad kyi sgo yin la chu klung dang chu thams cad kyang rgya mtsho chen por zhugs na ro gcig tu 'gyur ro/ /rab 'byor de bzhin du shes rab kyi pha rol tu phyin
298b4(khri brgyad): pa yang chos thams cad kyi sgo yin te/ chos thams cad kyang shes rab kyi pha rol tu phyin pa'i rnam par phye na shes rab kyi pha rol tu phyin par 'gyur ro/ /rab 'byor de lta bas na nyan thos kyi theg pa pa dang / rang sangs rgyas kyi theg pa pa'i gang zag rnams dang /
298b5(khri brgyad): byang chub sems dpa'i theg pa pa'i gang zag rnams kyis kyang / shes rab kyi pha rol tu phyin pa 'di nyid la bslab par bya'o/ /de lta bas na byang chub sems dpa' sems dpa' chen pos sbyin pa'i pha rol tu phyin pa dang / tshul khrims kyi pha rol tu phyin
298b6(khri brgyad): pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa nyid la bslab par bya zhing / rnam pa thams cad mkhyen pa nyid kyi bar la yang bslab par bya'o/ /
298b7(khri brgyad): rab 'byor 'di lta ste dper na/ 'phong gi slob dpon lag tshod la bab pa'i gzhu thogs pa ni/ phyir rgol ba rnams sam/ dgra bo rnams kyis thul bar dka'o/ /rab 'byor de bzhin du byang chub sems dpa' sems dpa' chen po shes rab kyi pha rol
299a1(khri brgyad): tu phyin pa la spyod pa yang bdud dam/ bdud kyi ris kyi lha rnams kyis thul bar dka'o/ /rab 'byor de lta bas na/ byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par
299a2(khri brgyad): 'tshang rgya bar 'dod pas/ shes rab kyi pha rol tu phyin pa la bslab par bya'o/ /shes rab kyi pha rol tu phyin pa la spyod pa de la ni 'das pa dang / ma byon pa dang / da ltar byung ba'i sangs rgyas bcom ldan 'das rnams kyang dgongs pa mdzad do/ /de skad
299a3(khri brgyad): ces bka' stsal pa dang / bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das sangs rgyas bcom ldan 'das rnams ji ltar byang chub sems dpa' sems dpa' chen po sbyin pa'i pha rol tu phyin pa la spyod pa la dgongs
299a4(khri brgyad): pa mdzad/ ji ltar byang chub sems dpa' sems dpa' chen po tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu
299a5(khri brgyad): phyin pa la spyod pa la dgongs pa mdzad/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor 'di la sangs rgyas bcom ldan 'das rnams ni/ byang chub sems dpa' sems
299a6(khri brgyad): dpa' chen po shes rab kyi pha rol tu phyin pa la spyod pa la dgongs pa mdzad de/ ci nas kyang sbyin pa dang / tshul khrims dang / bzod pa dang / brtson 'grus dang / bsam gtan dang / shes rab mi dmigs shing / de ltar mi dmigs pas/ byang
299a7(khri brgyad): chub sems dpa' sems dpa' chen po la dgongs pa mdzad do/ /de bzhin du rnam pa thams cad mkhyen pa nyid kyi bar la yang rgya cher sbyar bar bya'o/ /rab 'byor gzhan yang sangs rgyas bcom ldan 'das rnams ni byang chub sems dpa' sems dpa' chen
299b1(khri brgyad): po la gzugs su dgongs pa mi mdzad do/ /rnam pa thams cad mkhyen pa nyid kyi bar du dgongs pa mi mdzad do/ /gsol pa/ bcom ldan 'das gnas mang po la slob par 'tshal ba'i byang chub sems dpa' sems dpa' chen pos ni gang la yang bslab
299b2(khri brgyad): par mi bgyi lags so/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ rab 'byor gnas mang po la slob par 'dod pa'i byang chub sems dpa' sems dpa' chen pos ni gang la yang bslab par mi bya'o/ /
299b3(khri brgyad): de ci'i phyir zhe na/ 'di ltar byang chub sems dpa' sems dpa' chen pos gang la bslab par bya ba'i chos de dag dmigs su med pa'i phyir ro/ /de nas bcom ldan 'das la tshe dang ldan pa rab 'byor gyis 'di skad ces gsol to/ /bcom ldan 'das gang de
299b4(khri brgyad): bzhin gshegs pas chos 'di dag mdo dang rgyas par bka' stsal lags na/ de la byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'tshal bas/ pha rol tu phyin pa drug po 'di
299b5(khri brgyad): dag mdo dang rgyas par kun chub par bgyi'o/ /g.yar ton shin tu byang ba'i bar du bgyi'o/ /g.yar ton shin tu byang bar bgyis nas kyang / yid kyis rjes su brtag par bgyi ste/ ci nas kyang sems dang sems las byung ba'i chos rnams mi 'jug
299b6(khri brgyad): pa de ltar rjes su brtag par bgyi'o/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ pha rol tu phyin pa drug po mdo dang rgyas par bstan pa/ 'di dag la slob pa'i byang chub sems dpa' sems dpa'
299b7(khri brgyad): chen po ni/ chos thams cad kyi mdo dang rgyas pa shes par 'gyur ro/ /gsol pa/ bcom ldan 'das ji ltar na/ byang chub sems dpa' sems dpa' chen pos chos thams cad kyi mdo dang rgyas pa 'tshal bar 'gyur lags/ bka'
300a1(khri brgyad): stsal pa/ rab 'byor gzugs sam/ tshor ba'am/ 'du shes sam/ 'du byed rnams sam/ rnam par shes pa'i de bzhin nyid shes shing / rnam pa thams cad mkhyen pa nyid kyi bar gyi de bzhin nyid shes na/ chos
300a2(khri brgyad): thams cad kyi mdo dang rgyas pa shes par 'gyur ro/ /gsol pa/ bcom ldan 'das gzugs kyi de bzhin nyid ji lta bu lags/ bka' stsal pa/ rab 'byor de bzhin nyid gang la skye ba med pa dang / 'jig pa med pa dang / gnas pa med pa
300a3(khri brgyad): dang / gzhan du 'gyur ba med pa de ni gzugs kyi de bzhin nyid yin te/ de la byang chub sems dpa' sems dpa' chen po rnams kyis bslab par bya'o/ /yang dag pa'i mtha' shes na/ chos thams cad kyi mdo dang rgyas pa shes par 'gyur
300a4(khri brgyad): ro/ /gsol pa/ bcom ldan 'das yang dag pa'i mtha' de gang lags/ bka' stsal pa/ rab 'byor mtha' med pa ni yang dag pa'i mtha' ste/ mtha' de la slob pa'i byang chub sems dpa' sems dpa' chen po ni chos thams cad kyi
300a5(khri brgyad): mdo dang rgyas pa shes par 'gyur ro/ /byang chub sems dpa' sems dpa' chen pos chos kyi dbyings shes na/ chos thams cad kyi mdo dang rgyas pa shes par 'gyur ro/ /gsol pa/ bcom ldan 'das chos kyi dbyings gang lags/ bka' stsal
300a6(khri brgyad): pa/ rab 'byor dbyings med pa ni chos kyi dbyings te/ chos kyi dbyings de la ni chad pa med cing yongs su chad pa med de/ byang chub sems dpa' sems dpa' chen pos de ltar chos kyi dbyings shes na/ chos thams cad kyi mdo dang rgyas pa shes par
300a7(khri brgyad): 'gyur ro/ /gsol pa/ bcom ldan 'das ji ltar chos thams cad kyi mdo dang rgyas pa 'tshal bar bgyi/ bka' stsal pa/ rab 'byor ji ltar chos thams cad ldan pa yang ma yin/ mi ldan pa yang ma yin pa de ltar shes par bya'o/ /gsol
300b1(khri brgyad): pa/ bcom ldan 'das chos gang dag ldan pa yang ma lags/ mi ldan pa yang ma lags pa de dag kyang gang lags/ bka' stsal pa/ rab 'byor gzugs ni ldan pa yang ma yin mi ldan pa yang ma yin no/ /tshor ba dang / 'du shes dang / 'du
300b2(khri brgyad): byed rnams dang / rnam par shes pa ni ldan pa yang ma yin/ mi ldan pa yang ma yin no/ /de bzhin du sbyar te/ 'dus byas kyi khams dang 'dus ma byas kyi khams kyi bar du yang ldan pa yang ma yin mi ldan pa yang ma yin no/ /de ci'i phyir zhe na/ gang
300b3(khri brgyad): ldan pa'am mi ldan par 'gyur ba de'i rang bzhin med la/ gang rang bzhin med pa de ni dngos po med pa yin pas/ dngos po med pa ni dngos po med pa dang ldan pa yang ma yin/ mi ldan pa yang ma yin pa'i phyir te/ chos thams cad kyang de ltar shes
300b4(khri brgyad): par bya'o/ /rab 'byor 'di ni byang chub sems dpa' sems dpa' chen po rnams kyi mngon par bsdus pa yin te/ rab 'byor pha rol tu phyin pa mngon par bsdus pa 'di la ni las dang po pa'i byang chub sems dpa' sems dpa' chen pos kyang bslab par bya'o/ /
300b5(khri brgyad): sa bcu po dag la gnas pa'i bar gyis kyang mngon par bsdus pa 'di nyid la bslab par bya'o/ /rab 'byor mngon par bsdus pa 'di la slob pa'i byang chub sems dpa' sems dpa' chen po ni/ chos thams cad kyi mdo dang rgyas pa shes par 'gyur ro/ /gsol
300b6(khri brgyad): pa/ bcom ldan 'das 'di ni byang chub sems dpa' sems dpa' chen po dbang po rnon po'i 'jug pa lags so/ /bka' stsal pa/ rab 'byor 'di ni byang chub sems dpa' sems dpa' chen po dbang po rtul po'i 'jug pa yang yin no/ /'di ni dbang po
300b7(khri brgyad): 'bring dang / dbang po mnyam par ma bzhag pa'i 'jug pa yang yin te/ 'di ni slob par 'dod pa'i byang chub sems dpa' sems dpa' chen po gang gi yang 'jug pa ma yin pa ma yin no/ /'di ni le lo can gyi 'jug pa ma yin zhing / 'di ni brtson 'grus zhan
301a1(khri brgyad): pa dang / brjed ngas pa dang / sems rnam par g.yeng ba'i 'jug pa ma yin gyi/ 'di ni brtson 'grus brtsam pa dang / le lo med pa dang / dran pa nye bar gzhag pa'i 'jug pa yin no/ /'di ni phyir mi ldog pa'i sa la slob par
301a2(khri brgyad): 'dod pa dang / rnam pa thams cad mkhyen pa nyid thob par 'dod pa'i 'jug pa yin no/ /gal te ji skad bstan pa'i shes rab kyi pha rol tu phyin pa la slob cing / sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha
301a3(khri brgyad): rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa la slob pa ni rnam pa thams cad mkhyen pa nyid thob par 'gyur ro/ /rab 'byor byang chub sems dpa' sems dpa' chen po shes rab kyi pha rol tu phyin pa la
301a4(khri brgyad): spyod spyod pa la bdud kyi las gang dag ci yang rung ste/ byung ma thag nyid du rab tu zhi bar 'gyur ro/ /de lta bas na thabs la mkhas pa yongs su gzung bar 'dod pa'i/ byang chub sems dpa' sems dpa' chen pos shes rab kyi pha rol tu phyin pa la bslab par
301a5(khri brgyad): bya'o/ /rab 'byor gang gi tshe byang chub sems dpa' sems dpa' chen po shes rab kyi pha rol tu phyin pa la spyod pa dang / shes rab kyi pha rol tu phyin pa la sgom pa dang / shes rab kyi pha rol tu phyin pa la brtson par byed pa de'i tshe/ 'jig rten gyi khams
301a6(khri brgyad): grangs med pa dag na/ sangs rgyas bcom ldan 'das gang dag bzhugs te/ 'tsho zhing gzhes pa'i sangs rgyas bcom ldan 'das de dag kyang byang chub sems dpa' sems dpa' chen po/ shes rab kyi pha rol tu phyin pa la spyod pa de la dgongs pa mdzad do/ /
301a7(khri brgyad): de ci'i phyir zhe na/ 'di lta ste/ 'das pa dang / ma byon pa dang / da ltar byung ba'i sangs rgyas bcom ldan 'das rnams kyang pha rol tu phyin pa drug po 'di las nges par byung ba'i phyir ro/ /rab 'byor de lta bas na byang chub sems dpa' sems dpa' chen po shes rab kyi pha
301b1(khri brgyad): rol tu phyin pa la spyod pas 'di ltar bdag gis kyang 'das pa dang / ma byon pa dang / da ltar byung ba'i sangs rgyas bcom ldan 'das rnams kyi gang dag brnyes pa'i chos de dag thob par 'gyur ro snyam du re bar bya'o/ /rab 'byor byang chub sems dpa' sems dpa' chen
301b2(khri brgyad): po shes rab kyi pha rol tu phyin pa la spyod pas de ltar brtson par bya'o/ /de ltar brtson pa'i byang chub sems dpa' sems dpa' chen po ni myur du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/ /rab 'byor de lta bas na byang
301b3(khri brgyad): chub sems dpa' sems dpa' chen po rnam pa thams cad mkhyen pa nyid yid la bya ba dang mi 'bral bar bya'o/ /rab 'byor gal te byang chub sems dpa' sems dpa' chen po de ltar shes rab kyi pha rol tu phyin pa la spyod pa'i tshe/ tha na sel gol gtogs pa tsam
301b4(khri brgyad): zhig shes rab kyi pha rol tu phyin pa bsgom par gyur na/ byang chub sems dpa' sems dpa' chen po de ni ches bsod nams mang du skyed par 'gyur gyi/ gang gis stong gsum gyi stong chen po'i 'jig rten gyi khams su gtogs pa'i sems can de dag sbyin
301b5(khri brgyad): pas tshim par byed pa dang / tshul khrims la bkod pa dang / ting nge 'dzin dang / shes rab dang / rnam par grol ba dang / rnam par grol ba'i ye shes mthong ba la bkod pa dang / rgyun du zhugs pa'i 'bras bu la bkod pa dang / dgra bcom pa nyid kyi bar
301b6(khri brgyad): la bkod pa dang / rang byang chub la bkod pa ni de lta ma yin te/ gang se gol gtogs pa tsam zhig shes rab kyi pha rol tu phyin pa zab mo 'di bsgoms na/ de nyid bsod nams ches mang du skyed par 'gyur ro/ /de ci'i phyir zhe na/ sbyin pa dang / tshul khrims
301b7(khri brgyad): dang / ting nge 'dzin dang / shes rab dang / rnam par grol ba dang / rnam par grol ba'i ye shes mthong ba dang / rgyun du zhugs pa'i 'bras bu dang / rang byang chub kyi bar dag ni 'di las nges par skyes pa yin la/ gang dag phyogs bcu'i 'jig rten gyi khams
302a1(khri brgyad): dag na bzhugs te/ 'tsho zhing gzhes pa'i sangs rgyas bcom ldan 'das de dag kyang shes rab kyi pha rol tu phyin pa 'di nyid las nges par byung zhing gang dag 'das pa dang / ma byon pa dang / da ltar byung ba'i sangs rgyas bcom ldan 'das de dag kyang
302a2(khri brgyad): shes rab kyi pha rol tu phyin pa 'di nyid kyis rab tu phye ba yin pa'i phyir ro/ /rab 'byor gzhan yang gang la la zhig gi yid tsam mam/ nyin gcig gam/ nyi ma brgya'am/ lo 'am lo brgya'am/ bskal pa'am/ bskal pa las lhag pa'am/ bskal pa grangs
302a3(khri brgyad): med pa'i bar du rnam pa thams cad mkhyen pa nyid dang ldan pa'i yid la byed pa dag gis shes rab kyi pha rol tu phyin pa zab mo 'di sgom par byed na/ de nyid ches bsod nams mang du skyed par 'gyur gyi/ gang gi 'jig rten gyi khams gang gA'i klung gi bye ma snyed du
302a4(khri brgyad): gtogs pa'i sems can rnams sbyin pa la bkod pa dang / rang byang chub kyi bar la bkod pa ni de lta ma yin no/ /de ci'i phyir zhe na/ gang gi 'di ni sbyin pa las byung ba'i bsod nams bya ba'i dngos por btags pa dang / rang byang chub kyi bar du btags pa'i sangs
302a5(khri brgyad): rgyas bcom ldan 'das de dag kyang 'di las nges par byung ba'i phyir ro/ /byang chub sems dpa' sems dpa' chen po gang de ltar ji skad bstan pa'i shes rab kyi pha rol tu phyin pa 'di la gnas pa'i byang chub sems dpa' sems dpa' chen po de ni phyir mi ldog pa yin par
302a6(khri brgyad): rig par bya'o/ /byang chub sems dpa' sems dpa' chen po de ni de bzhin gshegs pas dgongs pa yin par rig par bya'o/ /byang chub sems dpa' sems dpa' chen po gang thabs la mkhas pa 'di dang ldan pa de ni sangs rgyas bye ba khrag khrig 'bum phrag mang
302a7(khri brgyad): po la bsnyen bkur byed pa yin par rig par bya'o/ /byang chub sems dpa' sems dpa' chen po de ni dge ba'i rtsa ba bskyed pa yin par rig par bya'o/ /byang chub sems dpa' sems dpa' chen po de ni dge ba'i bshes gnyen gyis yongs su zin pa yin par
302b1(khri brgyad): rig par bya'o/ /byang chub sems dpa' sems dpa' chen po de ni pha rol tu phyin pa drug gi spyod pa spyad pa yin par rig par bya'o/ /byang chub sems dpa' sems dpa' chen po de ni stong pa nyid bcu bzhi po dag bsgoms shing bsams pa yin par rig par bya'o/ /
302b2(khri brgyad): de bzhin du sbyar te/ byang chub sems dpa' sems dpa' chen po de ni so so yang dag par rig pa bzhi'i bar dag bsgoms pa yin par rig par bya'o/ /byang chub sems dpa' sems dpa' chen po de ni mngon par shes pa drug dang ldan pa dang / byang chub sems dpa'
302b3(khri brgyad): sems dpa' chen po de ni gzhon nur gyur pa yin pa dang / byang chub sems dpa' sems dpa' chen po de ni bsam pa yongs su rdzogs pa yin par rig par bya'o/ /byang chub sems dpa' sems dpa' chen po de ni sangs rgyas rnams dang mi 'bral ba dang /
302b4(khri brgyad): dge ba'i rtsa ba rnams dang mi 'bral ba dang / sangs rgyas kyi zhing dang mi 'bral ba dang / spobs pa mi chod pa dang / gzungs thob pa yin par rig par bya'o/ /byang chub sems dpa' sems dpa' chen po de ni gzugs phun sum tshogs pa yin par rig par
302b5(khri brgyad): bya'o/ /byang chub sems dpa' sems dpa' chen po de ni lung bstan pa dang ldan pa yin par rig par bya'o/ /byang chub sems dpa' sems dpa' chen po de ni bsams bzhin du srid par skye ba yin par rig par bya'o/ /byang chub sems dpa' de ni rnam
302b6(khri brgyad): pa la 'jug mkhas pa dang / brjod pa la mkhas pa yin par rig par bya'o/ /byang chub sems dpa' de ni yi ge med pa la 'jug par mkhas pa dang / rjod pa la mkhas pa yin par rig par bya'o/ /byang chub sems dpa' de ni gcig gi tshig
302b7(khri brgyad): la mkhas pa dang / mang po'i tshig la mkhas pa dang / bud med kyi tshig la mkhas pa dang / skyes pa'i tshig la mkhas pa dang / gzugs la mkhas pa dang / rnam par shes pa'i bar la mkhas pa dang / de bzhin du
303a1(khri brgyad): sbyar te/ mya ngan las 'das pa'i bar la mkhas pa dang / chos kyi dbyings la mkhas pa dang / mtshan nyid la mkhas pa dang / 'dus byas kyi mtshan nyid la mkhas pa dang / mtshan nyid med pa la mkhas pa dang / dngos po la mkhas pa
303a2(khri brgyad): dang / dngos po med pa la mkhas pa dang / rang gi ngo bo la mkhas pa dang / gzhan gyi ngo bo la mkhas pa dang / sbyor ba la mkhas pa dang / 'bral ba la mkhas pa dang / mtshungs par ldan pa dang / mtshungs par ldan pa ma yin pa la mkhas pa dang / mtshungs par ldan
303a3(khri brgyad): pa yang ma yin/ mtshungs par mi ldan pa yang ma yin pa la mkhas pa dang / de bzhin nyid la mkhas pa dang / ma nor ba de bzhin nyid la mkhas pa dang / gzhan ma yin pa de bzhin nyid la mkhas pa dang / chos kyi dbyings la mkhas pa dang / chos skyon med pa la mkhas pa
303a4(khri brgyad): dang / rgyu rkyen la mkhas pa dang / rkyen med pa la mkhas pa dang / phung po la mkhas pa dang khams la mkhas pa dang skye mched la mkhas pa dang / bden pa la mkhas pa dang / rten cing 'brel bar 'byung ba la mkhas pa dang / bsam gtan la mkhas pa dang / tshad med pa
303a5(khri brgyad): la mkhas pa dang / gzugs med pa'i snyoms par 'jug pa la mkhas pa dang / pha rol tu phyin pa drug la mkhas pa dang / dran pa nye bar gzhag pa bzhi la mkhas pa dang / rnam pa thams cad mkhyen pa nyid kyi bar la mkhas pa dang / 'dus byas kyi khams la mkhas pa
303a6(khri brgyad): dang / 'dus ma byas kyi khams la mkhas pa dang / khams la mkhas pa dang / khams med pa la mkhas pa dang / gzugs yid la bya ba la mkhas pa dang / rnam par shes pa'i bar du yid la bya ba la mkhas pa dang / de bzhin du sbyar te rnam pa thams cad mkhyen pa nyid
303a7(khri brgyad): kyi bar du yid la bya ba la mkhas pa dang / gzugs ni gzugs kyis stong ngo zhes bya ba la mkhas pa dang / rnam par shes pa'i bar ni rnam par shes pas stong ngo / /zhes bya ba la mkhas pa dang / byang chub kyi bar ni byang chub kyis stong ngo zhes bya ba la mkhas pa dang / shin
303b1(khri brgyad): tu sbyangs pa'i lam la mkhas pa dang / shin tu sbyangs pa ma yin pa'i lam la mkhas pa dang / skye ba dang 'gag pa la mkhas pa dang / gnas pa las gzhan du 'gyur ba la mkhas pa dang / 'dod chags la mkhas pa dang / zhe sdang la mkhas pa dang / gti mug la mkhas
303b2(khri brgyad): pa dang / 'dod chags med pa la mkhas pa dang / zhe sdang med pa la mkhas pa dang / gti mug med pa la mkhas pa dang / lta ba la mkhas pa dang / lta ba ma yin pa la mkhas pa dang / log par lta ba la mkhas pa dang / log par lta ba la ma yin pa la mkhas pa
303b3(khri brgyad): dang / de bzhin du sbyar te lta ba'i rnam pa thams cad kyi bar la mkhas pa dang / ming la mkhas pa dang / ming dang gzugs la mkhas pa dang / dmigs pa la mkhas pa dang / bdag po la mkhas pa dang / rnam pa la mkhas pa dang / mtshan nyid la mkhas pa dang /
303b4(khri brgyad): sdug bsngal la mkhas pa dang / kun 'byung ba la mkhas pa dang / 'gog pa la mkhas pa dang / lam la mkhas pa dang / sems can dmyal ba la mkhas pa dang / dud 'gro'i skye gnas la mkhas pa dang / gshin rje'i 'jig rten la mkhas pa dang / gshin rje'i
303b5(khri brgyad): 'jig rten gyi lam la mkhas pa dang / sems can dmyal ba'i lam la mkhas pa dang / dud 'gro'i skye gnas kyi lam la mkhas pa dang / mi la mkhas pa dang / mi'i lam la mkhas pa dang / lha la mkhas pa dang / lha'i lam la mkhas pa dang / rgyun du zhugs pa'i
303b6(khri brgyad): 'bras bu la mkhas pa dang / rgyun du zhugs pa'i 'bras bu'i lam la mkhas pa dang / lan cig phyir 'ong ba'i 'bras bu la mkhas pa dang / lan cig phyir 'ong ba'i 'bras bu'i lam la mkhas pa dang / phyir mi 'ong ba'i 'bras bu la mkhas pa dang / phyir mi 'ong ba'i
303b7(khri brgyad): 'bras bu'i lam la mkhas pa dang / dgra bcom pa nyid kyi 'bras bu la mkhas pa dang / dgra bcom pa nyid kyi 'bras bu'i lam la mkhas pa dang / rang byang chub la mkhas pa dang / rang byang chub kyi lam la mkhas pa dang / lam gyi rnam pa shes pa nyid la mkhas
304a1(khri brgyad): pa dang / lam gyi rnam pa shes pa nyid kyi lam la mkhas pa dang / rnam pa thams cad mkhyen pa nyid la mkhas pa dang / rnam pa thams cad mkhyen pa nyid kyi lam la mkhas pa dang / dbang po la mkhas pa dang / dbang po yongs su rdzogs pa la
304a2(khri brgyad): mkhas pa dang / shes rab myur ba la mkhas pa dang / shes rab rno ba la mkhas pa dang / shes rab mgyogs pa la mkhas pa dang / nges par 'byed pa'i shes rab la mkhas pa dang / shes rab yangs pa la mkhas pa dang / shes rab mnyam pa med pa la mkhas
304a3(khri brgyad): pa dang / 'das pa'i dus la mkhas pa dang / ma 'ongs pa'i dus la mkhas pa dang / da ltar byung ba'i dus la mkhas pa dang / thabs la mkhas pa dang / sems can gyi bsam pa la mkhas pa dang / lhag pa'i bsam pa la mkhas pa dang / don la mkhas pa
304a4(khri brgyad): dang / tshig 'bru la mkhas pa dang / theg pa gsum rnam par dgod pa la mkhas pa ste/ rab 'byor byang chub sems dpa' sems dpa' chen po shes rab kyi pha rol tu phyin pa la spyod pa dang / shes rab kyi pha rol tu phyin pa mngon par bsgrubs pa dang / shes rab kyi
304a5(khri brgyad): pha rol tu phyin pa la bsgoms pa'i phan yon ni de dag yin par rig par bya'o/ / //ye ng+harmA he tu pra b+ha lbA he tun+te ShAn+ta thA ga to h+ya ba da ta/ te ShA ny+tsa yo ni ro ng+ha e ba~M bA dI ma hA
304a6(khri brgyad): shra ma NaH/ ye ng+ha rmA he tu pra b+ha lbA he tu n+te ShAn+ta thA ga to h+ya ba da ta/ te ShA ny+tsa yo ni ro ng+ha e ba~M bA dI ma hA shra ma NaH// //ye ng+ha rmA he tu pra b+ha lbA he tu n+te ShAn+ta thA ga to h+ya
304a7(khri brgyad): ba da ta/ te ShA ny+tsa yo ni ro ng+ha e ba~M bA dI ma hA shra ma NaH/ //

