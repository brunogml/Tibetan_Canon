1a1(nyi khri): /nyi khri ga pa bzhugs so/ /
1b1(nyi khri): @##/ /shes rab kyi pha rol tu phyin pa stong phrag nyi shu lnga pa/ dum bu gsum pa ste tha ma'o/ /bam po lnga bcu gsum pa/ rab 'byor gzhan yang byang chub sems
1b2(nyi khri): dpa' sems dpa' chen po pha rol du phyin pa drug la spyod pa'i tshe/ 'od dang mi ldan pa'i sems can dag mthong na 'di ltar yongs su brtag par bya ste/ ci nas kyang bdag bla na med pa yang
1b3(nyi khri): dag par rdzogs pa'i byang chub tu mngon par rdzogs par sangs rgyas pa'i sangs rgyas kyi zhing de na/ sems can thams cad rang las 'od 'byung ba sha stag yod pa de lta de ltar pha rol du phyin pa drug
1b4(nyi khri): la spyad par bya'o/ /sangs rgyas kyi zhing yongs su dag par bya'o/ /sems can yongs su smin par bya'o zhes de ltar yongs su brtag par bya ste/ rab 'byor de ltar spyod pa'i byang chub sems dpa'
1b5(nyi khri): sems dpa' chen po ni pha rol tu phyin pa drug kyang yongs su rdzogs par byed/ rnam pa thams cad mkhyen pa nyid dang yang nye bar gyur pa yin no/ /rab 'byor gzhan yang byang chub sems dpa' sems
2a1(nyi khri): dpa' chen po pha rol tu phyin pa drug la spyod pa'i tshe/ sems can rnams kyi nyin mtshan dang / zla ba dang yud du yan man dang / dus mtshams dang lo dag mthong na de 'di ltar yongs su brtag par bya ste/ ci nas kyang
2a2(nyi khri): bdag bla na med pa yang dag par rdzogs pa'i byang chub tu mngon par rdzogs par sangs rgyas pa'i sangs rgyas kyi zhing de na/ sems can rnams kyi nyin mtshan dang zla ba dang yud du yan man dang / dus mtshams dang lo'i sgra yang mi grag cing mi srid pa de lta de ltar
2a3(nyi khri): pha rol tu phyin pa drug la spyad par bya'o/ /sangs rgyas kyi zhing yongs su dag par bya'o/ /sems can yongs su smin par bya'o zhes de ltar yongs su brtag par bya ste/ rab 'byor de ltar spyod pa'i byang chub sems dpa' sems dpa' chen po ni pha
2a4(nyi khri): rol tu phyin pa drug kyang yongs su rdzogs par byed/ rnam pa thams cad mkhyen pa nyid dang yang nye bar gyur pa yin no/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pa'i tshe/ sems can tshe dang
2a5(nyi khri): mi ldan pa dag mthong na/ 'di ltar yongs su brtag par bya ste/ ci nas kyang bdag bla na med pa yang dag par rdzogs pa'i byang chub tu mngon par rdzogs par sangs rgyas pa'i sangs rgyas kyi zhing de na/ sems can thams cad tshe dpag tu med
2a6(nyi khri): par 'gyur ba de lta de ltar pha rol tu phyin pa drug la spyad par bya'o/ /sangs rgyas kyi zhing yongs su dag par bya'o/ /sems can yongs su smin par bya'o/ /zhes de ltar yongs su brtag par bya ste/ rab 'byor de ltar spyod pa'i byang chub
2b1(nyi khri): sems dpa' sems dpa' chen po ni pha rol tu phyin pa drug kyang yongs su rdzogs par byed/ rnam pa thams cad mkhyen pa nyid dang yang nye bar gyur pa yin no/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod
2b2(nyi khri): pa'i tshe/ sems can mtshan dang mi ldan pa dag mthong na 'di ltar yongs su brtag par bya ste/ ci nas kyang bdag bla na med pa yang dag par rdzogs pa'i byang chub tu mngon par rdzogs par sangs rgyas pa'i sangs rgyas kyi zhing de na/ sems can thams cad
2b3(nyi khri): mi chen po'i mtshan sum cu rtsa gnyis dang ldan par 'gyur ba de lta de ltar pha rol tu phyin pa drug la spyad par bya'o/ /sangs rgyas kyi zhing yongs su dag par bya'o/ /sems can yongs su smin par bya'o/ /zhes de ltar yongs su brtag par bya ste/ rab 'byor
2b4(nyi khri): de ltar spyod pa'i byang chub sems dpa' sems dpa' chen po ni pha rol tu phyin pa drug kyang yongs su rdzogs par byed/ rnam pa thams cad mkhyen pa nyid dang yang nye bar gyur pa yin no/ /rab 'byor gzhan yang byang chub sems dpa' sems dpa' chen po pha rol tu
2b5(nyi khri): phyin pa drug la spyod pa'i tshe/ sems can dge ba'i rtsa ba dag dang mi ldan pa mthong na 'di ltar yongs su brtag par bya ste/ ci nas kyang bdag bla na med pa yang dag par rdzogs pa'i byang chub tu mngon par rdzogs par sangs rgyas pa'i sangs rgyas kyi zhing de na/ sems
2b6(nyi khri): can thams cad dge ba'i rtsa ba dang ldan par 'gyur ba dang / dge ba'i rtsa ba gang dang ldan pas sangs rgyas bcom ldan 'das rnams la bsnyen bkur byed par 'gyur ba de lta de ltar pha rol du phyin pa drug la spyad par bya'o/ /sangs rgyas kyi zhing yongs su dag par bya'o/ /
2b7(nyi khri): sems can yongs su smin par bya'o/ /zhes de ltar yongs su brtag par bya ste rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug kyang yongs su rdzogs par byed/ rnam pa thams cad mkhyen pa nyid dang yang nye bar gyur pa
3a1(nyi khri): yin no/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pa'i tshe/ sems can nad kyis btab pa dag mthong na/ 'di ltar yongs su brtag par bya ste/ ci nas kyang bdag bla na med pa yang
3a2(nyi khri): dag par rdzogs pa'i byang chub tu mngon par rdzogs par sangs rgyas pa'i sangs rgyas kyi zhing de na/ sems can rnams la rlung dang / mkhris pa dang / bad kan dang / 'dus pa'i nad bzhi med par 'gyur ba de lta de ltar pha rol du phyin pa drug la spyad par bya'o/ /sangs
3a3(nyi khri): rgyas kyi zhing yongs su dag par bya'o/ /sems can yongs su smin par bya'o zhes de ltar yongs su brtag par bya ste/ rab 'byor de ltar spyod pa'i byang chub sems dpa' sems dpa' chen po ni pha rol du phyin pa drug kyang yongs su rdzogs par byed/ rnam
3a4(nyi khri): pa thams cad mkhyen pa nyid dang yang nye bar gyur pa yin no/ /rab 'byor gzhan yang byang chub sems dpa' sems dpa' chen po pha rol du phyin pa drug la spyod pa'i tshe/ nyon mongs pa gsum gyis nyon mongs par gyur pa'i sems can dag mthong na/ 'di ltar
3a5(nyi khri): yongs su brtag par bya ste/ ci nas kyang bdag bla na med pa yang dag par rdzogs pa'i byang chub tu mngon par rdzogs par sangs rgyas pa'i sangs rgyas kyi zhing de na/ 'di lta ste sems can rnams la 'dod chags dang zhe sdang dang gti mug gi nyon mongs pa gsum mi 'byung zhing
3a6(nyi khri): sems can thams cad kyang 'dod chags dang bral ba zhe sdang dang bral ba gti mug dang bral bar gyur pa de lta de ltar pha rol tu phyin pa drug la spyad par bya'o/ /sangs rgyas kyi zhing yongs su dag par bya'o/ /sems can yongs su smin par bya'o zhes de ltar yongs su brtag
3a7(nyi khri): par bya ste/ rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug kyang yongs su rdzogs par byed/ rnam pa thams cad mkhyen pa nyid dang yang nye bar gyur pa yin no/ /rab 'byor gzhan yang byang chub sems dpa' sems
3b1(nyi khri): dpa' chen po pha rol du phyin pa drug la spyod pa'i tshe/ sems can mos pa chung ngu dag mthong na/ 'di ltar yongs su brtag par bya ste/ ci nas kyang bdag bla na med pa yang dag par rdzogs pa'i byang chub tu mngon par rdzogs par sangs rgyas pa'i sangs rgyas kyi zhing de
3b2(nyi khri): na/ nyan thos kyi theg pa dang rang sangs rgyas kyi theg pa dang theg pa gnyis kyi sgra yang mi grag cing / sems can thams cad kyang rnam pa thams cad mkhyen pa nyid du yang dag par zhugs par gyur pa de lta de ltar pha rol du phyin pa drug la spyad par bya'o/ /sangs rgyas kyi zhing yongs
3b3(nyi khri): su dag par bya'o/ /sems can yongs su smin par bya'o/ /zhes de ltar yongs su brtag par bya ste/ rab 'byor de ltar spyod pa'i byang chub sems dpa' sems dpa' chen po ni pha rol du phyin pa drug kyang yongs su rdzogs par byed/ rnam pa thams cad mkhyen pa
3b4(nyi khri): nyid dang yang nye bar gyur pa yin no/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pa'i tshe/ sems can nga rgyal can dag mthong na/ 'di ltar yongs su brtag par bya ste/ ci nas kyang bdag bla na med pa yang dag par
3b5(nyi khri): rdzogs pa'i byang chub tu mngon par rdzogs par sangs rgyas pa'i sangs rgyas kyi zhing de na nga rgyal can gyi sgra yang mi grag cing / gzhan du na sems can thams cad yang dag pa'i don shes shing / nga rgyal med par 'gyur ba de lta de ltar pha rol tu phyin pa drug la spyad par bya'o/ /sangs
3b6(nyi khri): rgyas kyi zhing yongs su dag par bya'o/ /sems can yongs su smin par bya'o/ /zhes de ltar yongs su brtag par bya ste rab 'byor de ltar spyod pa'i byang chub sems dpa' sems dpa' chen po ni pha rol du phyin pa drug kyang yongs su rdzogs par byed/ rnam pa thams cad
3b7(nyi khri): mkhyen pa nyid dang yang nye bar gyur pa yin no/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pa'i tshe/ 'di ltar yongs su brtag par bya ste/ bdag bla na med pa yang dag par rdzogs pa'i byang chub tu mngon par
4a1(nyi khri): rdzogs par sangs rgyas pa'i sangs rgyas kyi zhing de na tshe la tshad du 'gyur ba dang / 'od la tshad du 'gyur ba dang / dge slong gi dge 'dun la tshad du 'gyur ba de tsam gyis bdag bla na med pa yang dag par rdzogs pa'i byang chub tu mngon par rdzogs par
4a2(nyi khri): 'tshang rgya bar mi bya'i/ ci nas kyang bdag bla na med pa yang dag par rdzogs pa'i byang chub tu mngon par rdzogs par sangs rgyas pa'i sangs rgyas kyi zhing de na tshe tshad med par 'gyur ba dang / 'od tshad med par 'gyur ba dang / dge slong gi dge 'dun tshad med par
4a3(nyi khri): 'gyur ba de lta de ltar pha rol tu phyin pa drug la spyad par bya'o/ /sangs rgyas kyi zhing yongs su dag par bya'o/ /sems can yongs su smin par bya'o zhes de ltar yongs su brtag par bya ste/ rab 'byor de ltar spyod pa'i byang chub sems dpa' sems dpa' chen po
4a4(nyi khri): ni pha rol tu phyin pa drug kyang yongs su rdzogs par byed/ rnam pa thams cad mkhyen pa nyid dang yang nye bar gyur pa yin no/ /rab 'byor gzhan yang byang chub sems dpa' sems dpa' chen po pha rol tu phyin pa drug la spyod pa'i tshe/ 'di ltar yongs su brtag par bya
4a5(nyi khri): ste/ 'jig rten gyi khams 'ga' zhig bdag gi sangs rgyas kyi zhing du 'gyur ba de tsam gyis/ bdag bla na med pa yang dag par rdzogs pa'i byang chub tu mngon par rdzogs par 'tshang rgya bar mi bya'i/ ci nas kyang bdag bla na med pa yang dag par rdzogs pa'i byang chub tu mngon par rdzogs
4a6(nyi khri): par sangs rgyas pa'i tshe/ gang gA'i klung la bye ma ji snyed cig yod pa de snyed kyi 'jig rten gyi khams bdag gis sangs rgyas kyi zhing gcig tu 'gyur ba de lta de ltar pha rol tu phyin pa drug la spyad par bya'o/ /sangs rgyas kyi zhing yongs su dag par bya'o/ /sems can yongs
4a7(nyi khri): su smin par bya'o zhes de ltar yongs su brtag par bya ste/ rab 'byor de ltar spyod pa'i byang chub sems dpa' sems dpa' chen po ni pha rol tu phyin pa drug kyang yongs su rdzogs par byed/ rnam pa thams cad mkhyen pa nyid dang yang nye bar gyur pa yin no/ /rab 'byor gzhan
4b1(nyi khri): yang byang chub sems dpa' sems dpa' chen po pha rol du phyin pa drug la spyod pa'i tshe/ 'di ltar yongs su brtag par bya ste/ kye ma 'khor ba 'di ni ring ngo / /kye ma sems can gyi khams 'di ni mtha' yas so/ /des 'di ltar tshul bzhin du yid la bya ste/ kye ma
4b2(nyi khri): 'khor ba 'di ni nam mkha' ltar mu med pa'o/ /kye ma sems can gyi khams 'di ni nam mkha' ltar mu med pa ste/ 'di la gang yang 'khor ba yang med/ mya ngan las 'das pa yang med de/ gzhan du na chos kyi brdar sems can nam/ 'khor ba 'am/
4b3(nyi khri): mya ngan las 'das pa zhes tha snyad du btags par zad do zhes de ltar yongs su brtag par bya ste/ rab 'byor de ltar spyod pa'i byang chub sems dpa' sems dpa' chen po ni pha rol du phyin pa drug kyang yongs su rdzogs par byed/ rnam pa thams cad mkhyen pa nyid dang
4b4(nyi khri): yang nye bar gyur pa yin no/ /shes rab kyi pha rol tu phyin pa stong phrag nyi shu lnga pa las/ le'u bzhi bcu gnyis pa'o// //de nas 'khor der gang gA'i lha mo zhes bya ba'i bud med gcig 'dus te/ 'dug par gyur pa de stan las
4b5(nyi khri): langs te bla gos phrag pa gcig tu gzar nas pus mo g.yas pa'i lha nga sa la btsugs te/ bcom ldan 'das ga la ba de logs su thal mo sbyar bas btud nas/ bcom ldan 'das la 'di skad ces gsol to/ /bcom ldan 'das bdag gis kyang pha rol
4b6(nyi khri): du phyin pa drug yongs su rdzogs par bgyi ste/ de bzhin gshegs pa dgra bcom pa yang dag par rdzogs pa'i sangs rgyas kyis shes rab kyi pha rol du phyin pa 'di las ji skad du bstan pa'i sangs rgyas kyi zhing de lta bu yongs su gzung bar bgyi'o zhes nas/ bud med
4b7(nyi khri): des gser gyi me tog dang dngul gyi me tog dang / chu las skyes pa'i me tog dang / thang las skyes pa'i me tog dang / rgyan thams cad dang gser gyi kha dog gi na bza' phrugs su sbyar te/ bcom ldan 'das gang na ba de logs su gtor to/ /me tog dang rgyan
5a1(nyi khri): dang na bza' phrugs su sbyar ba de dag gtor ma thag tu de nas sangs rgyas kyi mthus/ bcom ldan 'das kyi dbu'i drang thad steng gi nam mkha' la khang pa brtsegs pa grwa bzhi dang ldan pa/ ka ba bzhi zug pa/ cha mnyam pa shin du spro ba mdangs
5a2(nyi khri): dga' ba yid du 'ong bar gnas par gyur to/ /de nas bud med des khang pa brtsegs pa de yang sems can thams cad dang thun mong du byas te/ bla na med pa yang dag par rdzogs pa'i byang chub tu yongs su bsngos so/ /de nas bcom ldan 'das kyis bud med de'i
5a3(nyi khri): bsam pa thugs su chud nas/ de'i tshe 'dzum pa mdzad do/ /'di ni sangs rgyas bcom ldan 'das rnams kyi chos nyid de gang gi tshe 'dzum pa mdzad pa de'i tshe/ bcom ldan 'das kyi zhal gyi sgo nas 'od gzer kha dog sna tshogs rnam pa du ma 'di lta ste/ sngon
5a4(nyi khri): po dang ser po dang dmar po dang dkar po dang / leb rgan dang shel dang dngul gyi kha dog lta bu 'thon par gyur nas/ de dag mtha' yas mu med pa'i 'jig rten gyi khams su dong ste phyir 'ongs nas/ bcom ldan 'das la g.yas phyogs nas lan gsum bskor
5a5(nyi khri): ba byas te/ bcom ldan 'das kyi dbu'i gtsug tu nub bo/ /de nas tshe dang ldan pa dga' bos bla gos phrag pa gcig la gzar te pus mo g.yas pa'i lha nga sa la btsugs nas bcom ldan 'das gang na ba de logs su thal mo sbyar bas btud de/ bcom ldan 'das la
5a6(nyi khri): 'di skad ces gsol to/ /bcom ldan 'das rgyu dang rkyen ma mchis par ni de bzhin gshegs pa dgra bcom pa yang dag par rdzogs pa'i sangs rgyas 'dzum pa mi mdzad na/ ci'i rgyu ci'i rkyen gyis 'dzum pa mdzad/ bcom ldan 'das kyis bka' stsal pa/ dga'
5a7(nyi khri): bo gang gA'i lha mo zhes bya ba'i sring mo 'di ma 'ongs pa'i dus na/ dpe skar ma lta bu zhes bya ba'i bskal pa la/ gser gyi me tog ces bya ba de bzhin gshegs pa dgra bcom pa yang dag par rdzogs pa'i sangs rgyas 'jig rten du 'byung bar 'gyur ro/ /dga' bo 'di ni bud
5b1(nyi khri): med kyi lus kyi tha ma yin te/ dga' bo sring mo 'di bud med kyi lus rjes te/ skyes pa'i lus thob par gyur nas de bzhin gshegs pa dgra bcom pa yang dag par rdzogs pa'i sangs rgyas mi sgul ba'i sangs rgyas kyi zhing mngon par dga' ba'i 'jig rten gyi khams su skyes te/
5b2(nyi khri): der tshangs pa'i spyad pa spyod par 'gyur ro/ /dga' bo byang chub sems dpa' sems dpa' chen po de'i ming yang gser gyi me tog ces bya bar 'gyur ro/ /dga' bo byang chub sems dpa' sems dpa' chen po gser gyi me tog de nas shi 'phos nas sangs
5b3(nyi khri): rgyas kyi zhing nas sangs rgyas kyi zhing du 'gro bar 'gyur te sangs rgyas bcom ldan 'das rnams dang mi 'bral bar 'gyur ro/ /dga' bo 'di lta ste dper na/ 'khor los sgyur ba'i rgyal po khang pa nas khang par 'gro yang / de nam 'tsho ba dang nam 'chi ba'i dus kyi bar du rkang
5b4(nyi khri): pa'i mthil gnyis kyis sa la mi 'gro'o/ /dga' bo de bzhin du byang chub sems dpa' sems dpa' chen po gser gyi me tog kyang bla na med pa yang dag par rdzogs pa'i byang chub tu mngon par rdzogs par 'tshang rgya bar ma gyur gyi bar du sangs rgyas kyi zhing nas sangs rgyas kyi zhing
5b5(nyi khri): du 'gro bar 'gyur ro/ /de nas tshe dang ldan pa dga' bo 'di snyam du sems par gyur te sangs rgyas kyi zhing der byang chub sems dpa' sems dpa' chen po ji snyed cig 'dus par 'gyur ba de dag ni de bzhin gshegs pa'i tshogs su blta'o snyam pa dang / de nas bcom ldan 'das kyis tshe
5b6(nyi khri): dang ldan pa dga' bo'i sems kyi rnam par rtog pa thugs su chud nas/ tshe dang ldan pa dga' bo la 'di skad ces bka' stsal to/ /dga' bo de de bzhin te/ ji ltar yongs su rtog pa de bzhin no/ /de bzhin gshegs pa dgra bcom pa yang dag par rdzogs pa'i sangs rgyas
5b7(nyi khri): gser gyi me tog gi sangs rgyas kyi zhing du byang chub sems dpa' sems dpa' chen po ji snyed cig 'du bar 'gyur ba de dag ni de bzhin gshegs pa 'dus par blta ste/ de'i dge slong gi dge 'dun yang tshad zin par mi 'gyur ro/ /de'i dge slong gi dge 'dun la nyan thos
6a1(nyi khri): brgya phrag ni 'di snyed cig yod do/ /nyan thos stong phrag ni 'di snyed cig yod do/ /nyan thos brgya stong phrag ni 'di snyed cig yod do/ /nyan thos bye ba phrag ni 'di snyed cig yod do/ /nyan thos bye ba brgya phrag ni 'di snyed cig yod do/ /
6a2(nyi khri): nyan thos bye ba stong phrag ni 'di snyed cig yod do/ /nyan thos bye ba brgya stong phrag ni 'di snyed cig yod do/ /nyan thos bye ba khrag khrig phrag ni 'di snyed cig yod do zhes dge slong gi dge 'dun de'i tshad gzung bar mi nus te/ gzhan du na nyan thos bye ba khrag khrig brgya stong phrag
6a3(nyi khri): grangs med gzhal du med par 'gyur ro/ /dga' bo de bzhin gshegs pa dgra bcom pa yang dag par rdzogs pa'i sangs rgyas gser gyi me tog bla na med pa yang dag par rdzogs pa'i byang chub tu mngon par rdzogs par sangs rgyas pa'i sangs rgyas kyi zhing de na/ shes
6a4(nyi khri): rab kyi pha rol du phyin pa 'di las bstan pa'i skyon 'di dag thams cad du thams cad mi 'byung zhing mi srid do/ /dga' bos gsol pa/ bcom ldan 'das sring mo 'dis de bzhin gshegs pa dgra bcom pa yang dag par rdzogs pa'i sangs rgyas gang zhig la mchod
6a5(nyi khri): pa bgyis nas dge ba'i rtsa ba bskyed de slar ldog pa'i sems bskyed par 'gyur/ bcom ldan 'das kyis bka' stsal pa/ dga' bo sring mo 'dis ni de bzhin gshegs pa dgra bcom pa yang dag par rdzogs pa'i sangs rgyas mar me mdzad kyi drung du dge ba'i rtsa ba bskyed
6a6(nyi khri): nas bla na med pa yang dag par rdzogs pa'i byang chub tu sems bskyed de/ dge ba'i rtsa ba de yang bla na med pa yang dag par rdzogs pa'i byang chub tu yongs su bsngos so/ /de bzhin gshegs pa dgra bcom pa yang dag par rdzogs pa'i sangs rgyas mar me mdzad de la yang / bla na
6a7(nyi khri): med pa yang dag par rdzogs pa'i byang chub don du gnyer ba'i phyir/ gser gyi me tog nyid kyis gtor to/ /dga' bo ngas gang gi tshe bla na med pa yang dag par rdzogs pa'i byang chub don du gnyer ba'i phyir de bzhin gshegs pa dgra bcom pa yang dag par rdzogs pa'i sangs rgyas
6b1(nyi khri): mar me mdzad la ut+pal lnga gtor ba de'i tshe/ de bzhin gshegs pa dgra bcom pa yang dag par rdzogs pa'i sangs rgyas mar me mdzad des dge ba'i rtsa ba dang ldan par mkhyen nas/ nga bla na med pa yang dag par rdzogs pa'i byang chub tu lung bstan to/ /de'i tshe sring mo 'dis
6b2(nyi khri): nga lung bstan pa de thos nas 'di snyam du bdag kyang ji ltar bram ze'i bu 'di lung bstan pa de bzhin du ma 'ongs pa'i dus na/ bla na med pa yang dag par rdzogs pa'i byang chub tu lung ston par gyur cig ces sems bskyed de/ dga' bo de ltar sring mo 'dis de bzhin gshegs
6b3(nyi khri): pa dgra bcom pa yang dag par rdzogs pa'i sangs rgyas de'i drung du bla na med pa yang dag par rdzogs pa'i byang chub tu sems dang po bskyed do/ /dga' bos gsol pa/ bcom ldan 'das sring mo 'dis ni bla na med pa yang dag par rdzogs pa'i byang chub kyi don du yongs su sbyang ba
6b4(nyi khri): bgyis pa'o/ /bcom ldan 'das kyis bka' stsal pa/ dga' bo de de bzhin no/ /de de bzhin te/ ji skad du smras pa de bzhin no/ /dga' bo sring mo 'di ni bla na med pa yang dag par rdzogs pa'i byang chub kyi don du yongs su sbyang ba byas pa'o/ /
6b5(nyi khri): shes rab kyi pha rol tu phyin pa stong phrag nyi shu lnga pa las/ gang gA'i lha mo'i le'u ste bzhi bcu gsum pa'o// //de nas tshe dang ldan pa rab 'byor gyis/ bcom ldan 'das la 'di skad ces gsol to/ /bcom ldan 'das shes rab kyi pha
6b6(nyi khri): rol du phyin pa la spyod pa'i byang chub sems dpa' sems dpa' chen pos ji ltar stong pa nyid la yongs su 'dris par bgyi/ ji ltar stong pa nyid kyi ting nge 'dzin la snyoms par 'jug par bgyi/ ji ltar mtshan ma med pa la yongs su 'dris par bgyi/ ji ltar
6b7(nyi khri): mtshan ma med pa'i ting nge 'dzin la snyoms par 'jug par bgyi/ ji ltar smon pa med pa la yongs su 'dris par bgyi/ ji ltar smon pa med pa'i ting nge 'dzin la snyoms par 'jug par bgyi/ ji ltar dran pa nye bar gzhag pa bzhi la yongs su 'dris par bgyi/ /
7a1(nyi khri): ji ltar dran pa nye bar gzhag pa bzhi bsgom par bgyi/ ji ltar yang dag par spong ba dang / rdzu 'phrul gyi rkang pa dang / dbang po dang stobs dang / byang chub kyi yan lag dang / 'phags pa'i lam yan lag brgyad pa la yongs su 'dris par
7a2(nyi khri): bgyi/ ji ltar 'phags pa'i lam yan lag brgyad pa bsgom par bgyi/ ji ltar 'phags pa'i bden pa dang / bsam gtan dang tshad med pa dang / gzugs med pa'i snyoms par 'jug pa dang / rnam par thar pa brgyad dang / mthar gyis gnas pa'i
7a3(nyi khri): snyoms par 'jug pa dgu dang / stong pa nyid dang mtshan ma med pa dang / smon pa med pa dang / mngon par shes pa rnams dang / ting nge 'dzin rnams dang gzungs kyi sgo rnams dang / de bzhin gshegs pa'i stobs bcu dang mi 'jigs pa bzhi dang / so so yang
7a4(nyi khri): dag par rig pa bzhi dang / byams pa chen po dang snying rje chen po dang / sangs rgyas kyi chos ma 'dres pa brgyad la yongs su 'dris par bgyi/ ji ltar sangs rgyas kyi chos ma 'dres pa rnams bsgom par bgyi/ bcom ldan 'das kyis bka' stsal pa/ rab 'byor
7a5(nyi khri): 'di la byang chub sems dpa' sems dpa' chen po shes rab kyi pha rol du phyin pa la spyod pas gzugs stong zhes bya bar brtag par bya'o/ /tshor ba dang / 'du shes dang 'du byed dang / rnam par shes pa stong zhes bya bar brtag par bya'o/ /skye mched dang / khams dang /
7a6(nyi khri): rten cing 'brel par 'byung ba stong zhes bya bar brtag par bya'o/ /pha rol du phyin pa thams cad dang stong pa nyid thams cad dang byang chub kyi phyogs kyi chos sum cu rtsa bdun stong zhes bya bar brtag par bya'o/ /sangs rgyas kyi chos ma 'dres pa brgyad kyi bar du stong zhes bya bar
7a7(nyi khri): brtag par bya'o/ /'dod pa'i khams stong zhes bya bar brtag par bya'o/ /gzugs yod pa'i khams dang / gzugs med pa'i khams stong zhes bya bar brtag par bya'o/ /de yang ci nas kyang de ltar brtags na sems g.yeng bar mi 'gyur ba de ltar brtag par bya ste/
7b1(nyi khri): de sems mi g.yeng ba dang ldan pas chos de yang dag par rjes su mi mthong ste/ chos de yang dag par rjes su ma mthong bas mngon du mi byed do/ /de ci'i phyir zhe na/ de ni 'di ltar byang chub sems dpa' sems dpa' chen po de chos thams cad rang gi mtshan nyid kyis stong
7b2(nyi khri): pa la bslabs pas chos gang la yang ris chad par yang mi byed de/ gang mngon du byed pa dang / gang mngon du bya ba dang gang gis mngon du bya ba'i chos de dag thams cad yang dag par rjes su mi mthong ngo / /rab 'byor gyis gsol pa/ bcom ldan 'das kyis
7b3(nyi khri): 'di skad du byang chub sems dpa' sems dpa' chen pos stong pa'i chos rnams mngon du mi bya'o/ /zhes bka' stsal pa de la/ bcom ldan 'das ji ltar na byang chub sems dpa' sems dpa' chen po stong pa nyid la gnas pa/ stong pa nyid mngon du mi bgyid pa lags/
7b4(nyi khri): bcom ldan 'das kyis bka' stsal pa/ rab 'byor byang chub sems dpa' sems dpa' chen po'i rnam pa'i mchog thams cad dang ldan pa'i stong pa nyid la rab tu rtog ste mngon du mi byed do/ /mngon du bya'o snyam du mi rtog go /mngon du bya ba yin no zhes bya bar mi
7b5(nyi khri): rtog ste/ yongs su 'dris par bya bar rtog cing 'di ni yongs su 'dris par bya ba'i dus kyi/ 'di ni mngon du bya ba'i dus ma yin no zhes bya bar rtog go /byang chub sems dpa' sems dpa' chen po ni mnyam par ma bzhag pa nyid du sems dmigs pa la 'dogs
7b6(nyi khri): te des bar ma dor byang chub sems dpa' sems dpa' chen po byang chub kyi phyogs kyi chos rnams las yongs su nyam par mi 'gyur te/ zag pa zad pa yang mngon du mi byed do/ /de ci'i phyir zhe na/ byang chub sems dpa' sems dpa' chen po ni de lta
7b7(nyi khri): bu'i ye shes rlabs po che dang ldan pa ste/ de ni byang chub kyi phyogs kyi chos rnams la gnas shing / 'di ltar 'di ni yongs su 'dris par bya ba'i dus te/ 'di ni mngon du bya ba'i dus ma yin no zhes bya bar rab tu shes so/ /rab 'byor byang chub sems
8a1(nyi khri): dpa' sems dpa' chen po shes rab kyi pha rol du phyin pa la spyod pa des 'di ltar 'di ni sbyin pa'i pha rol du phyin pa'i dus so/ /'di ni tshul khrims kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol
8a2(nyi khri): du phyin pa dang / bsam gtan kyi pha rol du phyin pa dang / shes rab kyi pha rol du phyin pa'i dus so/ /'di ni dran pa nye bar gzhag pa bsgom pa'i dus so/ /'di ni yang dag par spong ba dang / rdzu 'phrul gyi rkang pa dang dbang po dang stobs dang / byang chub kyi
8a3(nyi khri): yan lag dang / 'phags pa'i lam yan lag brgyad pa bsgom pa'i dus so/ /'di ni stong pa nyid dang mtshan ma med pa dang / smon pa med pa bsgom pa'i dus so/ /'di ni mngon par shes pa rnams dang / ting nge 'dzin rnams dang / gzungs kyi sgo rnams
8a4(nyi khri): thob par bya ba'i dus so/ /'di ni de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad thob par bya ba'i dus so/ /'di ni byams pa chen po dang / snying rje
8a5(nyi khri): chen po thob par bya ba'i dus yin te/ 'di ni rgyun du zhugs pa'i 'bras bu mngon du bya ba'i dus ma yin/ lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid mngon du bya ba'i dus ma yin/ rang sangs rgyas kyi ye
8a6(nyi khri): shes mngon du bya ba'i dus ma yin te/ 'di ni rnam pa thams cad mkhyen pa nyid thob par bya ba yongs su mi gtang ba'i dus so zhes bya bar brtag par bya ste/ rab 'byor de ltar na byang chub sems dpa' sems dpa' chen po shes rab kyi pha rol du phyin pa la spyod pa'i
8a7(nyi khri): tshe/ stong pa nyid la yongs su 'dris par byed cing stong pa nyid kyis rnam par spyod pa yin/ mtshan ma med pa la yongs su 'dris par byed cing mtshan ma med pas rnam par spyod pa yin/ smon pa med pa la yongs su 'dris par byed cing smon pa med par rnam par
8b1(nyi khri): spyod pa yin/ dran pa nye bar gzhag pa rnams la sgom zhing / dran pa nye bar gzhag pa rnams kyis rnam par spyod pa yin/ yang dag par spong ba dang / rdzu 'phrul gyi rkang pa dang / dbang po dang / stobs dang byang chub kyi yan lag rnams la sgom zhing / byang chub kyi
8b2(nyi khri): yan lag rnams kyis rnam par spyod pa yin/ 'phags pa'i lam yan lag brgyad pa la sgom yang mngon du mi byed pa yin/ rab 'byor de ltar na byang chub sems dpa' sems dpa' chen po byang chub kyi phyogs kyi chos rnams la yongs su 'dris par byed pa yin/
8b3(nyi khri): byang chub kyi phyogs kyi chos rnams sgom pa yin/ byang chub kyi phyogs kyi chos rnams kyis rnam par spyod pa yin te/ rgyun du zhugs pa'i 'bras bu mngon du mi byed do/ /lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang /
8b4(nyi khri): rang byang chub mngon du mi byed do/ /rab 'byor 'di lta ste dper na/ skyes bu zhig dpa' zhing rtsal che la shin tu brtan zhing / gzugs mdzes la/ byad bzhin bzang zhing blta na sdug pa kha dog bzang po mchog tu rgyas pa dang ldan pa/ 'phong rtsal mchog tu byung
8b5(nyi khri): ba/ mtshon cha sra ba thogs pa/ sgyu rtsal drug cu rtsa bzhi thams cad yongs su rdzogs pa/ bzo'i gnas dang las kyi gnas thams cad rtog par rig pa/ 'gro ba mang po'i yid du 'ong zhing sdug pa ni bya ba gang dang gang rtsom yang thams cad du rnyed pa chen po dang ldan te
8b6(nyi khri): rnyed pa des skye bo mang po la rim gror byed/ bkur stir byed/ bsti stang du byed/ mchod par byed la/ de shin du dga' zhing spro ba dang / nyams dga' zhing yid bde nas dgos pa zhig gi phyir pha ma dang / bu dang chung ma dag khrid de 'brog dgon pa byis pa rnams
8b7(nyi khri): 'jigs shing skyi g.ya' bar song ste/ skyes bu des der phyin nas pha ma dang bu dang chung ma la mi 'jigs pa byin te/ 'jigs par ma byed/ ma 'jigs shig /bdag gis khyed 'brog dgon pa 'jigs shing nyams mi bde ba 'di las myur du gdon cing myur du
9a1(nyi khri): thar par bya'o zhes mi 'jigs pa byin te/ 'brog dgon pa der skyes bu de la gsod pa'i dgra phyir rgol ba mang po nye bar gnas par gyur nas/ skyes bu de yang shes rab kyi mthu dam pa dang ldan par gyur te/ des pha ma dang bu dang / /
9a2(nyi khri): chung ma dag 'brog dgon pa de nas bton te/ bde zhing nyon ma mongs par thar par byas nas phyir grong ngam grong khyer ram grong rdal lam ljongs kyi 'dab du ma snad ma nyams par phyin nas dga' zhing yid bde ba skyes te dgra phyir rgol ba'i sems can de dag la yang sems kyis
9a3(nyi khri): sdang bar mi byed de/ de ci'i phyir zhe na/ skyes bu des sgyu rtsal thams cad la byang bar byas pas/ des 'brog dgon pa der phyir rgol ba de dag pas/ phyir rgol ba gzhan ches phal che ba/ ches mang ba/ ches dpa' ba/ ches mtshon cha sra ba dang ldan pa dag sprul te/
9a4(nyi khri): phyir rgol ba de dag thams cad 'jigs pa des med par gyur nas skyes bu des pha ma dang / bu dang chung ma de dag nyon mongs par thar bar byas nas/ bde bar rnam par spyod pa zhig yod na/ rab 'byor de bzhin du gang gi tshe/ byang chub sems dpa' sems dpa'
9a5(nyi khri): chen po sems can thams cad la byams par dmigs pa'i sems dang snying rje dang dga' ba dang / btang snyoms su dmigs pa'i sems kyis khyab par byas nas gnas te de'i skabs su byang chub sems dpa' sems dpa' chen po tshad med pa bzhi la gnas shing / /
9a6(nyi khri): pha rol tu phyin pa drug yongs su rdzogs par byed do/ /yongs su rdzogs par byas nas zag pa zad pa ma thob bzhin du rnam pa thams cad mkhyen pa nyid la yongs su 'dris par byed do/ /rnam par thar pa'i sgo stong pa nyid dang mtshan ma med pa dang / smon pa med pa
9a7(nyi khri): la gnas shing rnam pa thams cad mkhyen pa nyid la yongs su 'dris par byed de/ de'i skabs su byang chub sems dpa' sems dpa' chen po mtshan mas kyang rnam par mi spyod/ mtshan ma med pa'i ting nge 'dzin gang mngon du byas pas nyan thos kyi sa'am/
9b1(nyi khri): rang sangs rgyas kyi sa la gnas par 'gyur ba de lta bu yang mngon du mi byed do/ /rab 'byor 'di lta ste dper na/ 'dab chags bya ni bar snang la rgyu zhing sa la mi ltung ste/ nam mkha' bar snang la gnas kyang de la gnas pa med do/ /rab 'byor de bzhin du byang chub
9b2(nyi khri): sems dpa' sems dpa' chen po yang stong pa nyid la yongs su 'dris par byed cing / stong pa nyid la yang rnam par spyod/ mtshan ma med pa dang / smon pa med pa la yongs su 'dris par byed cing mtshan ma med pa dang / smon pa med pa la yang rnam
9b3(nyi khri): par spyod de/ stong pa nyid dang mtshan ma med pa dang / smon pa med pa gang mngon du byas pas de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang sangs
9b4(nyi khri): rgyas kyi chos ma 'dres pa brgyad yongs su ma rdzogs par nyan thos kyi sa'am/ rang sangs rgyas kyi sar ltung bar 'gyur ba yang mngon du mi byed de/ sangs rgyas kyi chos tshad med pa la spyad nas/ rnam pa thams cad mkhyen pa nyid thob par byed do/ /rab 'byor
9b5(nyi khri): 'di lta ste dper na/ skyes bu mthu dang ldan pa 'phong rtsal gyi slob dpon du gyur pa/ 'phong rtsal bslab pa la shin du byang ba zhig yod la/ des mda' zhig gnam du 'phangs te/ mda' de gnam du 'phangs nas/ mda' gzhan gcig nas gcig tu
9b6(nyi khri): brgyud de 'phangs pas mda' snga ma de sa la ltung du ma bcug ste/ de ji srid du skyes bu des da ni mda' 'di sa la ltung bar bya'o snyam du 'dod par ma byas pas de srid du mda' de sa la mi ltung ste/ nam mda' phyi ma ma 'phangs pa de'i tshe/ mda' gcig nas gcig
9b7(nyi khri): tu brgyud pa de dag sa la ltung ngo / /rab 'byor de bzhin du byang chub sems dpa' sems dpa' chen po shes rab kyi pha rol du phyin pa la spyod pa/ thabs mkhas pas yongs su bzung ba yang ji srid du dge ba'i rtsa ba de dag bla na med pa yang dag par rdzogs pa'i byang chub tu
10a1(nyi khri): yongs su smin par ma gyur pa de srid du yang dag pa'i mtha' dam pa mngon du mi byed do/ /nam dge ba'i rtsa ba de dag bla na med pa yang dag par rdzogs pa'i byang chub tu yongs su smin par gyur pa de ni yang dag pa'i mtha' dam pa mngon du byed do/ /
10a2(nyi khri): rab 'byor de bas na byang chub sems dpa' sems dpa' chen po shes rab kyi pha rol du phyin pa la spyod pas/ chos de dag gi chos nyid de ltar yongs su brtag par bya'o/ /gsol pa/ bcom ldan 'das byang chub sems dpa' sems dpa' chen po gang chos nyid 'di
10a3(nyi khri): la slob pa/ yang dag pa'i mtha' la slob pa/ de bzhin nyid la slob pa/ chos kyi dbyings la slob pa/ rang gi mtshan nyid stong pa nyid kyi bar la slob pa/ rnam par thar pa'i sgo gsum la slob cing bar ma dor bla na med pa yang dag par rdzogs pa'i byang chub las
10a4(nyi khri): nyams par mi 'gyur ba ni dka' ba bgyid pa ste/ bcom ldan 'das ngo mtshar che'o/ /bde bar gshegs pa shin tu ngo mtshar che'o/ /bcom ldan 'das kyis bka' stsal pa/ rab 'byor de ni 'di ltar byang chub sems dpa' sems dpa' chen pos sems can
10a5(nyi khri): thams cad yongs su ma btang ba'i phyir te/ rab 'byor byang chub sems dpa' sems dpa' chen po gang gis sems can thams cad yongs su ma btang ba de dag gi smon lam gyi khyad par ni rnam pa de lta bur 'gyur ro/ /rab 'byor byang chub sems dpa' sems dpa' chen
10a6(nyi khri): po gang sems can thams cad ni bdag gis yongs su ma btang ste dam pa ma yin pa'i chos la gnas pa 'di dag ni bdag gis yongs su dgrol bar bya'o zhes de lta bu'i sems mngon par sgrub cing / nam byang chub sems dpa' sems dpa' chen po thabs mkhas pa dang ldan
10a7(nyi khri): p ar rnam par thar pa'i sgo stong pa nyid kyi ting nge 'dzin mngon par bsgrub pa dang rnam par thar pa'i sgo mtshan ma med pa'i ting nge 'dzin mngon par bsgrub pa dang rnam par thar pa'i sgo smon pa med pa'i ting nge 'dzin mngon par bsgrub pa de'i tshe ji srid du rnam pa thams cad mkhyen pa nyid ma thob kyi
10b1(nyi khri): bar du bar ma dor yang dag pa'i mtha' mngon du mi byed par rig par bya'o/ /rab 'byor gzhan yang byang chub sems dpa' sems dpa' chen po gang gi tshe 'di lta ste/ nang stong pa nyid dang phyi stong pa nyid dang phyi nang stong pa nyid dang dngos po med pa'i ngo bo nyid stong pa nyid kyi bar dang /
10b2(nyi khri): dran pa nye bar gzhag pa dang yang dag par spong ba dang rdzu 'phrul gyi rkang pa dang dbang po dang stobs dang byang chub kyi yan lag dang / 'phags pa'i lam yan lag brgyad pa dang / rnam par thar pa'i sgo gsum dang gnas zab mo de dag la brtag par 'dod par gyur na/
10b3(nyi khri): des 'di ltar 'di snyam du sems can 'di dag ni yun ring po nas bdag tu 'du shes pa dang / sems can du 'du shes pa dang / srog tu 'du shes pa dang / 'gro bar 'du shes pa dang / gso bar 'du shes pa dang / skyes bur 'du shes pa dang gang zag tu 'du shes pa dang / shed
10b4(nyi khri): can du 'du shes pa dang / shed bdag tu 'du shes pa dang / byed pa por 'du shes pa dang / tshor ba por 'du shes pa dang / 'jug pa por 'du shes pas dmigs pa la spyod kyis/ de dag gi dmigs pa spong ba'i phyir bla na med pa yang dag par rdzogs pa'i byang chub tu mngon par
10b5(nyi khri): rdzogs par sangs rgyas te/ chos bstan par bya'o snyam du sems/ mngon par bsgrub par bya'o/ /de'i tshe byang chub sems dpa' sems dpa' chen po rnam par thar pa'i sgo stong pa nyid dang / mtshan ma med pa dang / smon pa med pa'i ting nge 'dzin la snyoms par 'jug
10b6(nyi khri): kyang yang dag pa'i mtha' gang mngon du byas pas rgyun tu zhugs pa'i 'bras bu thob pa dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid 'thob pa dang / rang byang chub 'thob par 'gyur ba mngon du mi byed do/ /rab 'byor
10b7(nyi khri): de ltar byang chub sems dpa' sems dpa' chen po sems bskyed pa de dang dge ba'i rtsa ba de dag dang thabs mkhas pa dang ldan pa ni bar ma dor yang dag pa'i mtha' yang mngon du mi byed de/ sbyin pa'i pha rol du phyin pa yang yongs su 'grib par mi 'gyur ro/ /tshul khrims
11a1(nyi khri): kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa yang yongs su 'grib par mi 'gyur ro/ /nang stong pa nyid dang dngos
11a2(nyi khri): po med pa'i ngo bo nyid stong pa nyid kyi bar yang yongs su 'grib par mi 'gyur ro/ /dran pa nye bar gzhag pa bzhi dang yang dag par spong ba bzhi dang / rdzu 'phrul gyi rkang pa bzhi dang dbang po lnga dang / stobs lnga dang byang chub kyi yan lag bdun dang / 'phags pa'i lam yan
11a3(nyi khri): lag brgyad pa yang yongs su 'grib par mi 'gyur ro/ /'phags pa'i bden pa dang bsam gtan dang / tshad med pa dang / gzugs med pa'i snyoms par 'jug pa yang yongs su 'grib par mi 'gyur ro/ /rnam par thar pa brgyad dang mthar gyis gnas pa'i snyoms
11a4(nyi khri): par 'jug pa dgu dang / stong pa nyid dang mtshan ma med pa dang / smon pa med pa yongs su 'grib par mi 'gyur ro/ /mngon par shes pa lnga dang ting nge 'dzin dang / gzungs kyi sgo dang de bzhin gshegs pa'i stobs bcu dang / mi 'jigs pa bzhi dang so so yang dag
11a5(nyi khri): par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad dang bla na med pa yang dag par rdzogs pa'i byang chub kyang yongs su 'grib par mi 'gyur ro/ /rab 'byor de ltar na byang chub sems dpa' sems dpa' chen
11a6(nyi khri): po de'i tshe/ byang chub kyi phyogs kyi chos rnams dang ldan pa yin te/ bla na med pa yang dag par rdzogs pa'i byang chub tu mngon par rdzogs par sangs rgyas kyi bar du yongs su 'grib par mi 'gyur te/ thabs mkhas pas yongs su bzung ba'i byang chub sems dpa'
11a7(nyi khri): sems dpa' chen po de ni dge ba'i chos rnams kyis rnam par 'phel zhing de'i dbang po rnams kyang ches rno bar 'gyur te/ nyan thos dang rang sangs rgyas kyi lta bu ma yin par 'gyur ro/ /rab 'byor gzhan yang byang chub sems dpa' sems dpa' chen po ni 'di
11b1(nyi khri): snyam ste sems can 'di dag ni yun ring po nas phyin ci log bzhi la spyod spyod pa/ rtag par 'du shes pa dang / bde bar 'du shes pa dang bdag tu 'du shes pa dang / sdug par 'du shes pa la spyod spyod pa yin gyis de dag gi phyir byang chub tu spyad par bya'o/ /bla na med pa
11b2(nyi khri): yang dag par rdzogs pa'i byang chub tu mngon par rdzogs par sangs rgyas na/ ci nas kyang rtag ces bya ba 'am bde zhes bya ba 'am bdag ces bya ba 'am/ sdug ces bya ba'i yongs su rgyu ba med par chos bstan par bya'o snyam ste/ sems bskyed pa de lta bu dag dang
11b3(nyi khri): ldan la thabs mkhas pas shes rab kyi pha rol tu phyin pa la spyod pas/ de bzhin gshegs pa'i stobs bcu yongs su ma rdzogs/ mi 'jigs pa bzhi dang so so yang dag par rig pa bzhi dang sangs rgyas kyi chos ma 'dres pa brgyad dang byams pa chen po dang snying rje
11b4(nyi khri): chen po yongs su ma rdzogs par yang dag pa'i mtha' mngon du mi byed do/ /de'i tshe byang chub sems dpa' sems dpa' chen po/ rnam par thar pa'i sgo stong pa nyid dang mtshan ma med pa dang / smon pa med pa'i ting nge 'dzin la snyoms par 'jug kyang /
11b5(nyi khri): bla na med pa yang dag par rdzogs pa'i byang chub tu mngon par rdzogs par sangs ma rgyas kyi bar du yang dag pa'i mtha' mngon du mi byed do/ /rab 'byor gzhan yang byang chub sems dpa' sems dpa' chen po ni 'di snyam du sems can 'di dag ni yun ring po nas dmigs pa
11b6(nyi khri): la spyod spyod pa ste bdag ces bya ba 'am sems can dang srog dang 'gro ba dang gso ba dang skyes bu dang / gang zag dang shed can dang shed bdag dang / byed pa po dang / tshor ba po dang / shes pa po dang mthong ba po zhes bya ba 'am/ gzugs shes bya ba 'am/ tshor ba dang /
11b7(nyi khri): 'du shes dang / 'du byed dang / rnam par shes pa zhes bya ba 'am/ skye mched ces bya ba 'am/ khams shes bya ba 'am/ rten cing 'brel par 'byung ba zhes bya ba 'am/ pha rol du phyin pa rnams shes bya ba 'am stong pa nyid rnams shes bya ba 'am/ byang chub kyi phyogs
12a1(nyi khri): kyi chos rnams shes bya ba 'am/ 'phags pa'i bden pa dang bsam gtan dang / tshad med pa dang / gzugs med pa'i snyoms par 'jug pa zhes bya ba 'am rnam par thar pa dang mthar gyis gnas pa'i snyoms par 'jug pa dang / stong pa
12a2(nyi khri): nyid dang / mtshan ma med pa dang / smon pa med pa zhes bya ba 'am/ mngon par shes pa dang / ting nge 'dzin dang gzungs kyi sgo zhes bya ba 'am/ de bzhin gshegs pa'i stobs dang / mi 'jigs pa dang so so yang dag par rig pa dang / byams pa chen po dang snying rje
12a3(nyi khri): chen po dang / sangs rgyas kyi chos ma 'dres pa rnams shes bya bar dmigs pa la spyod spyod pa yin gyis/ de la bdag gis ci nas kyang bdag bla na med pa yang dag par rdzogs pa'i byang chub tu mngon par rdzogs par sangs rgyas nas/ sems can rnams kyi
12a4(nyi khri): dmigs pa'i nyes pa de dag med par bya'o snyam ste/ de sems bskyed pa de lta bu dag dang ldan la thabs mkhas pas shes rab kyi pha rol du phyin pa la spyod pas de bzhin gshegs pa'i stobs bcu dang mi 'jigs pa bzhi dang / so so yang dag par rig pa bzhi dang / sangs
12a5(nyi khri): rgyas kyi chos ma 'dres pa brgyad dang / byams pa chen po dang / snying rje chen po yongs su ma rdzogs par yang dag pa'i mtha' mngon du mi byed de/ de'i tshe byang chub sems dpa' sems dpa' chen po rnam par thar pa'i sgo stong pa nyid dang / mtshan ma med pa dang /
12a6(nyi khri): smon pa med pa'i ting nge 'dzin bsgom pa yongs su rdzogs par 'gyur ro/ /rab 'byor gzhan yang byang chub sems dpa' sems dpa' chen po shes rab kyi pha rol du phyin pa la spyod pa'i tshe/ 'di snyam du sems can 'di dag ni yun ring po nas mtshan ma la spyod spyod
12a7(nyi khri): pa ste/ bud med kyi mtshan ma 'am/ skyes pa'i mtshan ma 'am/ gzugs kyi mtshan ma 'am/ tshor ba dang / 'du shes dang / 'du byed dang / rnam par shes pa'i mtshan ma 'am/ skye mched dang / khams dang / rten cing 'brel bar 'byung ba'i mtshan ma 'am/ pha rol du
12b1(nyi khri): phyin pa rnams dang / stong pa nyid thams cad dang / byang chub kyi phyogs kyi chos rnams kyi mtshan ma'am/ sangs rgyas kyi chos ma 'dres pa'i bar gyi mtshan ma 'am/ rnam pa thams cad mkhyen pa nyid kyi bar gyi mtshan ma la spyod spyod pa yin gyis/ de la bdag gis ci nas kyang
12b2(nyi khri): bdag bla na med pa yang dag par rdzogs pa'i byang chub tu mngon par rdzogs par sangs rgyas nas/ sems can rnams kyi nyes pa de dag med par bya'o snyam ste/ de sems bskyed pa de lta bu dang ldan la/ thabs mkhas pas shes rab kyi pha rol du phyin pa la spyod pas de bzhin
12b3(nyi khri): gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad dang / byams pa chen po dang / snying rje chen po yongs su ma rdzogs par yang dag pa'i mtha' mngon du mi byed de/ de'i tshe byang chub
12b4(nyi khri): sems dpa' sems dpa' chen po'i rnam par thar pa'i sgo stong pa nyid dang mtshan ma med pa dang / smon pa med pa'i ting nge 'dzin bsgom pa yongs su rdzogs par 'gyur ro/ /rab 'byor gzhan yang byang chub sems dpa' sems dpa' chen po shes rab kyi pha rol du phyin pa la
12b5(nyi khri): spyod pa'i tshe/ 'di snyam du sems can 'di dag ni yun ring po nas smon lam la spyod spyod pa ste/ 'di ltar brgya byin dang / tshangs pa dang / 'jig rten skyong ba dang / 'khor los sgyur ba la mngon par dga'o/ /gzugs la mngon par dga'o/ /tshor ba dang / 'du shes dang /
12b6(nyi khri): 'du byed dang / rnam par shes pa la mngon par dga'o/ /rnam pa thams cad mkhyen pa nyid kyi bar la mngon par dga'o/ /de lta bas na de dag gi don du bla na med pa yang dag par rdzogs pa'i byang chub tu mngon par rdzogs par sangs rgyas te/ ci nas kyang sems can rnams kyi
12b7(nyi khri): smon lam gyi nyes pa de dag med par 'gyur ba de ltar chos bstan par bya'o snyam ste/ rab 'byor de ltar byang chub sems dpa' sems dpa' chen po sems bskyed pa de dag dang ldan la/ thabs mkhas pas shes rab kyi pha rol tu phyin pa la spyod pas rnam par thar pa'i sgo stong
13a1(nyi khri): pa nyid dang / mtshan ma med pa dang / smon pa med pa'i ting nge 'dzin bsgom pa yongs su rdzogs par 'gyur te/ de bzhin gshegs pa'i stobs bcu dang mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa
13a2(nyi khri): brgyad dang / byams pa chen po dang / snying rje chen po yongs su ma rdzogs shing bla na med pa yang dag par rdzogs pa'i byang chub tu mngon par sangs ma rgyas kyi bar du yang dag pa'i mtha' mngon du mi byed do/ /rab 'byor byang chub sems dpa' sems dpa' chen po pha rol tu
13a3(nyi khri): phyin pa drug la spyod pa dang / nang stong pa nyid dang / dngos po med pa'i ngo bo nyid stong pa nyid kyi bar la spyod pa dang / dran pa nye bar gzhag pa rnams la spyod pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag
13a4(nyi khri): dang / 'phags pa'i lam yan lag brgyad pa la spyod pa dang / 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa la spyod pa dang / rnam par thar pa dang / mthar gyis gnas pa'i snyoms par 'jug pa dang /
13a5(nyi khri): stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo la spyod pa dang de bzhin gshegs pa'i stobs bcu dang mi 'jigs pa bzhi dang / so so yang dag par rig pa bzhi dang / byams pa chen po dang / snying
13a6(nyi khri): rje chen po dang / sangs rgyas kyi chos ma 'dres brgyad la spyod pa dang / 'dris par byed cing de lta bu'i ye shes mthong ba dang ldan pa'i byang chub sems dpa' sems dpa' chen po ni mngon par 'du bya ba med par ltung ba 'am/ khams gsum pa dang lhan cig gnas
13a7(nyi khri): pa'i gnas med skabs med de de ni gnas ma yin no/ /rab 'byor byang chub sems dpa' sems dpa' chen po de ltar spyod cing / byang chub kyi phyogs kyi chos 'di dag la yongs su 'dris par byed pa de dag la ji ltar na byang chub sems dpa' sems dpa' chen po bla na
13b1(nyi khri): med pa yang dag par rdzogs pa'i byang chub tu mngon par rdzogs par 'tshang rgya bar 'dod pas chos 'di dag la spyad de yongs su 'dris par byas nas/ stong pa nyid dang yang dag pa'i mtha' gang rtogs pas rgyun tu zhugs pa'i 'bras bu 'thob par 'gyur ba dang / lan cig phyir
13b2(nyi khri): 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub 'thob par 'gyur ba'i stong pa nyid mngon du mi byed cing yang dag pa'i mtha' mngon du mi byed pa yin/ ji ltar na mtshan ma med pa dang / smon pa med pa dang / mngon par 'du bya
13b3(nyi khri): ba med pa dang / skye ba med pa dang / dngos po med pa mngon par 'du mi byed la/ shes rab kyi pha rol du phyin pa yang bsgom pa yin zhes dri bar bya'o/ /rab 'byor gal te byang chub sems dpa' sems dpa' chen po de la byang chub sems dpa' gzhan dag gis de skad
13b4(nyi khri): du dris na de la lan ldon zhing des stong pa nyid yid la bya'o/ /des mtshan ma med pa dang / smon pa med pa dang / mngon par 'du bya ba med pa dang / skye ba med pa dang / 'gag pa med pa dang / dngos po med pa yid la bya'o zhes zer na/ rab 'byor byang chub sems dpa'
13b5(nyi khri): sems dpa' chen po de dag gis/ byang chub sems dpa' sems dpa' chen po 'di ni sangs rgyas bcom ldan 'das de dag gis bla na med pa yang dag par rdzogs pa'i byang chub tu lung bstan pa yin no zhes bya bar rig par bya'o/ /de ci'i phyir zhe na/ de ni 'di
13b6(nyi khri): ltar phyir mi ldog pa'i byang chub sems dpa' sems dpa' chen po'i yongs su 'dris par bya ba de brjod do/ /de lung bstan to/ /de rab tu 'byed do/ /rab 'byor gal te byang chub sems dpa' sems dpa' chen po de la de skad du dris na/ 'di skad du ston
13b7(nyi khri): cing / des stong pa nyid la yongs su 'dris par mi bya'o/ /des mtshan ma med pa dang / smon pa med pa dang / mngon par 'du bya ba med pa dang / skye ba med pa dang / dngos po med pa la yongs su 'dris par mi bya'o/ /des byang chub kyi phyogs kyi chos rnams la yongs
14a1(nyi khri): su 'dris par mi bya'o zhes zer na/ rab 'byor byang chub sems dpa' sems dpa' chen po de dag gis/ byang chub sems dpa' sems dpa' chen po 'di ni sangs rgyas bcom ldan 'das de dag gis bla na med pa yang dag par rdzogs pa'i
14a2(nyi khri): byang chub tu lung bstan pa ma yin no zhes bya bar rig par bya'o/ /de ci'i phyir zhe na/ de ni 'di ltar phyir mi ldog pa'i byang chub sems dpa' sems dpa' chen po'i yongs su 'dris par bya ba de mi rjod cing lung mi ston la rab tu mi 'byed pa'i phyir te/ phyir mi ldog pa'i byang
14a3(nyi khri): chub sems dpa' sems dpa' chen po'i chos gang yin pa de ni mi rjod pa dang / lung mi ston pa dang / rab tu mi 'byed pa ni byang chub sems dpa' sems dpa' chen po de dag gis/ byang chub sems dpa' sems dpa' chen po 'di ni yongs su 'dris par byas nas/
14a4(nyi khri): phyir mi ldog pa'i byang chub sems dpa' sems dpa' chen pos phyir mi ldog pa'i sa non pa ltar srabs pa'i sa non pa ma yin no zhes bya bar rig par bya'o/ /gsol pa/ bcom ldan 'das gang gis slar mi ldog par 'gyur ba'i rnam grangs de lta bu mchis sam/ /
14a5(nyi khri): bcom ldan 'das kyis bka' stsal pa/ rab 'byor de ni yod do/ /gal te byang chub sems dpa' sems dpa' chen pos/ pha rol du phyin pa drug thos kyang rung / ma thos kyang rung ste/ phyir mi ldog pa'i byang chub sems dpa' sems dpa' chen po ji lta ba bzhin du
14a6(nyi khri): lan glon pa'o/ /gsol pa/ bcom ldan 'das de'i slad du byang chub tu spyod pa ni mang ste/ phyir mi ldog pa'i byang chub sems dpa' sems dpa' chen po yongs su sbyang ba'i sa 'am/ yongs su sbyang ba ma lags pa'i sa la gnas pa bzhin du lan 'debs pa ni
14a7(nyi khri): nyung ngo / /bcom ldan 'das kyis bka' stsal pa/ rab 'byor de de bzhin no/ /de de bzhin te/ de ci'i phyir zhe na/ rab 'byor de ni 'di ltar byang chub sems dpa' sems dpa' chen po gang phyir mi ldog pa'i ye shes kyi sar lung bstan pa de dag ni nyung ste/ gang lung
14b1(nyi khri): bstan pa de dag ni rnam pa de bzhin du lan glon te/ gang rnam pa de ltar lan glon pa de dag ni dge ba'i rtsa ba bskyed par rig par bya'o/ /rab 'byor byang chub sems dpa' sems dpa' chen po de dang de dag ni lha dang mi dang lha ma yin du bcas pa'i 'jig rten gyis mi 'phrogs
14b2(nyi khri): pa yin no/ /shes rab kyi pha rol tu phyin pa stong phrag nyi shu lnga pa las/ le'u bzhi bcu rtsa bzhi pa'o// //de nas yang bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor
14b3(nyi khri): gal te byang chub sems dpa' sems dpa' chen po rmi lam na yang nyan thos kyi sa 'am/ rang sangs rgyas kyi sa 'am/ khams gsum pa la 'dod sems mi skyed/ legs pa'i sems mi skyed cing / chos thams cad rmi lam dang 'dra ba nyid du lta/ sgra brnyan dang
14b4(nyi khri): 'dra ba dang / gzugs brnyan dang 'dra ba dang / smig rgyu dang 'dra ba dang / sprul pa dang 'dra ba nyid du lta la mngon du mi byed na/ rab 'byor 'di ni phyir mi ldog pa'i byang chub sems dpa' sems dpa' chen po'i phyir mi ldog pa'i mtshan nyid du rig par bya'o/ /rab 'byor
14b5(nyi khri): gzhan yang gal te byang chub sems dpa' sems dpa' chen pos rmi lam na yang de bzhin gshegs pa dgra bcom pa yang dag par rdzogs pa'i sangs rgyas zhabs 'bring brgya phrag du ma dang / zhabs 'bring stong phrag du ma dang / zhabs 'bring brgya stong phrag du ma dang / zhabs 'bring
14b6(nyi khri): bye ba phrag du ma dang / zhabs 'bring bye ba brgya phrag du ma dang / zhabs 'bring bye ba stong phrag du ma dang / zhabs 'bring bye ba brgya stong phrag du ma dang / zhabs 'bring bye ba khrag khrig brgya stong phrag du ma mnga' ba/ dge slong dang dge slong ma dang / dge bsnyen dang / dge bsnyen ma
14b7(nyi khri): dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po mang pos kun nas bskor cing mdun du byas te chos ston pa mthong la/ des chos de thos nas/ chos de'i don shes par bya'o zhes chos dang /
15a1(nyi khri): gnyer ba'i chos la zhugs shing gnas pa dang / 'thun par zhugs te gnyer ba'i chos la spyod pa mthong na/ rab 'byor 'di yang phyir mi ldog pa'i byang chub sems dpa' sems dpa' chen po'i phyir mi ldog pa'i mtshan nyid du rig par
15a2(nyi khri): bya'o/ /rab 'byor gzhan yang byang chub sems dpa' sems dpa' chen pos rmi lam na yang / de bzhin gshegs pa dgra bcom pa yang dag par rdzogs pa'i sangs rgyas nam mkha' la 'phags shing / dge slong gi dge 'dun la chos ston pa mi chen po'i
15a3(nyi khri): mtshan sum cu rtsa gnyis dang ldan pa/ 'od 'dom gang ba mnga' ba/ rdzu 'phrul dang cho 'phrul mang po ston pa/ sprul pa mang po sprul pa mdzad cing / sprul pa de dag kyang 'jig rten gyi khams gzhan dag tu sangs rgyas kyi bya ba byed pa mthong na/ rab 'byor
15a4(nyi khri): 'di yang phyir mi ldog pa'i byang chub sems dpa' sems dpa' chen po'i phyir mi ldog pa'i mtshan nyid du rig par bya'o/ /rab 'byor gzhan yang gal te byang chub sems dpa' sems dpa' chen pos rmi lam na yang grong bcom pa 'am/ grong khyer bcom pa 'am/
15a5(nyi khri): me thar pa 'am/ gcan zan khro bo mthong ngam/ de ma yin pa'i gcan zan gtum po'i rnam pa mthong ngam/ mgo bcad par gyur pa mthong ngam/ de ma yin pa'i 'jigs shing mi bzad pa dang sngang bar 'gyur ba mthong ngam/ sdug bsngal ba dang / yid mi bde ba
15a6(nyi khri): dang / 'khrug pa mthong ngam/ bkres pa dang / skom pa mthong ngam/ pha shi ba 'am/ ma shi ba 'am/ phu nu shi ba 'am/ bu sring shi ba 'am/ grogs po 'am/ gnyen bshes shi ba mthong na/ mya ngan dang 'jigs shing mi bzad pa dang / sngang bar mi 'gyur la/ rmi lam de
15a7(nyi khri): rmis pa'i 'og tu sad nas kyang 'di snyam ste/ kye ma khams gsum pa 'di dag kun kyang rmi lam lta bu ste/ bdag gis kyang bla na med pa yang dag par rdzogs pa'i byang chub tu mngon par rdzogs par sangs rgyas nas/ khams gsum pa'i chos thams cad rmi lam lta
15b1(nyi khri): bur bstan par bya'o snyam na/ rab 'byor 'di yang phyir mi ldog pa'i byang chub sems dpa' sems dpa' chen po'i phyir mi ldog pa'i mtshan nyid du rig par bya'o/ /rab 'byor gzhan yang ji ltar phyir mi ldog pa'i byang chub sems dpa' sems dpa' chen po bla na med
15b2(nyi khri): pa yang dag par rdzogs pa'i byang chub tu mngon par rdzogs par sangs rgyas nas/ de'i sangs rgyas kyi zhing na ngan song gsum po thams cad du thams cad/ rnam pa thams cad du thams cad med par 'gyur bar rig par bya zhe na/ gal te byang chub sems dpa'
15b3(nyi khri): sems dpa' chen pos rmi lam du sems can dmyal ba pa'i sems can mthong ngam/ byol song gi skye gnas pa'i sems can nam/ gshin rje'i 'jig rten pa'i sems can mthong na/ 'di lta bu'i dran pa 'thob cing dran pa thob nas kyang 'di snyam du bdag
15b4(nyi khri): bla na med pa yang dag par rdzogs pa'i byang chub tu mngon par rdzogs par sangs rgyas nas/ sangs rgyas kyi zhing de na ngan song gsum po thams cad du thams cad rnam pa thams cad du thams cad med par 'gyur ba de ltar spyod do/ /de ci'i phyir zhe na/ de ni
15b5(nyi khri): 'di ltar rmi lam gang yin pa dang / rmi lam gyi mtha' gang yin pa de la gnyis su med de gnyis su byar med do snyam na/ rab 'byor 'di yang phyir mi ldog pa'i byang chub sems dpa' sems dpa' chen po'i phyir mi ldog pa'i mtshan nyid du rig par bya'o/ /rab 'byor
15b6(nyi khri): gzhan yang gal te byang chub sems dpa' sems dpa' chen pos rmi lam 'am sad pa'i tshe/ grong khyer tshig par gyur na 'di snyam du bdag gis rmi lam 'am sad pa'i tshe/ rnam pa gang dang tshul gang dang / mtshan ma gang dag mthong ba'i rnam pa dang / tshul
15b7(nyi khri): dang mtshan ma de dag dang ldan pa'i byang chub sems dpa' sems dpa' chen po phyir mi ldog par rig par bya ba'i rnam pa de dag dang / tshul de dag dang mtshan ma de dag gal te bdag la yod na/ bden pa de dag dang / bden pa'i tshig 'dis grong khyer mes thar pa 'di zhi
16a1(nyi khri): bar gyur cig / bsil bar gyur cig /med par gyur cig snyam du sems la/ gal te zhi ba dang / bsil ba dang / med par gyur na rab 'byor byang chub sems dpa' sems dpa' chen po de ni bla na med pa yang dag par rdzogs pa'i byang chub
16a2(nyi khri): las phyir mi ldog par lung bstan par rig par bya'o/ /rab 'byor gal te yang me'i phung po bden pa'i tshig de las gal te khyim nas khyim du tshig srang nas srang du tshig ste/ khyim la la ni tshig /khyim la la ni ma tshig /srang la la ni tshig /srang la la ni ma tshig na/ /
16a3(nyi khri): rab 'byor byang chub sems dpa' sems dpa' chen po des/ sems can 'di dag gi khyim la la ni tshig /khyim la la ni ma tshig pa las na/ sems can 'di dag gis chos spong ba'i las byas pas de dag gi las tshe 'di la rnam par smin te de dag chos la skur ba
16a4(nyi khri): de nyid kyis las kyi lhag ma yang rnam par smin par 'gyur ro zhes bya bar rig par bya ste/ rab 'byor 'di ni phyir mi ldog pa'i byang chub sems dpa' sems dpa' chen po'i rgyu dang rkyen te/ rgyu de dag dang / rkyen de dag gis phyir mi ldog pa'i byang chub sems dpa' sems
16a5(nyi khri): dpa' chen por rig par bya'o/ /rab 'byor gzhan yang rnam pa gang dang / tshul gang dang / mtshan ma gang gis phyir mi ldog pa'i byang chub sems dpa' sems dpa' chen por rig par bya ba'i rnam pa de dag dang / tshul de dag dang / mtshan ma de dag bstan par bya'o/ /rab
16a6(nyi khri): 'byor gal te bud med dam/ skyes pa la la zhig mi ma yin pas byin gyis brlabs na/ de la byang chub sems dpa' sems dpa' chen pos 'di snyam du gal te/ bdag sngon gyi de bzhin gshegs pa dgra bcom pa yang dag par rdzogs pa'i sangs rgyas rnams kyis/
16a7(nyi khri): bla na med pa yang dag par rdzogs pa'i byang chub tu lung bstan te/ bdag gis bsam pa yongs su dag cing / bdag bla na med pa yang dag par rdzogs pa'i byang chub tu mngon par rdzogs par 'tshang rgya bar 'dod la/ bdag bla na med pa yang dag par rdzogs pa'i byang chub tu
16b1(nyi khri): mngon par rdzogs par 'tshang rgya bar 'gyur zhing / bdag bla na med pa yang dag par rdzogs pa'i byang chub tu yid la byed pa yongs su dag ste/ bdag la nyan thos kyi sems med/ bdag la rang sangs rgyas kyi sems med la/ nyan thos dang / rang sangs rgyas kyi sems
16b2(nyi khri): med pas/ bdag bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur zhing / bdag bla na med pa yang dag par rdzogs pa'i byang chub tu mngon par rdzogs par 'tshang rgya bar mi 'gyur ba ma yin gyi/ bdag gdon mi za bar
16b3(nyi khri): bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur te/ 'jig rten gyi khams grangs med tshad med pa dag na/ sangs rgyas bcom ldan 'das ji snyed cig bzhugs shing 'tsho skyong ba dang / chos ston pa'i de bzhin gshegs
16b4(nyi khri): pa dgra bcom pa yang dag par rdzogs pa'i sangs rgyas de dag gis ni gang ci yang ma mkhyen pa 'am/ ma gzigs pa 'am/ thugs su ma chud pa 'am/ mngon du ma mdzad pa 'am/ mngon par rdzogs par sangs ma rgyas pa gang yang med de/ sangs rgyas bcom ldan 'das de dag
16b5(nyi khri): gis bdag bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur zhes bya bar bdag gi bsam pa thugs su chud ce na/ bden pa de dang / bden pa'i tshig des skyes pa 'am/ bud med 'di mi ma yin pa gang gis bzung ba 'am/
16b6(nyi khri): gtses par gyur pa'i mi ma yin pa'i de gud du 'gro bar gyur cig ces bsams te smras na/ rab 'byor gal te byang chub sems dpa' sems dpa' chen pos de skad du brjod pas/ mi ma yin pa de gud du ma song na/ rab 'byor byang chub sems dpa' sems dpa'
16b7(nyi khri): chen po de ni sngon gyi de bzhin gshegs pa dgra bcom pa yang dag par rdzogs pa'i sangs rgyas rnams kyis bla na med pa yang dag par rdzogs pa'i byang chub tu lung ma bstan par rig par bya'o/ /rab 'byor gal te byang chub sems dpa' sems dpa' chen pos de skad
17a1(nyi khri): ces brjod pas/ mi ma yin pa de gud du song na/ rab 'byor byang chub sems dpa' sems dpa' chen po de ni sngon gyi de bzhin gshegs pa dgra bcom pa yang dag par rdzogs pa'i sangs rgyas rnams kyis bla na med pa yang dag par rdzogs
17a2(nyi khri): pa'i byang chub tu lung bstan par rig par bya ste/ rab 'byor rnam pa de dag dang / tshul de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/ /rab 'byor gzhan yang byang chub sems dpa' sems
17a3(nyi khri): dpa' chen po pha rol du phyin pa drug la ma spyad pa/ thabs mkhas pa dang mi ldan pa/ dran pa nye bar gzhag pa rnams dang / yang dag par spong ba dang / rdzu 'phrul gyi rkang pa dang / dbang po dang stobs dang / byang chub kyi yan lag dang / 'phags pa'i lam yan lag
17a4(nyi khri): brgyad pa dang / 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang mtshan ma med pa dang / smon pa med pa la ma
17a5(nyi khri): spyad pa/ byang chub sems dpa'i skyon med par ma chud pa'i bden pa'i byin gyis brlabs la bdud sdig to can nye bar 'ongs te/ rab 'byor gal te byang chub sems dpa' sems dpa' chen po bden pa'i byin gyi rlabs byed cing bden pa dang bden pa'i tshig gang gis
17a6(nyi khri): bdag sngon gyi de bzhin gshegs pa dgra bcom pa yang dag par rdzogs pa'i sangs rgyas rnams kyis bla na med pa yang dag par rdzogs pa'i byang chub tu lung bstan pa'i bden pa dang / bden pa'i tshig des mi ma yin pa de gud du 'gro bar gyur cig ces brjod pa las/
17a7(nyi khri): bdud sdig to can de mi ma yin par gyur pa de ci nas kyang gud du 'gro bar bya ba'i phyir nan tan du byed de/ de ci'i phyir zhe na/ de ni 'di ltar bdud sdig to can ni mi ma yin pa de bas ches mthu dang ldan zhing / ches gzi brjid dang ldan pas de'i phyir bdud sdig to can de yi byin gyis
17b1(nyi khri): rlabs kyis mi ma yin pa de gud du song bar gyur pa la/ byang chub sems dpa' sems dpa' chen po de 'di snyam ste/ de ltar bdag gi mthus mi ma yin pa de gud du song ngo snyam nas bdud kyi mthus mi ma yin pa de gud du song bar ni ma shes te/ de de'i rgyus byang chub sems
17b2(nyi khri): dpa' sems dpa' chen po gzhan dag la brnyas pa dang / 'phya ba dang / thing slad byed cing smod la khyad du gsod cing bdag ni sngon gyi de bzhin gshegs pa dgra bcom pa yang dag par rdzogs pa'i sangs rgyas de dag gis bla na med pa yang dag par rdzogs pa'i byang chub
17b3(nyi khri): tu lung bstan pa yin gyi/ 'di dag gzhan ni bla na med pa yang dag par rdzogs pa'i byang chub tu lung ma bstan to zhes nas de de tsam gyis nga rgyal 'phel bar byed pa dang / nga rgyal skyed cing rnam pa thams cad mkhyen pa nyid ring du byed/ bla na med pa yang dag par rdzogs
17b4(nyi khri): pa'i sangs rgyas kyi ye shes ring du byed na/ de ltar thabs mi mkhas pa'i byang chub sems dpa' de ni de tsam gyis lhag pa'i nga rgyal skyed pas des sa gnyis por 'gro bar rig par bya ste/ 'di ltar nyan thos kyi sa 'am/ rang sangs rgyas kyi sa'o/ /de ltar bden
17b5(nyi khri): pa'i byin gyi rlabs kyis byang chub sems dpa' sems dpa' chen po de'i bdud kyi las 'byung ste de la de dge ba'i bshes gnyen la mi snyen mi sten cing mi 'grogs la bsnyen bkur mi byed na de nyid du bdud kyis bcings pa de dam por byed pa yin no/ /de ci'i phyir zhe na/
17b6(nyi khri): de ni pha rol du phyin pa drug la ma spyad pa dang / thabs mkhas pas yongs su ma bzung ba'i phyir te/ rab 'byor de lta bu yang byang chub sems dpa' sems dpa' chen pos bdud kyi las su rig par bya'o// //shes rab kyi pha rol tu phyin pa
17b7(nyi khri): stong phrag nyi shu lnga pa/ bam po lnga bcu bzhi pa/ rab 'byor ji ltar na byang chub sems dpa' sems dpa' chen po pha rol tu phyin pa drug la ma spyad pa/ byang chub kyi phyogs kyi chos sum cu rtsa bdun la ma spyad pa/ rnam par thar pa'i sgo gsum
18a1(nyi khri): la ma spyad pa/ skyon med par ma chud pa'i drung du bdud sdig to can ming gi byin gyi rlabs kyis nye bar 'ong ba yin zhe na/ rab 'byor 'di la bdud sdig to can cha byad gang yang rung bas nye bar 'ongs shing / byang chub sems dpa' sems dpa'
18a2(nyi khri): chen po la 'di skad du/ rigs kyi bu khyod ni de bzhin gshegs pa dgra bcom pa yang dag par rdzogs pa'i sangs rgyas kyis bla na med pa yang dag par rdzogs pa'i byang chub tu lung bstan pa ste/ khyod kyi ming ni 'di zhes bya'o/ /khyod kyi pha'i ming ni 'di zhes bya'o/ /
18a3(nyi khri): khyod kyi ma'i ming ni 'di zhes bya'o/ /khyod kyi phu nu'i ming ni 'di zhes bya'o/ /khyod kyi bu sring gi ming ni 'di zhes bya'o/ /khyod kyi mdza' bo dang / blon po dang / gnyen bshes kyi ming ni 'di'o zhes bya ba nas/ pha ma'i rabs bdun nye bar ston cing / khyod ni yul che ge mo zhig dang /
18a4(nyi khri): grong khyer che ge mo zhig dang / yul che ge mo zhig dang / phyogs che ge mo zhig nas/ yul che ge mo zhig tu skyes so/ /grong khyer che ge mo zhig dang / grong rdal che ge mo zhig tu skyes so/ /gal te de ngang gis 'jam pa zhig yin na/ de de la 'di skad du khyod ni sngon yang 'di bzhin du 'jam
18a5(nyi khri): par gyur to zhes zer/ gal te rno ba zhig yin na/ de de la 'di skad du khyod ni sngon yang 'di bzhin du rno bar gyur to zhes zer/ gal te dgon pa pa zhig yin na/ de de la 'di skad du khyod ni sngon yang dgon pa par gyur to zhes zer/ gal te bsod snyoms pa zhig yin nam/ gal
18a6(nyi khri): te phyag dar khrod pa zhig yin nam/ gal te bsod snyoms phyis mi len pa zhig yin nam/ gal te stan gcig pa zhig yin nam/ gal te ci thob pa'i bsod snyoms pa zhig yin nam/ gal te dur khrod pa zhig yin nam/ gal te bla gab med pa zhig yin nam/ gal te
18a7(nyi khri): shing drung pa zhig yin nam/ gal te tsog pu pa zhig yin nam/ gal te gzhi ji bzhin pa zhig yin nam/ gal te chos gos gsum pa zhig yin nam/ gal te 'dod pa chung ba zhig yin nam/ gal te chog shes pa zhig yin nam/ gal te dben pa zhig yin nam/
18b1(nyi khri): gal te rkang pa bsku ba dang bral ba zhig yin nam/ gal te smra ba nyung ba zhig yin na/ de de la 'di skad du khyod ni sngon yang smra ba nyung bar gyur to zhes zer/ gal te 'thab pa nyung ba zhig yin na/ de de la 'di skad du khyod ni sngon yang 'thab pa nyung bar gyur to zhes zer te/ de ci'i
18b2(nyi khri): phyir zhe na/ de ni 'di ltar khyod la rnam pa 'di lta bu'i sbyangs pa'i yon tan dag yod pa las na/ gdon mi za bar sngon yang sbyangs pa'i yon tan dang / sdom pa 'di dag dang ldan par ma gyur mi srid do zhes zer ba la/ de de ltar sngon gyi ming dang rus bstan pa dang / da ltar byung ba'i sbyangs
18b3(nyi khri): pa'i yon tan dang / sdom pa bstan pas/ rlom sems skyed pas de ltar bdud sdig to can de'i drung du nye bar 'ongs shing / 'di skad du rigs kyi bu khyod ni de bzhin gshegs pa dgra bcom pa yang dag par rdzogs pa'i sangs rgyas kyis khyod la yon tan yod pa ci 'dra
18b4(nyi khri): ba bzhin du bla na med pa yang dag par rdzogs pa'i byang chub las phyir mi ldog par lung bstan to zhes zer zhing / yang na dge slong gi cha byad du nye bar 'ong / yang na dge slong ma'i cha byad du nye bar 'ong / yang na khyim bdag gi cha byad du nye bar 'ong / yang na ma'i cha byad du nye bar 'ong / yang na pha'i cha byad
18b5(nyi khri): du nye bar 'ong zhing / 'di skad du rigs kyi bu khyod ni de bzhin gshegs pa dgra bcom pa yang dag par rdzogs pa'i sangs rgyas kyis bla na med pa yang dag par rdzogs pa'i byang chub tu lung bstan to/ /de ci'i phyir zhe na/ de ni 'di ltar khyod la phyir mi ldog pa'i byang
18b6(nyi khri): chub sems dpa' sems dpa' chen po rnams kyi yon tan gang ji snyed pa de dag yod do zhes zer la/ rab 'byor ngas phyir mi ldog pa'i byang chub sems dpa' sems dpa' chen po rnams kyi rnam pa dang / tshul dang / mtshan ma gang bshad pa de dag byang chub sems
18b7(nyi khri): dpa' sems dpa' chen po de la med na/ rab 'byor de la byang chub sems dpa' gzhan gyis byang chub sems dpa' sems dpa' chen po 'di ni bdud kyi byin gyis brlabs pa yin no zhes bya bar rig par bya'o/ /de ci'i phyir zhe na/ rab 'byor de ni 'di ltar gang
19a1(nyi khri): phyir mi ldog pa'i byang chub sems dpa' sems dpa' chen po'i rnam pa dang / tshul dang / mtshan ma de dag kyang med la ming bstan pa des kyang byang chub sems dpa' sems dpa' chen po gzhan la brnyas pa dang / 'phya ba dang / smod pa byed
19a2(nyi khri): cing khyad du gsod la smod na/ rab 'byor 'di yang byang chub sems dpa' sems dpa' chen pos ming gi byin gyi rlabs kyis bdud kyi las su rig par bya'o/ /rab 'byor gzhan yang byang chub sems dpa' sems dpa' chen pos ming gi byin gyi rlabs kyis bdud
19a3(nyi khri): kyi las su rig par bya ste/ de ci'i phyir zhe na/ rab 'byor de ni 'di ltar byang chub sems dpa' sems dpa' chen po pha rol du phyin pa drug la ma spyad pas/ phung po'i bdud mi shes te/ gzugs mi shes tshor ba dang 'du shes dang 'du byed dang rnam par shes pa
19a4(nyi khri): mi shes pas/ de la bdud sdig to can ming gi byin gyi rlabs kyis lung ston cing / khyod bla na med pa yang dag par rdzogs pa'i byang chub tu mngon par rdzogs par sangs rgyas nas ming 'di zhes bya bar 'gyur ro zhes byang chub sems dpa' sems dpa' chen pos
19a5(nyi khri): ming gang bsams pa dang / dpyad pa de nyid rjod de/ de la byang chub sems dpa' shes rab 'chal pa'i ngang tshul can thabs la mi mkhas pa de 'di snyam ste/ bdag gis ming gang yin gyis rnam par brtags te/ bsams pa dang / rjes su dpyad pa de nyid
19a6(nyi khri): bdag bla na med pa yang dag par rdzogs pa'i byang chub tu mngon par rdzogs par sangs rgyas pa'i ming du 'gyur ro snyam ste/ ji lta ji ltar bdud sdig to can nam/ bdud kyi ris kyi lha 'am/ bdud kyi byin gyis brlabs pa'i dge slong dag ston pa/ de lta de ltar
19a7(nyi khri): sems shing / ji ltar bdag gis sems bskyed pa dang / bdag gi ming ji lta ba bzhin du dge slong 'dis bstan te/ ming dang / ming du mthun gyis/ bdag ni de bzhin gshegs pa dgra bcom pa yang dag par rdzogs pa'i sangs rgyas kyis bla na med pa yang dag
19b1(nyi khri): par rdzogs pa'i byang chub tu lung bstan to snyam nas/ rab 'byor byang chub sems dpa' de la gang ngas phyir mi ldog pa'i byang chub sems dpa' sems dpa' chen po'i rnam pa dang / tshul dang / mtshan mar bshad pa de dag kyang med la/ ming de dang / lung bstan par brjod pa des
19b2(nyi khri): kyang / byang chub sems dpa' sems dpa' chen po gzhan dag la khyad du gsod na/ de rlom sems des bla na med pa yang dag par rdzogs pa'i byang chub las ring du 'gyur ro/ /de ltar thabs mkhas pa dang mi ldan la/ shes rab kyi pha rol du phyin pa dang bral zhing /
19b3(nyi khri): dge ba'i bshes gnyen dang bral te/ sdig pa'i grogs pos yongs su bzung ba de'i sa ni gnyis su rig par bya ste/ 'di ltar nyan thos kyi sa'am/ rang sangs rgyas kyi sa'o/ /yang dang yang shin du yun ring por 'khor zhing 'phyan 'phyan nas/ dge ba'i
19b4(nyi khri): bshes gnyen la bsnyen pa dang / bsten pa dang / rim gro byas nas/ shes rab kyi pha rol du phyin pa 'di nyid la brten te/ bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro/ /rab 'byor gal te yang byang chub
19b5(nyi khri): sems dpas yang dang yang du dge ba'i bshes gnyen blta ba dang / bsnyen bkur bar ma gyur la/ lus thob pa des sems bskyed pa snga ma dag mi smod mi 'chags na/ de ni sa gnyis su 'gro bar rig par bya ste/ 'di ltar nyan thos kyi sa 'am/ rang sangs rgyas kyi
19b6(nyi khri): sa'o/ /'di lta ste dper na/ dge slong nyan thos kyi theg pa pas ltung ba'i rtsa ba bzhi las ltung ba gang yang rung ba gcig byas na dge sbyangs ma yin/ shAkya'i bu ma yin par 'gyur te/ de ni lus de nyid kyis dge sbyong gi 'bras bu bzhi las dge sbyong gi 'bras bu gang
19b7(nyi khri): yang rung ba la la thob par 'gyur ba'i skal ba med do/ /rab 'byor de bzhin du byang chub sems dpa' sems dpa' chen po gang ming bstan pa tsam gyis rlom sems dang ldan pa'i sems bskyed cing / ming tsam brjod pa des/ byang chub sems dpa' gzhan dag la brnyas
20a1(nyi khri): pa dang / 'phya ba dang / khyad du gsod pa'i sems bskyed pa de ni de bas kyang shin du lci ba ste/ sems bskyed pa de ni des de bas kyang shin du lci bar rig par bya'o/ /rab 'byor de ltar ming bstan pas bdud kyi las shin du phra ba de lta bu dag skye bar
20a2(nyi khri): 'gyur ro/ /rab 'byor ltung ba'i rtsa ba bzhi po lta zhog gi /byang chub sems dpa'i ming bstan pa tsam gyis rlom sems dang ldan pa'i sems bskyed pa skyes pa de ni/ mtshams med pa lnga bas kyang shin du lci ba ste/ sems bskyed pa de ni de bas kyang shin du
20a3(nyi khri): lci bar rig par bya'o/ /rab 'byor gzhan yang bdud sdig to can dben pa'i yon tan ston cing / byang chub sems dpa' sems dpa' chen po'i drung du nye bar 'ongs te/ 'di skad du de bzhin gshegs pa ni dben pa'i yon tan gsung pa'o zhes zer te/ rab 'byor
20a4(nyi khri): ngas ni 'di lta ste/ byang chub sems dpa' sems dpa' chen po'i dgon pa 'am/ nags 'dab 'am/ bas mtha'i gnas dben par ma bshad do/ /gsol pa/ bcom ldan 'das gal te de ltar dgon pa dang / nags 'dab dang / bas mtha'i gnas dben pa ma
20a5(nyi khri): lags na/ byang chub sems dpa' sems dpa' chen po'i dben pa gzhan ni gang zhig mchis/ bcom ldan 'das byang chub sems dpa' sems dpa' chen po'i dben pa gzhan ni ji lta bu zhig mchis/ bcom ldan 'das kyis bka' stsal pa/ rab 'byor
20a6(nyi khri): gal te byang chub sems dpa' sems dpa' chen po nyan thos dang / rang sangs rgyas dang ldan pa'i yid la bya bas dben na/ dgon pa dang / nags 'dab dang / bas mtha'i gnas na rnam par spyod pa yin te/ rab 'byor 'di ni dben pa ste/ byang chub sems
20a7(nyi khri): dpa' sems dpa' chen po rnams la ngas gnang ba'o/ /gal te dben pa 'dis nyin mtshan du rnam par spyod na/ byang chub sems dpa' sems dpa' chen po de ni 'di lta ste/ byang chub sems dpa'i dben pas dben par rnam par spyod pa yin no/ /byang chub
20b1(nyi khri): sems dpa' sems dpa' chen po dgon pa dang / nags 'dab dang / bas mtha'i gnas na rnam par spyod kyang / nyan thos dang rang sangs rgyas dang ldan pa'i yid la bya ba dang 'dres par rnam par spyod na/ byang chub sems dpa' sems dpa' chen po de ni mi dben par
20b2(nyi khri): rnam par spyod pa yin no/ /gal te grong na spyod kyang nyan thos dang / rang sangs rgyas kyi yid la bya ba dang ma 'dres na/ byang chub sems dpa' sems dpa' chen po de ni dben par rnam par spyod pa yin no/ /rab 'byor byang chub sems dpa' sems dpa' chen po rnams la
20b3(nyi khri): dben pa'i rnam pa de lta bu ngas gnang ba las dris shing / bdud sdig to can de la dgon pa dang / nags 'dab dang / bas mtha'i gnas su rnam par spyod cig ces dben pa ston te/ de dben pa des 'du 'dzir gyur cing / nyan thos dang / rang sangs rgyas kyi sa dang ldan pa'i
20b4(nyi khri): yid la bya ba dang 'dres pas/ shes rab kyi pha rol du phyin pa la brtson pa ma yin te/ rnam pa thams cad mkhyen pa nyid yongs su rdzogs par mi 'gyur ro/ /de de ltar rnam par spyod pa des/ rnam par spyod cing yid la bya ba yongs su ma dag pas/ byang chub sems dpa'
20b5(nyi khri): sems dpa' chen po gzhan gyi grong 'dab na rnam par spyod cing / yid la bya ba yongs su dag pa dang ldan pa/ nyan thos kyi sems dang ma 'dres pa/ rang sangs rgyas kyi sems dang ma 'dres pa de ma yin pa'i sdig pa'i sems gzhan dang ma 'dres pa/ bsam gtan dang / rnam par
20b6(nyi khri): thar pa dang / ting nge 'dzin dang snyoms par 'jug pa dang / mngon par shes pa yongs su rdzogs par gyur pa dag la brnyas pa'i sems bskyed de/ thabs mi mkhas pa'i byang chub sems dpa' de bas dgon pa sbrul dang / dang / bya yod pa/ rkun po dang / sme sha can
20b7(nyi khri): yod pa/ gcan zan mche ba can dang / srin po rgyu ba/ dpag tshad brgya tsam du 'phags pa de lta bu'i nang na 'dug cing / lo gcig gam/ lo brgya 'am/ lo stong ngam/ lo brgya phrag stong ngam/ lo bye 'am/ lo bye ba phrag brgya 'am/ lo bye ba phrag stong ngam/ lo bye ba
21a1(nyi khri): brgya phrag stong ngam/ lo bye ba khrag khrig brgya phrag stong ngam/ de bas kyang lhag par gnas su zin kyang / dben pa gang gis byang chub sems dpa' sems dpa' chen po lhag pa'i bsam pa la yang dag par gnas shing / rnam par spyod pa de lta bu'i
21a2(nyi khri): dben pa shes par mi 'gyur te/ byang chub sems dpa' sems dpa' chen po de ni nyan thos dang / rang sangs rgyas dang ldan pa'i yid la bya ba mang po dang 'dres pa nyid du rnam par spyod par 'gyur te/ dben pa de la yang dag par ma rtses par gnas shing chags pa dang / zhen cing
21a3(nyi khri): mngon par zhen pa de tsam gyis ni nga'i sems rangs par mi 'gyur te/ ngas byang chub sems dpa' sems dpa' chen po rnams la dben pa gang bshad pa'i dben pa de dang mi ldan pas/ dben pa de la mi gnas so/ /de ci'i phyir zhe na/ de ni 'di ltar dben pa de dang bral ba'i phyir te/
21a4(nyi khri): de ltar de'i drung du bdud sdig to can nye bar 'ongs shing / steng gi bar snang la gnas te/ 'di skad du rigs kyi bu legs so legs so/ /'di ni de bzhin gshegs pas bstan pa'i dben pa ma nor ba yin gyis/ khyod dben pa 'di nyid kyis rnam par spyod cig /des khyod
21a5(nyi khri): myur du bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro zhes zer te/ de'i rgyus de dben pa de bas kyang dben pa de gces par 'dzin cing phyir grong 'dab tu 'ongs nas/ dge slong byang chub sems dpa'i theg pa pa/ sems dang yid
21a6(nyi khri): la bya ba yongs su dag pa/ nges pa dge ba'i chos dang ldan pa gzhan dag la/ tshe dang ldan pa 'di dag ni 'du 'dzi'i rnam par spyod pas rnam par spyod do zhes khyad du gsod cing byang chub sems dpa' sems dpa' chen po dben par spyod pa de dag la 'du 'dzis rnam par spyod par skyon du gdags pa dang
21a7(nyi khri): 'dres par rnam par spyod par skyon du gdags pas brnyas pa'i sems bskyed do/ /gang 'du 'dzi rnam par spyod pas rnam par spyod pa de dag la ni dben pas rnam par spyod par 'dzin cing de dag la rim gro skyed do/ /gang la rim gro bskyed par bya ba de dag la ni nga rgyal skyed do/ /de ci'i phyir
21b1(nyi khri): zhe na/ de ni 'di ltar bdag ni mi ma yin pas bskul ba'o/ /mi ma yin pas dran par bya ba'o/ /rnam par spyod pa gang gis bdag spyod pa de ni rnam par spyod pa ma nor ba ste/ grong 'dab na spyod pa lta la su zhig skul bar 'gyur/ grong 'dab na spyod pa lta la su zhig dran par byed par 'gyur
21b2(nyi khri): zhes nga rgyal skyed de/ de ltar byang chub sems dpa' de byang chub sems dpa'i theg pa pa'i rigs kyi bu gzhan dag la smod pa byed de/ rab 'byor gang zag de ni byang chub sems dpa' gdol bar rig par bya'o/ /byang chub sems dpa' sun 'byin par rig par bya'o/ /byang chub
21b3(nyi khri): sems dpa'i gzugs brnyan du rig par bya'o/ /de ni lha dang / mi dang / lha ma yin du bcas pa'i 'jig rten gyi rkun po ste/ de ni lha dang / mi dang / lha ma yin du bcas pa'i 'jig rten gyis dge sbyong gi cha byad can gyi rkun por rig par bya ste/ ngang tshul de lta bu dang ldan
21b4(nyi khri): pa'i gang zag ni byang chub sems dpa'i theg pa pa'i rigs kyi bu 'am rigs kyi bu mo dag gis bsnyen par mi bya/ bsten par mi bya/ rim gror mi bya'o/ /de ci'i phyir zhe na/ rab 'byor gang zag de lta bu dag ni lhag pa'i nga rgyal can du rig par bya ste/ byang chub sems dpa'
21b5(nyi khri): sems dpa' chen pos rnam pa thams cad mkhyen pa nyid kyang yongs su ma btang la/ bla na med pa yang dag par rdzogs pa'i byang chub kyang yongs su ma btang na/ byang chub sems dpa' sems dpa' chen po bsam pa thag pas/ bla na med pa yang dag par rdzogs pa'i byang chub
21b6(nyi khri): tu mngon par rdzogs par 'tshang rgya bar 'dod pa/ sems can thams cad kyi don bya bar 'dod pa des gang zag de lta bu'i ngang tshul can bsnyen par mi bya/ bsten par mi bya/ rim gror mi bya'i rang gi don dang ldan par 'gyur ba la brtson par bya ste/ 'khor ba las rtag tu skyo
21b7(nyi khri): zhing / 'jigs pa'i yid kyis khams gsum dang ma 'dres par spyad par bya'o/ /byang chub sems dpa' gdol pa de la yang byams pa bskyed par bya ste/ de nyid la snying brtse ba'i phyir snying rje bskyed par bya'o/ /dga' ba dang / btang snyoms bskyed par bya'o/ /des
22a1(nyi khri): sems 'di ltar bskyed par bya ste/ ci nas kyang bdag gi nyes pa 'di dag thams cad du thams cad med cing mi skye bar 'gyur ba de ltar bya'o/ /gal te skyes na yang myur du spang bar bya'o zhes bslab par bya ste/ rab 'byor 'di ni byang chub sems dpa'
22a2(nyi khri): sems dpa' chen po rnams kyi rang gi khong du chud pa'i mngon par shes pa'i mthur rig par bya'o/ /rab 'byor gzhan yang byang chub sems dpa' sems dpa' chen po lhag pa'i bsam pas bla na med pa yang dag par rdzogs pa'i byang chub tu mngon par rdzogs par 'tshang rgya bar
22a3(nyi khri): 'dod pas/ dge ba'i bshes gnyen dag la bsnyen par bya'o/ /bsten par bya'o/ /rim gror bya'o/ /gsol pa/ bcom ldan 'das byang chub sems dpa' sems dpa' chen po'i dge ba'i bshes gnyen du rig par bgyi ba de dag gang lags/ bcom ldan 'das kyis
22a4(nyi khri): bka' stsal pa/ rab 'byor sangs rgyas bcom ldan 'das rnams ni byang chub sems dpa' sems dpa' chen po rnams kyi dge ba'i bshes gnyen du rig par bya'o/ /rab 'byor byang chub sems dpa' sems dpa' chen po rnams ni/ byang chub sems dpa' sems dpa'
22a5(nyi khri): chen po rnams kyi dge ba'i bshes gnyen du rig par bya'o/ /rab 'byor nyan thos gang pha rol du phyin pa drug brjod cing ston pa dang 'chad cing 'grel ba dang / rnam par 'byed cing gsal bar byed pa dang / yang dag par ston pa de dag kyang byang chub sems dpa' sems dpa'
22a6(nyi khri): chen po rnams kyi dge ba'i bshes gnyen du rig par bya'o/ /rab 'byor gzhan yang pha rol du phyin pa drug ni/ byang chub sems dpa' sems dpa' chen po rnams kyi dge ba'i bshes gnyen du rig par bya'o/ /dran pa nye bar gzhag pa bzhi dang / yang dag par spong ba bzhi
22a7(nyi khri): dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa dang / 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa
22b1(nyi khri): dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa rnams dang / ting nge 'dzin rnams dang / gzungs kyi sgo rnams dang / de bzhin gshegs pa'i stobs bcu
22b2(nyi khri): dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad ni byang chub sems dpa' sems dpa' chen po rnams kyi dge ba'i bshes gnyen du rig par bya'o/ /de bzhin nyid dang / yang dag pa'i mtha' dang / chos kyi
22b3(nyi khri): dbyings ni byang chub sems dpa' sems dpa' chen po rnams kyi dge ba'i bshes gnyen du rig par bya'o/ /rab 'byor gzhan yang pha rol du phyin pa drug ni byang chub sems dpa' sems dpa' chen po rnams kyi ston par rig par bya ste/ pha rol du phyin pa drug ni lam mo/ /
22b4(nyi khri): pha rol du phyin pa drug ni snang ba'o/ /pha rol du phyin pa drug ni sgron ma'o/ /blo'o/ /shes pa'o/ /shes rab bo/ /pha rol du phyin pa drug ni dpung gnyen no/ /pha rol du phyin pa drug ni skyabs so/ /pha rol du phyin pa drug ni mgon no/ /pha rol du phyin pa drug ni ma'o/ /pha rol du
22b5(nyi khri): phyin pa drug ni pha'o/ /dran pa nye bar gzhag pa bzhi dang / yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa dang / 'phags pa'i bden pa rnams dang /
22b6(nyi khri): bsam gtan rnams dang / tshad med pa rnams dang / gzugs med pa'i snyoms par 'jug pa rnams dang rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa
22b7(nyi khri): rnams dang / ting nge 'dzin rnams dang / gzungs kyi sgo rnams dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad dang / lam gyi rnam pa shes pa nyid ni byang chub sems
23a1(nyi khri): dpa' sems dpa' chen po rnams kyi ston par rig par bya ste/ lam gyi rnam pa shes pa nyid ni lam mo/ /lam gyi rnam pa shes pa nyid ni snang ba'o/ /lam gyi rnam pa shes pa nyid ni sgron ma'o/ /blo'o/ /shes pa'o/ /shes rab bo/ /lam gyi rnam pa shes pa
23a2(nyi khri): nyid ni dpung gnyen no/ /lam gyi rnam pa shes pa nyid ni skyabs so/ /lam gyi rnam pa shes pa nyid ni mgon no/ /lam gyi rnam pa shes pa nyid ni ma'o/ /lam gyi rnam pa shes pa nyid ni pha'o/ /rnam pa thams cad mkhyen pa nyid ni bag chags kyi mtshams sbyor ba thams cad
23a3(nyi khri): spong bar byed pa ste/ de ci'i phyir zhe na/ rab 'byor de ni 'di ltar byang chub kyi phyogs kyi chos sum cu rtsa bdun po 'di dag ni/ 'das pa'i dus kyi de bzhin gshegs pa dgra bcom pa yang dag par rdzogs pa'i sangs rgyas gang ji snyed cig byung ba'i sangs rgyas bcom ldan 'das
23a4(nyi khri): de dag gi yang yab dang yum du gyur to/ /rab 'byor byang chub kyi phyogs kyi chos sum cu rtsa bdun po 'di dag ni ma 'ongs pa'i dus kyi de bzhin gshegs pa dgra bcom pa yang dag par rdzogs pa'i sangs rgyas gang ji snyed cig 'byung ba'i sangs rgyas bcom ldan 'das de dag gi yang yab dang
23a5(nyi khri): yum du 'gyur ro/ /rab 'byor byang chub kyi phyogs kyi chos sum cu rtsa bdun po 'di dag ni da ltar phyogs bcu'i 'jig rten gyi khams na sangs rgyas bcom ldan 'das gang ji snyed cig bzhugs shing 'tsho skyong ba'i sangs rgyas bcom ldan 'das de dag gi yang yab dang yum du gyur to/ /
23a6(nyi khri): de ci'i phyir zhe na/ rab 'byor 'di ltar 'di las byung ba ni 'das pa dang / ma byon pa dang / da ltar byung ba'i sangs rgyas bcom ldan 'das rnams te/ rab 'byor de bas na byang chub sems dpa' sems dpa' chen po bla na med pa yang dag par rdzogs pa'i byang chub tu mngon par
23a7(nyi khri): rdzogs par 'tshang rgya bar 'dod pa dang / sangs rgyas kyi zhing yongs su dag par bya bar 'dod pa dang / sems can yongs su smin par bya bar 'dod pas/ bsdu ba'i dngos po bzhis sems can rnams yongs su bsdu bar bya'o/ /bzhi gang zhe na/ sbyin pa dang / tshig snyan pa dang /
23b1(nyi khri): don spyad pa dang / don mthun pa ste/ rab 'byor ngas don gyi dbang de mthong bas/ 'di skad du 'di lta ste/ byang chub kyi phyogs kyi chos sum cu rtsa bdun po 'di dag ni byang chub sems dpa' sems dpa' chen po rnams kyi ston pa dang / ma dang pha dang / dpung gnyen dang / skyabs dang /
23b2(nyi khri): mgon yin no/ zhes brjod do/ /rab 'byor de bas na byang chub sems dpa' sems dpa' chen po gzhan gyi dring mi 'jog par bya bar 'dod pa dang / gzhan gyi dring mi 'jog pa la gnas par 'dod pa dang / sems can thams cad kyi the tshom gcad par 'dod pa dang / sangs rgyas kyi
23b3(nyi khri): kyi zhing yongs su dag par bya bar 'dod pa dang / sems can yongs su smin par bya bar 'dod pas/ shes rab kyi pha rol du phyin pa 'di nyid la bslab par bya'o/ /de ci'i phyir zhe na/ byang chub sems dpa' sems dpa' chen pos chos gang la bslab par bya ba de dag shes rab kyi
23b4(nyi khri): pha rol du phyin pa 'di las rgya cher bstan to/ /rab 'byor gyis gsol ba/ bcom ldan 'das shes rab kyi pha rol du phyin pa'i mtshan nyid ji lta bu lags/ bcom ldan 'das kyis bka' stsal pa/ rab 'byor nam mkha' ltar chags pa med pa'i mtshan nyid ni shes rab kyi pha
23b5(nyi khri): rol du phyin pa'o/ /rab 'byor shes rab kyi pha rol du phyin pa'i mtshan nyid ni med pa ste/ shes rab kyi pha rol du phyin pa la mtshan nyid gang yang med do/ /gsol pa/ bcom ldan 'das mtshan nyid gang gis shes rab kyi pha rol du phyin pa mchis pa'i mtshan nyid des chos
23b6(nyi khri): thams cad mchis par 'gyur ba'i rnam grangs de lta bu mchis sam/ bcom ldan 'das kyis bka' stsal pa/ rab 'byor de de bzhin no/ /de de bzhin te/ mtshan nyid gang gis shes rab kyi pha rol du phyin pa yod pa'i mtshan nyid yod pa de nyid kyi chos thams cad
23b7(nyi khri): yod do/ /de ci'i phyir zhe na/ rab 'byor chos thams cad ni rang bzhin gyis dben pa ste/ chos thams cad ni chos thams cad kyis dben pa'o/ /chos thams cad ni chos thams cad kyis stong pa'o/ /rab 'byor rnam grangs des na 'di ltar stong pa nyid kyi mtshan
24a1(nyi khri): nyid dang / dben pa'i mtshan nyid du mtshan nyid gang gis shes rab kyi pha rol du phyin pa yod pa'i mtshan nyid des chos thams cad yod do/ /rab 'byor gyis gsol pa/ bcom ldan 'das gal te chos thams cad kyang chos thams cad kyis dben
24a2(nyi khri): la/ chos thams cad kyang chos thams cad kyis stong na sems can rnams kyi kun nas nyon mongs pa dang / rnam par byang ba yang ji ltar mchis par 'gyur/ bcom ldan 'das dben pa ni kun nas nyon mongs par mi 'gyur/ rnam par byang bar mi 'gyur/ stong pa
24a3(nyi khri): nyid ni kun nas nyon mongs par mi 'gyur/ rnam par byang bar mi 'gyur/ dben pa dang / stong pa nyid ni bla na med pa yang dag par rdzogs pa'i byang chub tu mngon par rdzogs par 'tshang mi rgya/ dben pas ni stong pa nyid la chos gang yang mi dmigs/ dben pas ni stong pa nyid
24a4(nyi khri): la sems can gang byang chub tu mngon par rdzogs par 'tshang rgya ba de lta bu mi dmigs na/ bcom ldan 'das bstan pa de'i don bdag gis ji ltar 'tshal bar bgyi/ bcom ldan 'das kyis bka' stsal pa/ rab 'byor de ji snyam du sems/ sems can rnams yun ring
24a5(nyi khri): po nas bdag dang bdag gi zhes bya ba la spyod dam/ gsol pa/ bcom ldan 'das de de lags so bde bar gshegs pa de de lags te/ sems can rnams yun ring po nas bdag dang bdag gir bgyi ba la spyod do/ /bcom ldan 'das kyis bka' stsal pa/ rab 'byor de ji snyam
24a6(nyi khri): du sems/ 'on kyang bdag dang bdag gir bya ba dben zhing stong ngam/ /gsol pa/ /bcom ldan 'das dben no/ /bde bar gshegs pa stong ngo / /bcom ldan 'das kyis bka' stsal pa/ rab 'byor de ji snyam du sems/ 'on kyang bdag dang bdag gir bya bas sems
24a7(nyi khri): can rnams kun du rgyug cing / kun du 'khor bar gyur tam/ gsol pa/ bcom ldan 'das de de lta lags so/ /bde bar gshegs pa de de lta lags te/ bdag dang bdag gir bgyi bas sems can rnams kun du rgyug cing kun du 'khor bar gyur to/ /bcom ldan 'das
24b1(nyi khri): kyis bka' stsal pa/ rab 'byor de ltar na sems can rnams kyi kun nas nyon mongs pa yod pa yin te/ gang la bdag tu bya ba med pa dang / bdag gir bya ba med pa de la 'dzin pa med/ gang la 'dzin pa med pa de la sems can kun du rgyug cing / kun du 'khor ba med
24b2(nyi khri): de/ de la kun nas nyon mongs pa gang yang med pas/ rab 'byor de ltar na sems can rnams kyi rnam par byang ba yod pa yin no/ /gsol pa/ bcom ldan 'das byang chub sems dpa' sems dpa' chen po de ltar spyod pa ni gzugs la mi spyod/ tshor ba dang / 'du shes
24b3(nyi khri): dang / 'du byed dang / rnam par shes pa la mi spyod/ skye mched dang / khams la mi spyod/ rten cing 'brel par 'byung ba la mi spyod/ sbyin pa'i pha rol du phyin pa la mi spyod/ tshul khrims kyi pha rol du phyin pa dang / bzod pa'i pha rol du phyin pa dang / brtson 'grus
24b4(nyi khri): kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa la mi spyod/ nang stong pa nyid la mi spyod/ dngos po med pa'i ngo bo nyid stong pa nyid kyi bar la mi spyod/ dran pa nye bar gzhag pa rnams la mi spyod/ yang dag par spong
24b5(nyi khri): ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / 'phags pa'i lam yan lag brgyad pa la mi spyod/ 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam
24b6(nyi khri): par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo la mi spyod/ de bzhin gshegs pa'i stobs dang / mi 'jigs pa dang / so so
24b7(nyi khri): yang dag par rig pa dang / byams pa chen po dang / snying rje chen po dang / sangs rgyas kyi chos ma 'dres pa la mi spyod/ rnam pa thams cad mkhyen pa nyid kyi bar la mi spyod do/ /de ci'i slad du zhe na/ de ni 'di ltar gang spyod pa dang / gang gis spyod pa dang / gang la spyod par
25a1(nyi khri): 'gyur ba'i chos de dag thams cad mi dmigs so/ /bcom ldan 'das de ltar spyod pa'i byang chub sems dpa' sems dpa' chen po ni lha dang / mi dang / lha ma yin du bcas pa'i 'jig rten gyis mi thub pa ste/ bcom ldan 'das de ltar spyod
25a2(nyi khri): pa'i byang chub sems dpa' sems dpa' chen po ni nyan thos dang / rang sangs rgyas thams cad kyis zil gyis non par mi nus so/ /de ci'i slad du zhe na/ de ni 'di ltar 'di lta ste/ byang chub sems dpa'i skyon ma mchis pa'i gnas zil gyis mi non pa la gnas pas/
25a3(nyi khri): bcom ldan 'das byang chub sems dpa' sems dpa' chen po rnam pa thams cad mkhyen pa nyid yid la bgyid pa dang ma bral ba ni zil gyis mi non pa ste/ bcom ldan 'das de ltar spyod pa'i byang chub sems dpa' sems dpa' chen po ni rnam pa thams cad mkhyen pa
25a4(nyi khri): dang nye bar gyur pa lags so/ /bcom ldan 'das kyis bka' stsal pa/ rab 'byor gal te 'dzam bu'i gling gi sems can ji snyed pa de dag thams cad snga phyi med par mi'i lus thob par gyur te/ bla na med pa yang dag par rdzogs pa'i byang chub tu mngon par rdzogs
25a5(nyi khri): par sangs rgyas par gyur la/ de dag nam 'tsho'i bar du bzhugs pa la/ rigs kyi bu 'am/ rigs kyi bu mo la la zhig gis rim gror byas/ bkur bstir byas/ bsti stang du byas/ mchod par byas te/ dge ba'i rtsa ba de yang bla na med pa yang dag par rdzogs pa'i
25a6(nyi khri): byang chub tu yongs su bsngos na/ rab 'byor de ji snyam du sems/ rigs kyi bu 'am/ rigs kyi bu mo de'i bsod nams de'i rgyus mang du 'phel lam/ gsol pa/ bcom ldan 'das mang ngo / /bde bar gshegs pa mang ngo / /bcom ldan 'das kyis bka' stsal
25a7(nyi khri): pa/ rab 'byor de bas kyang rigs kyi bu 'am rigs kyi bu mo gang shes rab kyi pha rol du phyin pa 'di gzhan la ston pa dang / 'chad pa dang / rnam par gzhog pa dang / rab tu gzhog pa dang / 'grel pa dang / rnam par 'byed pa dang / gsal bar byed pa dang / yang dag par
25b1(nyi khri): ston pa dang / shes rab kyi pha rol du phyin pa dang ldan pa'i yid la byed pas rnam par spyod na/ de'i bsod nams ches mang du 'phel lo/ /rab 'byor gal te stong gsum gyi stong chen po'i 'jig rten gyi khams kyi bar gyi sems can gang ji snyed pa de dag thams cad snga phyi med par
25b2(nyi khri): mi'i lus thob par gyur te/ bla na med pa yang dag par rdzogs pa'i byang chub tu mngon par rdzogs par sangs rgyas par gyur la/ de dag nam 'tsho'i bar du bzhugs pa la/ rigs kyi bu 'am rigs kyi bu mo la la zhig gis rim gror byas/ bkur bstir byas/ bsti stang du
25b3(nyi khri): byas/ mchod pa byas te/ dge ba'i rtsa ba de yang bla na med pa yang dag par rdzogs pa'i byang chub tu yongs su bsngos na/ rab 'byor de ji snyam du sems/ rigs kyi bu 'am/ rigs kyi bu mo de'i bsod nams de'i rgyus mang du 'phel lam/ gsol pa/ bcom ldan
25b4(nyi khri): 'das mang ngo / bde bar gshegs pa mang ngo / /bcom ldan 'das kyis bka' stsal pa/ rab 'byor de bas kyang rigs kyi bu 'am rigs kyi bu mo gang shes rab kyi pha rol du phyin pa 'di gzhan la ston pa dang / 'chad pa dang / rnam par gzhog pa dang / rab tu gzhog pa dang / /
25b5(nyi khri): 'grel pa dang / rnam par 'byed pa dang / gsal bar byed pa dang / yang dag par ston pa dang / shes rab kyi pha rol du phyin pa dang ldan pa'i yid la byed pas rnam par spyod na/ de'i bsod nams ches mang du 'phel lo/ /rab 'byor gal te 'dzam bu gling gi sems can
25b6(nyi khri): gang ji snyed pa de dag thams cad snga phyi med par mi'i lus thob par gyur la/ de dag rigs kyi bu 'am/ rigs kyi bu mo la la zhig gis/ dge ba bcu'i las kyi lam la rab tu bkod pa dang / bsam gtan bzhi dang / tshad med pa bzhi dang / gzugs med pa'i snyoms
25b7(nyi khri): par 'jug pa bzhi dang / mngon par shes pa lnga dang / rgyun tu zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dang / bla na med pa yang dag par rdzogs pa'i byang chub la rab tu
26a1(nyi khri): bkod de/ dge ba'i rtsa ba de yang bla na med pa yang dag par rdzogs pa'i byang chub tu yongs su bsngos na/ rab 'byor de ji snyam du sems/ rigs kyi bu'am/ rigs kyi bu mo de'i bsod nams de'i rgyus mang du 'phel lam/ gsol pa/ bcom ldan
26a2(nyi khri): 'das mang ngo / /bde bar gshegs pa mang ngo / /bcom ldan 'das kyis bka' stsal pa/ rab 'byor de bas kyang rigs kyi bu 'am rigs kyi bu mo gang shes rab kyi pha rol du phyin pa 'di gzhan la ston pa dang / 'chad pa dang / rnam par gzhog pa dang / rab tu gzhog
26a3(nyi khri): pa dang / 'grel pa dang / rnam par 'byed pa dang / gsal bar byed pa dang / yang dag par rab tu ston na/ de'i bsod nams ches mang du 'phel lo/ /rab 'byor gal te stong gsum gyi stong chen po'i 'jig rten gyi khams kyi bar gyi sems can gang ji snyed pa de dag thams cad
26a4(nyi khri): snga phyi med par mi'i lus thob par gyur la/ de dag rigs kyi bu 'am/ rigs kyi bu mo la la zhig gis dge ba bcu'i las kyi lam la rab tu bkod pa dang / bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi dang / mngon par shes
26a5(nyi khri): pa lnga dang / rgyun du zhugs pa'i 'bras bu dang / /lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub la rab tu bkod pa dang / bla na med pa yang dag par rdzogs pa'i byang chub la rab tu bkod de/ dge ba'i rtsa ba
26a6(nyi khri): de yang bla na med pa yang dag par rdzogs pa'i byang chub tu yongs su bsngos na/ rab 'byor de ji snyam du sems/ rigs kyi bu 'am rigs kyi bu mo de'i bsod nams de'i rgyus mang du 'phel lam/ gsol pa/ bcom ldan 'das mang ngo / /bde bar gshegs pa mang ngo / /
26a7(nyi khri): bcom ldan 'das kyis bka' stsal pa/ rab 'byor de bas kyang rigs kyi bu 'am rigs kyi bu mo gang shes rab kyi pha rol du phyin pa 'di gzhan la ston pa dang / 'chad pa dang / rnam par gzhog pa dang / rab tu gzhog pa dang / 'grel pa dang / rnam par 'byed pa dang /
26b1(nyi khri): gsal bar byed pa dang / yang dag par ston na/ de'i bsod nams ches mang du 'phel lo/ /rab 'byor de ltar spyod pa'i byang chub sems dpa' sems dpa' chen po rnam pa thams cad mkhyen pa nyid dang ldan pa'i yid la bya bas rnam par 'byed pa ni/ sems can thams cad kyi
26b2(nyi khri): sbyin pa'i gnas su 'gro ba yin te/ de ci'i phyir zhe na/ de ni 'di ltar de bzhin gshegs pa dgra bcom pa yang dag par rdzogs pa'i sangs rgyas ma gtogs par/ byang chub sems dpa' sems dpa' chen po'i rnam par spyod pa de lta bu ni sems can gang
26b3(nyi khri): la yang med de/ de ci'i phyir zhe na/ de ni 'di ltar rigs kyi bu de dag shes rab kyi pha rol du phyin pa la spyod pa'i tshe/ byams pa chen po mngon par bsgrub ste/ de dag shes rab kyi pha rol du phyin pa la spyod pa'i tshe/ sems can thams cad gsad par 'gyur
26b4(nyi khri): ba dang 'dra bar lta ste/ de dag snying rje chen po 'thob bo/ /de dag rnam par spyod pa des rnam par spyod pas/ dga' bas rab tu dga' ba dang / mngon par dga' bar 'gyur te/ de dag dga' ba chen po mngon par bsgrub bo/ /de dag mtshan ma de dang lhan cig tu
26b5(nyi khri): mi gnas te/ de dag btang snyoms chen po 'thob bo/ /rab 'byor de ni byang chub sems dpa' sems dpa' chen po rnams kyi shes rab kyi snang ba chen po ste/ 'di ltar sbyin pa'i pha rol du phyin pa'i snang ba'o/ /tshul khrims kyi pha rol du phyin pa dang / bzod
26b6(nyi khri): pa'i pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa'i snang ba'o/ /rigs kyi bu de dag ni rnam pa thams cad mkhyen pa nyid mngon par rdzogs par sangs rgyas kyang / sems can
26b7(nyi khri): thams cad kyi sbyin pa'i gnas su 'gyur te/ bla na med pa yang dag par rdzogs pa'i byang chub las phyir mi ldog go /de dag shes rab kyi pha rol du phyin pa dang ldan pa'i yid la bya bas rnam par spyod pa'i phyir su'i gos dang / bsod snyoms dang / mal cha dang / nad kyi rkyen rtsi dang /
27a1(nyi khri): yo byad la yongs su spyod pa'i gtong ba dang / sbyin bdag gi sbyin pa dag par 'gyur te/ rnam pa thams cad mkhyen pa nyid dang yang nye bar 'gyur ro/ /rab 'byor de bas na byang chub sems dpa' sems dpa' chen po don yod par khams kyi bsod
27a2(nyi khri): snyoms la yongs su spyad par 'dod pa dang / sems can thams cad kyi lam bstan par 'dod pa dang / snang ba chen po dbyung bar 'dod pa dang / khams gsum gyi btson ra na gnas pa'i sems can rnams yongs su dgrol bar 'dod pa dang / sems can thams cad kyi
27a3(nyi khri): bla na med pa'i shes rab kyi mig bskyed par 'dod pas/ shes rab kyi pha rol du phyin pa dang ldan pa'i yid la bya bas rtag tu rgyun mi chad par gnas par bya'o/ /gal te byang chub sems dpa' sems dpa' chen po shes rab kyi pha rol tu phyin pa dang ldan pa'i yid la bya bar
27a4(nyi khri): rnam par spyod na yang / des yid la bya ba gzhan gyi go mi dbye ste/ des ci nas kyang shes rab kyi pha rol du phyin pa dang ldan pa'i yid la bya ba nyid kyis nyin mtshan du mi gtong zhing brtson par gnas pa de ltar bya'o/ /rab 'byor 'di lta ste dper na/ sngon chad nor bu rin po
27a5(nyi khri): che rnyed ma myong ba'i skyes bu zhig yod la/ des dus gzhan zhig na nor bu rin po che rnyed par gyur te/ des nor bu rin po che de rnyed pas dga' ba dang / spro ba dang / yid bde ba dang ldan par gyur pa las/ des nor bu rin po che de rnyed ma thag tu stor bar gyur na/ de'i rgyus
27a6(nyi khri): sdug bsngal dang / yid mi bde ba chen po dang ldan par 'gyur te/ rtag tu rgyun mi 'chad par kyi hud bdag ni yid du 'ong ba'i nor bu rin po che de dang bral bar gyur to zhes/ nor bu rin po che dang ldan pa'i yid la bya ba sha stag rgyun du 'byung ngo / /rab 'byor de bzhin du byang chub
27a7(nyi khri): sems dpa' sems dpa' chen pos 'di ni rin po che'o snyam du bsams te/ rnam pa thams cad mkhyen pa nyid dang ldan pa'i yid la bya ba dang ma bral bar bya'o/ /rnam pa thams cad mkhyen pa nyid kyi rin po che de stor bar yang mi bya ste/ de ltar na rtag tu bde ba dang / yid bde ba
27b1(nyi khri): mang po dang ldan par 'gyur ro/ /gsol pa/ bcom ldan 'das yid la bgyi ba de dag thams cad kyang rang bzhin dang bral ba ste/ yid la bgyi ba thams cad kyang rang bzhin gyis stong pa lags na/ ji ltar byang chub sems dpa' sems dpa' chen po rnam pa thams
27b2(nyi khri): cad mkhyen pa nyid dang ldan pa'i yid la bgyi ba dang ma bral ba lags/ bral ba la ni byang chub sems dpa' mi dmigs/ yid la bgyi ba mi dmigs/ rnam pa thams cad mkhyen pa nyid mi dmigs so/ /bcom ldan 'das kyis bka' stsal pa/ rab 'byor gal
27b3(nyi khri): te byang chub sems dpa' sems dpa' chen pos/ 'di ltar chos thams cad ni rang bzhin dang bral ba ste/ de dag ni nyan thos kyis ma byas/ rang sangs rgyas kyis ma byas/ sangs rgyas bcom ldan 'das rnams kyis kyang ma mdzad de/ chos rnams kyi
27b4(nyi khri): chos nyid dang / chos kyi gnas nyid dang / chos skyon med pa nyid dang / de bzhin nyid dang / ma nor ba de bzhin nyid dang / gzhan ma yin pa de bzhin nyid dang / chos kyi dbyings dang / yang dag pa'i mtha' 'di ni gnas pa yin no/ /zhes bya bar shes na/ byang chub
27b5(nyi khri): sems dpa' sems dpa' chen po de ni shes rab kyi pha rol du phyin pa dang ma bral ba yin te/ de ci'i phyir zhe na/ rab 'byor de ni 'di ltar shes rab kyi pha rol du phyin pa ni rang bzhin gyis dben/ rang bzhin gyis stong pa ste/ de la 'phel ba med do/ /
27b6(nyi khri): yongs su 'grib pa med do/ /gsol pa/ bcom ldan 'das gal te shes rab kyi pha rol du phyin pa rang bzhin gyis dben zhing / rang bzhin gyis stong pa lags na/ bcom ldan 'das ji ltar byang chub sems dpa' sems dpa' chen po shes rab kyi
27b7(nyi khri): pha rol tu phyin pa la yang dag par byung zhing / bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ba lags/ bcom ldan 'das kyis bka' stsal pa/ rab 'byor byang chub sems dpa' sems dpa' chen po ni shes
28a1(nyi khri): rab kyi pha rol du phyin pa la yang dag par byung yang 'phel ba 'am yongs su 'grib pa med de/ de bzhin nyid la 'phel ba 'am yongs su 'grib pa med do/ /chos kyi dbyings la 'phel ba 'am yongs su 'grib pa med do/ /yang dag
28a2(nyi khri): pa'i mtha' la 'phel ba 'am yongs su 'grib pa med do/ /de ci'i phyir zhe na/ shes rab kyi pha rol du phyin pa ni gcig kyang ma yin/ gnyis kyang ma yin no/ /rab 'byor gal te de skad du bshad pa la/ byang chub sems dpa' sems dpa' chen po'i sems mi
28a3(nyi khri): 'jum mi 'gong mi 'jigs mi sngang / skrag par mi 'gyur ba'i byang chub sems dpa' sems dpa' chen po ni phyir mi ldog pa'i dbyings la gnas pa ste/ byang chub sems dpa' sems dpa' chen po de ni shes rab kyi pha rol du phyin pa la spyod do/ /zhes bya bar rtogs
28a4(nyi khri): par rig par bya'o/ /rab 'byor gyis gsol pa/ bcom ldan 'das shes rab kyi pha rol du phyin pa ni stong pa nyid dang / gsog nyid dang / gsob nyid dang / rag lus pa nyid dang / snying po ma mchis pa gang lags pa de shes rab kyi pha rol du phyin pa la spyod dam/ /
28a5(nyi khri): bcom ldan 'das kyis bka' stsal pa/ rab 'byor de ni ma yin no/ /gsol pa/ bcom ldan 'das shes rab kyi pha rol du phyin pa las gud na gang shes rab kyi pha rol tu phyin pa la spyod pa'i chos gang yang dmigs su mchis sam/ bcom ldan 'das kyis bka' stsal
28a6(nyi khri): pa/ rab 'byor de ni ma yin no/ /gsol pa/ bcom ldan 'das ci lags/ shes rab kyi pha rol du phyin pa shes rab kyi pha rol du phyin pa la spyod dam/ bcom ldan 'das kyis bka' stsal pa/ rab 'byor de ni ma yin no/ /gsol pa/ bcom ldan 'das ci
28a7(nyi khri): lags/ stong pa nyid stong pa nyid la spyod dam/ bcom ldan 'das kyis bka' stsal pa/ rab 'byor de ni ma yin no/ /gsol pa/ bcom ldan 'das ci lags/ stong pa nyid las gud na stong pa nyid spyod dam/ bcom ldan 'das kyis bka' stsal pa/ rab
28b1(nyi khri): 'byor de ni ma yin no/ /gsol pa/ bcom ldan 'das ci lags/ gzugs shes rab kyi pha rol du phyin pa la spyod dam/ tshor ba dang / 'du shes dang / 'du byed dang / rnam par shes pa shes rab kyi pha rol du phyin pa la spyod dam/ bcom ldan 'das kyis bka' stsal pa/
28b2(nyi khri): rab 'byor de ni ma yin no/ /gsol pa/ bcom ldan 'das ci lags/ skye mched dang / khams dang / rten cing 'brel par 'byung ba shes rab kyi pha rol du phyin pa la spyod dam/ bcom ldan 'das kyis bka' stsal pa/ rab 'byor de ni ma yin no/ /gsol pa/
28b3(nyi khri): bcom ldan 'das ci lags/ pha rol du phyin pa rnams dang / stong pa nyid thams cad dang / byang chub kyi phyogs kyi chos rnams shes rab kyi pha rol du phyin pa la spyod dam/ bcom ldan 'das kyis bka' stsal pa/ rab 'byor de ni ma yin no/ /gsol pa/ /
28b4(nyi khri): bcom ldan 'das ci lags/ 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang /
28b5(nyi khri): smon pa med pa dang / mngon par shes pa dang / ting nge 'dzin dang / gzungs kyi sgo dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad shes rab kyi pha rol du
28b6(nyi khri): phyin pa la spyod dam/ bcom ldan 'das kyis bka' stsal pa/ rab 'byor de ni ma yin no/ /gsol pa/ bcom ldan 'das ci lags/ rnam pa thams cad mkhyen pa nyid kyi bar du shes rab kyi pha rol du phyin pa la spyod dam/ bcom ldan 'das kyis bka' stsal pa/
28b7(nyi khri): rab 'byor de ni ma yin no/ /gsol pa/ bcom ldan 'das ci lags/ gzugs kyi stong pa nyid dang / gsog nyid dang / gsob nyid dang / rag lus pa nyid dang / snying po ma mchis pa nyid dang / de bzhin nyid dang / ma nor ba de bzhin nyid dang / gzhan ma yin pa de
29a1(nyi khri): bzhin nyid dang / chos nyid dang / chos kyi dbyings dang / chos kyi gnas nyid dang / chos skyon med pa nyid dang / yang dag pa'i mtha' dang / bsam gyis mi khyab pa'i dbyings de shes rab kyi pha rol du phyin pa la spyod dam/ bcom ldan 'das kyis
29a2(nyi khri): bka' stsal pa/ rab 'byor de ni ma yin no/ /gsol pa/ bcom ldan 'das ci lags/ tshor ba dang / 'du shes dang / 'du byed dang / rnam par shes pa'i stong pa nyid dang / gsog nyid dang / gsob nyid dang / rag lus pa nyid dang / snying po ma mchis pa nyid
29a3(nyi khri): dang / de bzhin nyid dang / ma nor ba de bzhin nyid dang / gzhan ma yin pa de bzhin nyid dang / chos nyid dang / chos kyi dbyings dang / chos kyi gnas nyid dang / chos skyon med pa nyid dang / yang dag pa'i mtha' dang / bsam gyis mi khyab pa'i dbyings de shes rab kyi pha
29a4(nyi khri): rol du phyin pa la spyod dam/ bcom ldan 'das kyis bka' stsal pa/ rab 'byor de ni ma yin no/ /gsol pa/ bcom ldan 'das ci lags/ skye mched dang / khams dang / rten cing 'brel par 'byung ba'i stong pa nyid dang / gsog nyid dang / gsob nyid dang /
29a5(nyi khri): rag lus pa nyid dang / snying po ma mchis pa nyid dang / de bzhin nyid dang / ma nor ba de bzhin nyid dang / gzhan ma yin pa de bzhin nyid dang / chos nyid dang / chos kyi dbyings dang / chos kyi gnas nyid dang / chos skyon med pa nyid dang / yang dag pa'i mtha' dang /
29a6(nyi khri): bsam gyis mi khyab pa'i dbyings de shes rab kyi pha rol du phyin pa la spyod dam/ bcom ldan 'das kyis bka' stsal pa/ rab 'byor de ni ma yin no/ /gsol pa/ bcom ldan 'das ci lags/ pha rol du phyin pa rnams dang / stong pa nyid thams cad
29a7(nyi khri): dang / byang chub kyi phyogs kyi chos rnams dang / 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang /
29b1(nyi khri): mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas
29b2(nyi khri): kyi chos ma 'dres pa brgyad dang / rnam pa thams cad mkhyen pa nyid kyi bar gyi stong pa nyid dang / gsog nyid dang / gsob nyid dang / rag lus pa nyid dang / snying po ma mchis pa nyid dang / de bzhin nyid dang / ma nor ba de bzhin nyid dang / gzhan ma yin pa de
29b3(nyi khri): bzhin nyid dang / chos nyid dang / chos kyi dbyings dang / chos kyi gnas nyid dang / chos skyon med pa nyid dang / yang dag pa'i mtha' dang / bsam gyis mi khyab pa'i dbyings de shes rab kyi pha rol du phyin pa la spyod dam/ bcom ldan 'das kyis bka' stsal pa/
29b4(nyi khri): rab 'byor de ni ma yin no/ /rab 'byor gyis gsol pa/ bcom ldan 'das gal te chos de dag shes rab kyi pha rol du phyin pa la mi spyod na/ bcom ldan 'das byang chub sems dpa' sems dpa' chen po ji ltar shes rab kyi pha rol du phyin pa la spyod pa lags/ bcom
29b5(nyi khri): ldan 'das kyis bka' stsal pa/ rab 'byor de ji snyam du sems/ chos gang shes rab kyi pha rol du phyin pa la spyod pa'i chos de khyod kyis mthong ngam/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab
29b6(nyi khri): 'byor de ji snyam du sems/ gang la byang chub sems dpa' sems dpa' chen po spyod pa'i shes rab kyi pha rol du phyin pa de lta bu khyod kyis mthong ngam/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor
29b7(nyi khri): de ji snyam du sems/ chos gang khyod kyis ma mthong ba'i chos de dmigs su yod dam/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor de ji snyam du sems/ chos gang dmigs su med pa de skye ba
30a1(nyi khri): 'am/ 'gag par 'gyur ram/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor de ni byang chub sems dpa' sems dpa' chen po rnams kyi mi skye ba'i chos la bzod
30a2(nyi khri): pa ste/ rab 'byor bzod pa de lta bu dang ldan pa'i byang chub sems dpa' sems dpa' chen po ni sangs rgyas bcom ldan 'das rnams kyis bla na med pa yang dag par rdzogs pa'i byang chub tu lung bstan te/ rab 'byor de ni stobs bcu dang / mi 'jigs pa
30a3(nyi khri): dang / so so yang dag par rig pa dang / sangs rgyas kyi chos ma 'dres pa'i lam zhes bya ste/ lam der zhugs pa'i byang chub sems dpa' sems dpa' chen po de ltar spyod/ de ltar rtsol/ de ltar 'bad pa ni bla na med pa yang dag par rdzogs pa'i sangs
30a4(nyi khri): rgyas kyi ye shes/ ye shes chen po/ /rnam pa thams cad mkhyen pa'i ye shes thob par mi 'gyur zhes bya ba'i gnas med do/ /de ci'i phyir zhe na/ de ni 'di ltar byang chub sems dpa' sems dpa' chen po des mi skye ba'i chos la bzod pa thob pa'i phyir te/
30a5(nyi khri): de'i chos de dag ni bla na med pa yang dag par rdzogs pa'i byang chub tu mngon par rdzogs par sangs rgyas kyi bar du nam yang yongs su 'grib par mi 'gyur ro/ /rab 'byor gyis gsol pa/ bcom ldan 'das ci lags/ chos thams cad kyi mi skye ba nyid gang
30a6(nyi khri): lags pa de las/ byang chub sems dpa' sems dpa' chen po de bla na med pa yang dag par rdzogs pa'i byang chub tu lung bstan par 'gyur ram/ bcom ldan 'das kyis bka' stsal pa/ rab 'byor de ni ma yin no/ /gsol pa/ bcom ldan 'das ci
30a7(nyi khri): lags/ skye ba yang ma lags/ mi skye ba yang ma lags pa las/ byang chub sems dpa' sems dpa' chen po bla na med pa yang dag par rdzogs pa'i byang chub tu lung bstan tam/ bcom ldan 'das kyis bka' stsal pa/ rab 'byor de ni ma yin no/ /
30b1(nyi khri): gsol pa/ bcom ldan 'das gal te skye ba yang ma lags/ mi skye ba yang ma lags pa las kyang / byang chub sems dpa' sems dpa' chen po bla na med pa yang dag par rdzogs pa'i byang chub tu lung mi bstan na/ byang chub sems dpa' sems dpa' chen po
30b2(nyi khri): ji ltar bla na med pa yang dag par rdzogs pa'i byang chub tu lung bstan par 'gyur/ bcom ldan 'das kyis bka' stsal pa/ rab 'byor de ji snyam du sems/ gang bla na med pa yang dag par rdzogs pa'i byang chub tu lung bstan par 'gyur ba'i chos de lta bu khyod kyis
30b3(nyi khri): yang dag par rjes su mthong ngam/ gsol pa/ bcom ldan 'das de ni ma lags te/ bcom ldan 'das chos gang bla na med pa yang dag par rdzogs pa'i byang chub tu lung bstan par 'gyur ba'i chos de dag ni bdag gis yang dag par rjes su ma mthong ngo / /bcom ldan
30b4(nyi khri): 'das chos gang mngon par rdzogs par 'tshang rgya ba dang / gang gis mngon par rdzogs par 'tshang rgya ba dang / gang mngon par rdzogs par 'tshang rgya bar bgyi ba de lta bu'i chos kyang bdag gis yang dag par rjes su ma mthong ngo / /bcom ldan 'das kyis bka' stsal pa/
30b5(nyi khri): rab 'byor de de bzhin no/ /de de bzhin te/ chos thams cad mi dmigs pa'i byang chub sems dpa' sems dpa' chen po ni/ 'di snyam du bdag ni mngon par rdzogs par 'tshang rgya'o/ /'dis ni mngon par rdzogs par 'tshang rgya bar bya'o/ /'di ni mngon par
30b6(nyi khri): rdzogs par 'tshang rgya bar bya'o zhes bya bar mi sems so/ /de ci'i phyir zhe na/ rab 'byor de ni 'di ltar byang chub sems dpa' sems dpa' chen po/ shes rab kyi pha rol tu phyin pa la spyod pa'i rnam par rtog pa de dag thams cad med pa'i phyir te/ de ci'i phyir zhe na/
30b7(nyi khri): rab 'byor shes rab kyi pha rol tu phyin pa ni rnam par mi rtog pa'o/ shes rab kyi pha rol tu phyin pa stong phrag nyi shu lnga pa las/ le'u bzhi bcu lnga pa'o// //de nas lha'i dbang po brgya byin gyis/ bcom ldan 'das la 'di skad ces
31a1(nyi khri): gsol to/ /bcom ldan 'das shes rab kyi pha rol du phyin pa ni shin tu dben pa'i slad du zab pa'o/ /blta dka' ba'o/ /rtogs par dka' ba'o/ /brtag tu ma mchis pa'o/ /brtag pa'i spyod yul ma lags pa'i zhi ba phra ba zhi ba
31a2(nyi khri): ba'o/ /mkhas shing rig pas rtogs par bgyi ba'o/ /bcom ldan 'das sems can gang shes rab kyi pha rol du phyin pa zab mo 'di nyan cing 'dzin pa dang / 'chang zhing klog pa dang / kun chub par bgyid pa dang / de bzhin nyid du nan tan bgyid cing / bla na med pa yang
31a3(nyi khri): dag par rdzogs pa'i byang chub tu mngon par sangs rgyas kyi bar du/ sems dang sems las byung ba'i chos gzhan gyi go mi 'byed pa de dag ni/ dge ba'i rtsa ba tha ma dang ldan pa ma lags so/ /bcom ldan 'das kyis bka' stsal pa/ kau shi ka de de bzhin no/ /
31a4(nyi khri): de de bzhin te/ sems can gang shes rab kyi pha rol du phyin pa zab mo 'di nyan cing 'dzin pa dang / 'chang zhing klog pa dang / kun chub par byed pa dang / de bzhin nyid du nan tan byed cing bla na med pa yang dag par rdzogs pa'i byang chub tu mngon par rdzogs par sangs rgyas
31a5(nyi khri): kyi bar du/ sems dang sems las byung ba'i chos gzhan gyi go mi 'byed pa de dag ni/ dge ba'i rtsa ba tha ma dang ldan pa ma yin no/ /kau shi ka de ji snyam du sems/ 'dzam bu'i gling gi sems can gang ji snyed pa de dag thams cad dge ba bcu'i las kyi lam dang ldan
31a6(nyi khri): par gyur/ bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi dang / mngon par shes pa lnga dang ldan par gyur la/ rigs kyi bu 'am rigs kyi bu mo la la zhig kyang shes rab kyi pha rol du phyin pa 'di 'dzin cing 'chang la/
31a7(nyi khri): klog cing kun chub par byed par gyur te/ bzung zhing bcangs te/ blags shing kun chub par byas nas kyang / de bzhin nyid du nan tan byed na/ kau shi ka dge ba'i rtsa ba 'di la snga ma'i dge ba'i rtsa ba des brgya'i char yang nye bar mi 'gro'o/ /stong gi cha dang / brgya phrag
31b1(nyi khri): stong gi cha dang / bye ba khrag khrig brgya phrag stong gi bar gyi cha dang / grangs dang / cha dang / bgrang ba dang / dpe dang / rgyur yang mi bzod do/ /de nas dge slong gcig cig gis lha'i dbang po brgya byin la 'di skad ces smras so/ /kau shi ka 'dzam bu gling gi sems can dge ba
31b2(nyi khri): bcu'i las kyi lam dang ldan pa/ bsam gtan bzhi dang ldan pa/ tshad med pa bzhi dang ldan pa/ gzugs med pa'i snyoms par 'jug pa bzhi dang ldan pa/ mngon par shes pa lnga dang ldan pa/ de dag thams cad ni rigs kyi bu 'am/ rigs kyi bu mo gang shes rab
31b3(nyi khri): kyi pha rol du phyin pa zab mo 'di mi g.yeng ba'i sems kyis 'dzin pa dang / 'chang ba dang / klog pa dang / kun chub par byed pa dang / tshul bzhin du yid la byed pa dang / de bzhin nyid du nan tan byed cing bla na med pa yang dag par rdzogs pa'i byang chub tu mngon par rdzogs par
31b4(nyi khri): sangs rgyas kyi bar du/ sems dang sems las byung ba'i chos gzhan gyi go mi 'byed pa de dag gis zil gyis non to/ /de skad ces smras pa dang / lha'i dbang po brgya byin gyis/ dge slong de la 'di skad ces smras so/ /dge slong 'dzam bu gling gi sems can dge ba
31b5(nyi khri): bcu'i las kyi lam dang ldan pa/ bsam gtan bzhi dang ldan pa/ tshad med pa bzhi dang ldan pa/ gzugs med pa'i snyoms par 'jug pa bzhi dang ldan pa/ mngon par shes pa lnga dang ldan pa/ de dag thams cad byang chub sems dpa' sems dpa' chen pos rnam
31b6(nyi khri): pa thams cad mkhyen pa nyid dang ldan pa'i sems dang po bskyed pas kyang zil gyis non na/ gang shes rab kyi pha rol du phyin pa zab mo 'di 'dzin pa dang / 'chang ba dang / klog pa dang / kun chub par byed pa dang / tshul bzhin du yid la byed pa dang / bzung zhing bcangs te/
31b7(nyi khri): blags shing kun chub par byas nas kyang / de bzhin nyid du nan tan byed pa lta smos kyang ci dgos te/ lha dang / mi dang / lha ma yin du bcas pa'i 'jig rten zil gyis non par 'gyur te/ byang chub sems dpa' sems dpa' chen po des ni lha dang / mi dang / lha ma yin
32a1(nyi khri): du bcas pa'i 'jig rten zil gyis mnan cing 'gro bar 'gyur ro/ /byang chub sems dpa' sems dpa' chen po de lha dang / mi dang / lha ma yin du bcas pa'i 'jig rten zil gyis mnan cing 'gro bar yang ma zad de/ byang chub sems dpa' sems
32a2(nyi khri): dpa' chen po de ni rgyun tu zhugs pa dang / lan cig phyir 'ong ba dang / phyir mi 'ong ba dang / dgra bcom pa dang / rang sangs rgyas gang ji snyed pa de dag thams cad kyang zil gyis mnan cing 'gro bar 'gyur ro/ /rgyun tu zhugs pa dang / lan cig phyir 'ong ba dang / phyir mi 'ong ba
32a3(nyi khri): dang / dgra bcom pa dang / rang sangs rgyas su yang ma zad do/ /byang chub sems dpa' sems dpa' chen po de ni byang chub sems dpa' sems dpa' chen po gang sbyin pa'i pha rol tu phyin pa la spyod pa/ thabs mkhas pa dang bral ba/ shes rab kyi pha rol du phyin pa dang /
32a4(nyi khri): bral ba de dag kyang zil gyis gnon cing 'gro bar 'gyur ro/ /sbyin pa'i pha rol du phyin pa la spyod par yang ma zad de/ byang chub sems dpa' sems dpa' chen po de ni byang chub sems dpa' sems dpa' chen po gang tshul khrims kyi pha rol tu phyin pa la spyod pa/ thabs
32a5(nyi khri): mkhas pa dang bral ba/ shes rab kyi pha rol tu phyin pa dang bral ba/ de dag kyang zil gyis gnon cing 'gro bar 'gyur ro/ /tshul khrims kyi pha rol tu phyin pa la spyod par yang ma zad de/ byang chub sems dpa' sems dpa' chen po de ni byang chub sems dpa' sems
32a6(nyi khri): dpa' chen po gang bzod pa'i pha rol tu phyin pa la spyod pa/ thabs mkhas pa dang bral ba/ shes rab kyi pha rol tu phyin pa dang bral ba gang ji snyed pa de dag kyang zil gyis gnon cing 'gro bar 'gyur ro/ /bzod pa'i pha rol tu phyin pa la spyod par yang ma zad de/ byang chub
32a7(nyi khri): sems dpa' sems dpa' chen po de ni byang chub sems dpa' sems dpa' chen po gang brtson 'grus kyi pha rol tu phyin pa la spyod pa/ thabs mkhas pa dang bral ba/ shes rab kyi pha rol tu phyin pa dang bral ba gang ji snyed pa de dag kyang zil gyis gnon cing 'gro bar
32b1(nyi khri): 'gyur ro/ /brtson 'grus kyi pha rol tu phyin pa la spyod par yang ma zad de/ byang chub sems dpa' sems dpa' chen po de ni byang chub sems dpa' sems dpa' chen po gang bsam gtan gyi pha rol tu phyin pa la spyod pa/ thabs mkhas pa dang bral ba/ shes
32b2(nyi khri): rab kyi pha rol tu phyin pa dang bral ba gang ji snyed pa de dag kyang zil gyis gnon cing 'gro bar 'gyur ro/ /bsam gtan gyi pha rol tu phyin pa la spyod par yang ma zad de/ byang chub sems dpa' sems dpa' chen po gang shes rab kyi pha rol tu phyin pa la ji skad du bstan pa bzhin
32b3(nyi khri): du spyod pa de dag ni/ lha dang / mi dang / lha ma yin du bcas pa'i 'jig rten zil gyis gnon par mi nus so/ /byang chub sems dpa' sems dpa' chen po gang shes rab kyi pha rol du phyin pa la spyod pa de dag ni shes rab kyi pha rol tu phyin pa la ji skad du bstan pa dang 'thun
32b4(nyi khri): par spyod pa ste/ byang chub sems dpa' sems dpa' chen po de ni rnam pa thams cad mkhyen pa nyid kyi rigs rgyun mi gcad pa'i don du gnas pa'o/ /byang chub sems dpa' sems dpa' chen po de ni de bzhin gshegs pa ring du mi byed do/ /de ltar zhugs
32b5(nyi khri): pa'i byang chub sems dpa' sems dpa' chen po de ni snying po byang chub dang 'phrad par mi 'gyur ro/ /byang chub sems dpa' sems dpa' chen po de ni sems can bying ba rnams gdon par 'dod pa'o/ /de ltar slob pa'i byang chub sems dpa' sems dpa' chen po
32b6(nyi khri): de ni byang chub sems dpa'i bslab pa la slob pa ste/ nyan thos kyi bslab pa la slob pa ma yin no/ /rang sangs rgyas kyi bslab pa la slob pa ma yin no/ /de ltar slob pa'i byang chub sems dpa' sems dpa' chen po'i drung du rgyal po chen po bzhi dag kyang 'gro bar
32b7(nyi khri): bya bar sems te/ nye bar 'dong zhing 'di skad ces smra'o/ /kye skyes bu chen po myur du slobs shig /skyes bu chen po skyen par slobs shig /lhung bzed bzhi po 'di dag ni khyod kyis snying po byang chub tu 'dug ste/ bla na med pa yang dag par rdzogs pa'i byang chub tu mngon par
33a1(nyi khri): rdzogs par sangs rgyas nas blang bar bya ba ste/ 'di dag ni sngon gyi de bzhin gshegs pa dgra bcom pa yang dag par rdzogs pa'i sangs rgyas kyis bzhes pa'o zhes zer zhing ston to/ /de ltar shes rab kyi pha rol tu phyin pa la spyod pa'i byang chub
33a2(nyi khri): sems dpa' sems dpa' chen po'i drung du rgyal po chen po bzhi dag kyang / rgyal chen bzhi'i ris kyi lha'i bu rnams dang lhan cig 'dong bar sems so/ /de'i drung du bdag kyang sum cu rtsa gsum gyi lha'i bu rnams dang lhan cig 'gro bar sems so/ /lha'i
33a3(nyi khri): rgyal po rab 'tshe ma yang / 'tshe ma'i lha'i bu rnams dang lhan cig 'gro bar sems so/ /lha'i rgyal po rab dga' ldan yang / dga' ldan gyi lha'i bu rnams dang lhan cig 'gro bar sems so/ /lha'i rgyal po rab 'phrul dga' yang / 'phrul dga'i lha'i
33a4(nyi khri): bu rnams dang lhan cig 'gro bar sems so/ /lha'i rgyal po dbang bsgyur yang gzhan 'phrul dbang byed kyi lha'i bu rnams dang lhan cig 'gro bar sems so/ /tshangs pa mi mjed kyi bdag po yang / tshangs ris kyi lha'i bu rnams dang lhan cig 'gro bar sems so/ /
33a5(nyi khri): kun snang dang ba'i lha rnams kyang nye bar 'dong bar sems so/ /dge rgyas dang / 'bras bu che ba dang / mi che ba dang / mi gdung ba dang / shin tu mthong ba dang / gya nom snang ba dang / gnas gtsang ma'i ris kyi lha rnams kyang nye bar 'dong bar sems so/ /byang chub sems
33a6(nyi khri): dpa' sems dpa' chen po gang shes rab kyi pha rol tu phyin pa zab mo 'di la spyod pa de ni/ de bzhin gshegs pa rnams kyis kyang rtag tu dgongs pa yin te/ byang chub sems dpa' sems dpa' chen po shes rab kyi pha rol tu phyin pa zab mo 'di la de ltar spyod pa de'i
33a7(nyi khri): lus la ni 'jig rten pa'i sdug bsngal gzhan gyis gnod par byas pa gang ji snyed cig lus la 'byung ba de dag kyang / thams cad du thams cad lus la mi 'byung mi 'bab ste/ dge slong de ni byang chub sems dpa' sems dpa' chen po shes rab kyi pha rol tu phyin pa
33b1(nyi khri): zab mo 'di la spyod pa'i tshe/ 'di'i yon tan du 'gyur ba ste/ 'dus pa'i nad rnams gang ji snyed pa 'di lta ste/ mig gi nad dam/ rna ba'i nad dam/ sna'i nad dam/ lce'i nad dam/ lus kyi nad dam/ snying gi nad gang ji snyed pa de dag thams cad kyang / lus la mi
33b2(nyi khri): 'byung mi 'bab ste 'di dag kyang byang chub sems dpa' sems dpa' chen po shes rab kyi pha rol tu phyin pa zab mo 'di la spyod pa'i tshe/ 'di'i yon tan du rig par bya'o/ /de nas tshe dang ldan pa dga' bo 'di snyam du gyur te/ lha'i dbang po brgya byin 'di rang gi spobs
33b3(nyi khri): pas shes rab kyi pha rol tu phyin pa ston cing / shes rab kyi pha rol tu phyin pa'i yon tan dang / legs pa brjod dam/ 'on te sangs rgyas kyi mthus ston snyam pa dang / de nas lha'i dbang po brgya byin gyis tshe dang ldan pa dga' bo'i sems kyi yongs su rtog pa sems
33b4(nyi khri): kyis yongs su shes nas/ tshe dang ldan pa dga' bo la 'di skad ces smras so/ /btsun pa dga' bo bdag de ltar shes rab kyi pha rol tu phyin pa ston pa dang / shes rab kyi pha rol tu phyin pa'i yon tan dang legs pa brjod pa ni sangs rgyas kyi mthur rig par bya'o/ /
33b5(nyi khri): de nas bcom ldan 'das kyis/ tshe dang ldan pa dga' bo la 'di skad ces bka' stsal to/ /dga' bo de de bzhin no/ /de de bzhin te/ lha'i dbang po brgya byin shes rab kyi pha rol tu phyin pa zab mo 'di ston pa dang / shes rab kyi pha rol tu phyin pa 'di'i yon
33b6(nyi khri): tan dang legs pa brjod pa de ni de bzhin gshegs pa'i mthu'o/ /de ni de bzhin gshegs pa'i byin gyis brlabs so/ /dga' bo gang gi tshe byang chub sems dpa' sems dpa' chen po shes rab kyi pha rol tu phyin pa la slob pa dang / shes rab kyi pha rol tu
33b7(nyi khri): phyin pa la brtson par byed pa dang / shes rab kyi pha rol tu phyin pa la sgom pa de'i tshe/ gang stong gsum gyi stong chen po'i 'jig rten gyi khams na/ bdud sdig to can gang ji snyed cig yod pa de dag thams cad ni byang chub sems dpa' sems dpa' chen po 'di
34a1(nyi khri): yang dag pa'i mtha' mngon tu byas te/ rgyun tu zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub thob par 'gyur ram/ 'on te ma yin
34a2(nyi khri): gyis bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur snyam ste/ dogs pa rnyed par 'gyur ro/ /dga' bo gzhan yang gang gi tshe byang chub sems dpa' sems dpa' chen po shes rab kyi pha rol tu phyin pa dang ma bral bar gyur pa
34a3(nyi khri): de'i tshe/ bdud sdig to can mya ngan gyi zug rngus zug par 'gyur ro/ /dga' bo gzhan yang byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ bdud sdig to can ci nas kyang byang chub sems dpa' sems dpa' chen po 'di
34a4(nyi khri): rnam pa thams cad mkhyen pa nyid yid la byed pas/ sems gcig tsam 'khrugs par 'gyur ba dang / zhum par 'gyur ba dang / spu g.yo bar 'gyur bar skar ma ltung ba gtong zhing 'jigs pa skyed do/ /de nas tshe dang ldan pa dga' bos/ bcom ldan 'das
34a5(nyi khri): la 'di skad ces gsol to/ /bcom ldan 'das ci lags/ byang chub sems dpa' sems dpa' chen po thams cad kyi drung du bdud sdig to can gtse ba'i bsam pas mchi bar 'gyur ram/ bcom ldan 'das kyis bka' stsal pa/ dga' bo byang
34a6(nyi khri): chub sems dpa' sems dpa' chen po thams cad kyi drung du bdud sdig to can gtse ba'i bsam pas 'ong ba ma yin no/ /dga' bos gsol pa/ bcom ldan 'das 'o na ji lta bu'i drung du mchi bar 'gyur/ bcom ldan 'das kyis bka' stsal pa/ dga'
34a7(nyi khri): bo byang chub sems dpa' sems dpa' chen po gang gis sngon gyi mthar shes rab kyi pha rol tu phyin pa zab mo 'di bstan pa'i tshe/ sems mos par ma byas pa de'i drung du bdud sdig to can dag gtse ba'i bsam pas nye bar 'ong ngo / /dga' bo gzhan yang byang chub sems
34b1(nyi khri): dpa' gang shes rab kyi pha rol tu phyin pa zab mo 'di bstan pa'i tshe/ 'di shes rab kyi pha rol tu phyin pa yin nam/ 'on te ma yin zhes the tsom du gyur pa de dag gi drung du bdud sdig to can gtse ba'i bsam pas nye bar 'ong ngo / /dga' bo gzhan yang byang chub sems
34b2(nyi khri): dpa' dge ba'i bshes gnyen dang bral na/ des dge ba'i bshes gnyen mi mthong bas/ shes rab kyi pha rol du phyin pa zab mo 'di mi thos so/ /ma thos pas mi shes so/ /shes rab kyi pha rol tu phyin pa ji ltar bsgom pa ma shes pas/ de bzhin nyid du nan tan
34b3(nyi khri): mi byed de/ dga' bo byang chub sems dpa' de yang bdud sdig to can gyis glags rnyed par 'gyur ro/ /dga' bo gzhan yang byang chub sems dpa' shes rab kyi pha rol tu phyin pa dang bral la/ dam pa'i chos ma yin pa yongs su 'dzin par byed na/ dga' bo byang chub sems
34b4(nyi khri): dpa' de la yang bdud sdig to can gyis glags rnyed par 'gyur ro/ /dga' bo gzhan yang shes rab kyi pha rol tu phyin pa dang bral ba'i byang chub sems dpa' dam pa'i chos ma yin pa la bsngags pa brjod na/ de la bdud sdig to can 'di snyam du sems te/ gang dam pa'i
34b5(nyi khri): chos ma yin pa'i bsngags pa smra ba ni bdag gi grogs yin te/ gang dam pa'i chos ma yin pa'i bsngags pa smra ba de ni/ byang chub sems dpa'i theg pa pa mang po'i nang nas bdag gi grogs su rnyed pa ste/ de ltar gang zag byang chub sems dpa'i theg pa 'di lta ste/ /
34b6(nyi khri): nyan thos kyi sa dang rang sangs rgyas kyi sa gnyis las gcig tu gnas par 'gyur ba ni/ de bdag gi bsam pa yongs su rdzogs par byed pa'o snyam ste/ dga' bo byang chub sems dpa' de la yang bdud sdig to can gyis glags rnyed par 'gyur ro/ /dga' bo gzhan
34b7(nyi khri): yang byang chub sems dpa' ji lta bu la bdud kyis glags rnyed par 'gyur zhe na/ byang chub sems dpa' gang shes rab kyi pha rol tu phyin pa zab mo 'di bstan pa'i tshe/ 'di skad du shes rab kyi pha rol tu phyin pa ni shin tu zab ste/ khyod kyis shes rab kyi pha rol tu phyin pa
35a1(nyi khri): zab mo 'di thos pas ci zhig bya/ bsgoms pa dang gzung ba dang / bcangs pa dang / kun chub par byas pas kyang ci zhig bya/ ngas kyang de'i gting ma rnyed na khyod kyis lta rnyed re skan zhes zer na/ dga' bo byang chub sems dpa' de la yang bdud
35a2(nyi khri): sdig to can gyis glags rnyed par 'gyur ro/ /dga' bo gzhan yang gang gi tshe byang chub sems dpa' sems dpa' chen po gzhan la byang chub sems dpa' brnyas pa skyed cing / nga ni sbyin pa'i pha rol tu phyin pa la spyad pa'o/ /nga ni tshul khrims dang / bzod pa dang /
35a3(nyi khri): brtson 'grus dang / bsam gtan dang / shes rab kyi pha rol tu phyin pa la spyad pa'o/ /khyod ni sbyin pa'i pha rol tu phyin pa la spyod pa ma yin no/ /khyod ni tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa
35a4(nyi khri): la spyod pa ma yin no zhes rlom sems su byed na/ dga' bo byang chub sems dpa' de la yang bdud sdig to can gyis glags rnyed par 'gyur ro/ /dga' bo gzhan yang gang gi tshe byang chub sems dpa' bdag nyid mchog tu rlom sems bskyed na/ dga' bo de'i tshe/ bdud sdig to
35a5(nyi khri): can dga' ba dang / spro ba dang / nyams bde ba dang / rab tu dga' ba dang / tshim zhing yid bde ba skye bar 'gyur te/ dga' bo byang chub sems dpa' de la yang bdud sdig to can gyis glags rnyed par 'gyur ro/ /dga' bo gzhan yang gang gi tshe byang chub sems dpa'i brjod pa 'am/
35a6(nyi khri): rus brjod pa kun tu grags par gyur na/ de ming brjod pa 'am/ rus brjod pa des/ byang chub sems dpa' sems dpa' chen po gzhan dge ba'i chos can dag khyad du gsod cing / bdag bstod/ gzhan smod la/ phyir ldog pa'i byang chub sems dpa' sems dpa' chen
35a7(nyi khri): po rnams kyi rnam pa dang / tshul dang mtshan mar bya ba'i yon tan de dag kyang de la par/ rnam pa dang tshul dang / mtshan ma par de dag gis nyon mongs pa skyed cing / bdag bstod/ gzhan smod de/ 'di skad du ji ltar nga byang chub sems dpa'i theg pa dang / byang chub sems
35b1(nyi khri): dpa'i rigs la gnas par snang ba de ltar khyod byang chub sems dpa'i theg pa la gnas par snang ngo / /byang chub sems dpa'i rigs la gnas par snang ngo zhes/ de de ltar gang zag byang chub sems dpa'i theg pa pa de dag la mi snyan par rjod cing smod na/ de la bdud sdig
35b2(nyi khri): to can 'di snyam du sems te/ bdag gi gnas ni stongs par 'gyur ro/ /sems can dmyal ba chen po dang / byol song gi skye gnas dang / gshin rje'i 'jig rten dang / kyi yul shin tu 'phel bar 'gyur ro zhes/ ci nas kyang de'i tshig gzung du rung bar
35b3(nyi khri): 'gyur ba de lta de ltar bdud sdig to can byang chub sems dpa' de byin gyis rlob ste/ de'i tshig gzung du rung bas skye bo mang po dag kyang mnyan pa dang / yid ches par bya bar sems te/ de la de dag gis thos sam/ mthong na/ 'thun par spyod par 'gyur te/ de dag gis thos
35b4(nyi khri): sam/ mthong nas 'thun par spyod cing de bzhin du slob ste/ de dag de bzhin du slob cing / de bzhin nyid du nan tan byed pa'i tshe/ nyon mongs pa shin tu 'phel bar 'gyur te/ de ltar de dag bsam pa phyin ci log tu gyur pas lus dang / ngag dang / yid kyi las gang dang gang
35b5(nyi khri): brtsams pa de dag thams cad mi 'dod pa dang / mi sdug pa dang / yid du mi 'ong bar 'grub par 'gyur te/ de ltar na sems can dmyal ba chen po de dag kyang rab tu 'phel bar 'gyur/ byol song gi skye gnas dang / gshin rje'i 'jig rten dang / kyi yul yang rab tu
35b6(nyi khri): 'phel bar 'gyur te/ bdud kyi gnas kyang shin tu 'phel bar 'gyur bas/ dga' bo don gyi dbang de mthong nas/ bdud sdig to can dga' ba dang / spro ba dang / tshim pa dang / yid bde ba skye bar 'gyur ro/ /dga' bo gzhan yang gal te gang zag byang chub sems dpa'i
35b7(nyi khri): theg pa pa/ gang zag nyan thos kyi theg pa pa dang / rtsod cing nga ni mchog tu gyur pa yin gyi/ khyod ni ma yin no/ zhes zer na/ de la bdud sdig to can 'di snyam du sems te/ kye ma rigs kyi bu 'di ni rnam pa thams cad mkhyen pa nyid dang ring du byed pa ste/ 'di ni rnam pa thams
36a1(nyi khri): cad mkhyen pa nyid dang nye bar gyur pa ma yin no/ /de ci'i phyir zhe na/ 'thab mo dang 'khrug pa dang / rtsod pa dang mtshang 'dru ba 'di dag ni rnam pa thams cad mkhyen pa nyid kyi lam ma yin te/ de ni sems can dmyal ba'i lam mo/ /de ni byol song gi skye gnas kyi lam mo/ /de ni gshin rje'i 'jig rten gyi lam
36a2(nyi khri): mo/ /de ni rnam pa thams cad mkhyen pa'i lam ma yin no snyam du sems par 'gyur ro/ /dga' bo gzhan yang gang zag byang chub sems dpa'i theg pa pa dang / gang zag byang chub sems dpa'i theg pa can gzhan du 'thab cing rtsod la/ 'khrugs cing mtshang 'dru na/ de la bdud sdig to can 'di
36a3(nyi khri): snyam du sems te/ 'di gnyis ka yang rnam pa thams cad mkhyen pa nyid ring du byed pa'o/ /'di gnyis ka yang bla na med pa yang dag par rdzogs pa'i byang chub tu mngon par rdzogs par 'tshang mi rgya'o/ /de ci'i phyir zhe na/ rigs kyi bu 'di gnyis kyis gang brtsams pa de ni/
36a4(nyi khri): rnam pa thams cad mkhyen pa nyid kyi lam ma yin/ rigs kyi bu 'di gnyis kyis ni/ sems can dmyal ba dang / byol song gi skye gnas dang / gshin rje'i 'jig rten gyi lam brtsams so zhes nas/ dga' zhing spro ba dang / tshim zhing yid bde ba skye bar 'gyur ro/ /
36a5(nyi khri): dga' bo gzhan yang gal te byang chub sems dpa' lung ma bstan pa/ byang chub sems dpa' lung bstan pa la gnod par sems shing / 'thab cing rtsod la/ 'khrugs cing mtshang 'dru na/ gal te des rnam pa thams cad mkhyen pa nyid yongs su mi gtang zhe na/ ji tsam du sdig
36a6(nyi khri): pa'i sems bskyed pa skyes pa dang / 'thab cing rtsod pa dang / 'khrugs cing mtshang 'dru bar gyur pa de srid kyi bskal par go cha bgo bar bya'o/ /dga' bos gsol pa/ bcom ldan 'das de dag gi sems bskyed pa de dag la 'byung ba gzhan mchis sam/ 'on te ma lags
36a7(nyi khri): kyis/ bskal pa de snyed kho nar go cha bgo 'tshal/ bcom ldan 'das kyis bka' stsal pa/ dga' bo gang zag nyan thos kyi theg pa pa rnams dang / rang sangs rgyas kyi theg pa pa rnams dang / byang chub sems dpa'i theg pa pa rnams la ngas 'byung ba dang bcas pa'i chos bstan
36b1(nyi khri): te/ dga' bo de la gang zag byang chub sems dpa'i theg pa pa/ byang chub sems dpa'i theg pa pa'i gang zag dang / 'thab cing rtsod la gshe zhing mi snyan du brjod pa dang / 'thabs shing rtsod de gshe ba dang mi snyan par brjod pa byas na/ phyir mi 'chags par mdud par 'dzin cing khon du bzung ste
36b2(nyi khri): gnas na dga' bo gang zag de ni 'byung bar nga mi smra te/ gang zag des gal te rnam pa thams cad mkhyen pa nyid yongs su mi gtong zhe na/ gdon mi za bar bskal pa de snyed du go cha bgo bar bya'o/ /dga' bo byang chub sems dpa' sems dpa' chen po gang 'thabs shing rtsod de gshe ba
36b3(nyi khri): dang / mi snyan par brjod par gyur na yang mdud par mi 'dzin la/ phyin chad sdom pa 'dzin cing / bdag gis ni thob par bya ba nyes par thob ste/ bdag gis sems can thams cad kyi sdug bsngal bstsal dgos na/ de ltar bdag smra ba la phyir smra ba dang /
36b4(nyi khri): bdag gis sems can thams cad kyi zam par gyur pa bya dgos na/ de ltar bdag gzhan la mi snyan par smra zhing phyir zlogs pa ni mi tshul gyis/ bdag gis de ltar mi bya'i/ bdag gis ni glen pa dang lkugs pa bzhin du bya'o/ /bdag gis bsam pa la 'khrug
36b5(nyi khri): pa med par bya'o/ /sems can 'di dag ni bdag gis bla na med pa yang dag par rdzogs pa'i byang chub tu mngon par rdzogs par sangs rgyas te/ yongs su mya ngan las bzla bar bya dgos na/ de dag nyid la bdag ngan sems su byed pa dang / de dag nyid la
36b6(nyi khri): bdag 'khrug pa ni tshul ma yin gyis/ bdag gis de dag la gnod sems su mi bya'o/ /bdag gis de dag la 'khrug par mi bya'o snyam na/ dga' bo byang chub sems dpa' sems dpa' chen po de ni 'byung ba yod par ngas bshad de/ de la ni bdud sdig to
36b7(nyi khri): can glags lta zhing glags tshol bas kyang glags mi rnyed do/ /dga' bo gzhan yang byang chub sems dpa' sems dpa' chen pos gang zag nyan thos kyi theg pa pa dag dang 'grogs par mi bya'o/ /de dag dang lhan cig tu gnas par mi bya'o/ /'dug par mi bya'o/ /gal te
37a1(nyi khri): 'dug na yang des su la yang gnod sems su mi bya/ 'khrugs par mi bya'o/ /de ci'i phyir zhe na/ gang bdag gis 'di dag la gnod sems su bya ba dang / 'khrug par bya ba de dag ni bdag la mi tshul lo/ /de ci'i phyir zhe na/ 'di ltar de
37a2(nyi khri): dag ni bdag gis bla na med pa yang dag par rdzogs pa'i byang chub tu mngon par rdzogs par sangs rgyas te/ sdug bsngal thams cad las yongs su dgrol bar bya ba dag go snyam du bya'o// //shes rab kyi pha rol tu phyin pa stong phrag nyi shu lnga pa/
37a3(nyi khri): bam po lnga bcu lnga pa/ dga' bos gsol pa/ bcom ldan 'das ji ltar byang chub sems dpa' sems dpa' chen pos gang zag byang chub sems dpa'i theg pa pa dag dang gnas par bgyi/ bcom ldan 'das kyis bka' stsal pa/ dga' bo 'di lta ste/
37a4(nyi khri): dper na/ ston pa dang ji ltar gnas pa de bzhin du byang chub sems dpa' sems dpa' chen pos gang zag byang chub sems dpa'i theg pa pa dang gnas par bya ste/ de ci'i phyir zhe na/ 'di ni bdag gi grogs te gru gcig tu zhugs pa'o/ /'dis ni ji ltar bslab par
37a5(nyi khri): bya ba de bzhin du bdag gis kyang bslab par bya'o/ /'dis sbyin pa'i pha rol du phyin pa dang / tshul khrims kyi pha rol du phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab
37a6(nyi khri): kyi pha rol tu phyin pa dang / stong pa nyid thams cad dang / byang chub kyi phyogs kyi chos rnams dang / 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i
37a7(nyi khri): snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo dang / de bzhin gshegs pa'i stobs dang / mi 'jigs pa dang / so so yang dag par rig pa dang / byams pa chen po
37b1(nyi khri): dang / snying rje chen po dang / sangs rgyas kyi chos ma 'dres pa dang / rnam pa thams cad mkhyen pa nyid kyi bar gang la bslab par bya ba de nyid la bdag gis kyang bslab par bya'o snyam du sems bskyed do/ /des gzhan yang sems 'di ltar bskyed par bya ste/ 'di ni yang dag par
37b2(nyi khri): rdzogs pa'i byang chub kyi lam ston pa ste/ gal te de 'dres par spyod cing rnam pa thams cad mkhyen pa nyid dang ldan pa'i yid la bya ba dang bral bar gyur na/ de la bdag gis bslab par mi bya'i/ gal te byang chub sems dpa' sems dpa' chen po de rnam pa thams cad mkhyen pa
37b3(nyi khri): nyid dang ldan pa'i yid la bya ba dang ma bral bar gnas na bdag gis kyang de ltar bslab par bya'o snyam du sems bskyed de/ de ltar slob pa'i byang chub sems dpa' sems dpa' chen po ni bslab pa mnyam pa yin no/ /shes rab kyi pha rol tu phyin pa stong phrag nyi shu lnga pa
37b4(nyi khri): las/ le'u bzhi bcu drug pa'o// //de nas tshe dang ldan pa rab 'byor gyis/ bcom ldan 'das la 'di skad ces gsol to/ /bcom ldan 'das byang chub sems dpa' sems dpa' chen pos mnyam pa nyid gang la bslab par bgyi ba'i byang chub
37b5(nyi khri): sems dpa' sems dpa' chen po rnams kyi mnyam pa nyid gang lags/ bcom ldan 'das kyis bka' stsal pa/ rab 'byor nang stong pa nyid ni byang chub sems dpa' sems dpa' chen po rnams kyi mnyam pa nyid do/ /phyi stong pa nyid ni byang chub sems dpa' sems
37b6(nyi khri): dpa' chen po rnams kyi mnyam pa nyid do/ /phyi nang stong pa nyid ni byang chub sems dpa' sems dpa' chen po rnams kyi mnyam pa nyid do/ /rab 'byor dngos po med pa'i ngo bo nyid stong pa nyid kyi bar ni byang chub sems dpa' sems dpa' chen po rnams kyi mnyam pa nyid do/ /
37b7(nyi khri): gzugs ni gzugs kyis stong / tshor ba dang / 'du shes dang / 'du byed dang / rnam par shes pa ni rnam par shes pas stong / skye mched dang / khams dang / rten cing 'brel par 'byung ba ni rten cing 'brel par 'byung bas stong / pha rol tu phyin pa rnams dang / stong
38a1(nyi khri): pa nyid thams cad dang / byang chub kyi phyogs kyi chos rnams ni byang chub kyi phyogs kyi chos rnams kyis stong / 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar
38a2(nyi khri): pa dang / mthar gyis gnas pa'i snyoms par 'jug pa ni/ mthar gyis gnas pa'i snyoms par 'jug pas stong / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo ni gzungs kyi sgos stong / de bzhin
38a3(nyi khri): gshegs pa'i stobs dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams ni/ sangs rgyas kyi chos ma 'dres pas stong / rnam pa thams cad mkhyen pa nyid kyi bar ni/ rnam pa thams cad mkhyen pa nyid kyis stong ste/ rab
38a4(nyi khri): 'byor 'di ni byang chub sems dpa' sems dpa' chen po rnams kyi mnyam pa nyid de/ de la gnas shing byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par 'tshang rgya'o/ gsol pa/ bcom ldan 'das
38a5(nyi khri): ci lags/ byang chub sems dpa' sems dpa' chen po gzugs bas par bgyi ba'i slad du slob na/ rnam pa thams cad mkhyen pa nyid du slob pa lags sam/ gzugs 'dod chags dang bral bar bgyi ba'i slad du slob na/ rnam pa thams cad mkhyen pa nyid du slob pa lags
38a6(nyi khri): sam/ gzugs 'gag par bgyi ba'i slad du slob na/ rnam pa thams cad mkhyen pa nyid du slob pa lags sam/ gzugs mi skye bar bgyi ba'i slad du slob na/ rnam pa thams cad mkhyen pa nyid du slob pa lags sam/ tshor ba dang / 'du shes dang / 'du byed dang / rnam par
38a7(nyi khri): shes pa bas par bgyi ba'i slad du slob na/ rnam pa thams cad mkhyen pa nyid du slob pa lags sam/ rnam par shes pa 'dod chags dang bral bar bgyi ba'i slad du slob na/ rnam pa thams cad mkhyen pa nyid du slob pa lags sam/ rnam par shes pa 'gag par bgyi
38b1(nyi khri): ba'i slad du slob na/ rnam pa thams cad mkhyen pa nyid du slob pa lags sam/ rnam par shes pa mi skye bar bgyi ba'i slad du slob na/ rnam pa thams cad mkhyen pa nyid du slob pa lags sam/ skye mched dang / khams dang / rten cing 'brel par 'byung ba bas par bgyi ba
38b2(nyi khri): dang / 'dod chags dang bral bar bgyi ba dang / 'gag par bgyi ba dang / mi skye bar bgyi ba'i slad du slob na/ rnam pa thams cad mkhyen pa nyid du slob pa lags sam/ pha rol tu phyin pa thams cad dang / stong pa nyid thams cad dang / byang chub kyi phyogs kyi chos
38b3(nyi khri): sum cu rtsa bdun dang / 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa med
38b4(nyi khri): pa dang / mngon par shes pa dang / ting nge 'dzin dang / gzungs kyi sgo dang / de bzhin gshegs pa'i stobs dang / mi 'jigs pa dang / so so yang dag par rig pa dang / sangs rgyas kyi chos ma 'dres brgyad bas par bgyi ba dang / 'dod chags dang bral bar bgyi ba dang
38b5(nyi khri): 'gag par bgyi ba dang / mi skye bar bgyi ba'i slad du slob na/ rnam pa thams cad mkhyen pa nyid du slob pa lags sam/ rnam pa thams cad mkhyen pa nyid kyi bar du bas par bgyi ba dang / 'dod chags dang bral bar bgyi ba dang / 'gag par bgyi ba dang / mi skye bar bgyi ba'i
38b6(nyi khri): slad du slob na/ rnam pa thams cad mkhyen pa nyid du slob pa lags sam/ bcom ldan 'das kyis bka' stsal pa/ rab 'byor de ni ma yin te/ gnas brtan rab 'byor gyis gang 'di skad du/ gzugs zad par bya ba'i phyir slob na/ rnam pa thams cad mkhyen pa
38b7(nyi khri): nyid du slob pa yin nam/ gzugs 'dod chags dang bral bar bya ba'i phyir slob na/ rnam pa thams cad mkhyen pa nyid du slob pa yin nam/ gzugs 'gag par bya ba'i phyir slob na/ rnam pa thams cad mkhyen pa nyid du slob pa yin nam/ gzugs mi skye bar bya ba'i phyir
39a1(nyi khri): slob na/ rnam pa thams cad mkhyen pa nyid du slob pa yin nam/ tshor ba dang / 'du shes dang / 'du byed dang / rnam par shes pa zad par bya ba'i phyir slob na/ rnam pa thams cad mkhyen pa nyid du slob pa yin nam/ rnam par shes pa 'dod chags
39a2(nyi khri): dang bral bar bya ba'i phyir slob na/ rnam pa thams cad mkhyen pa nyid du slob pa yin nam/ rnam par shes pa 'gag par bya ba'i phyir slob na/ rnam pa thams cad mkhyen pa nyid du slob pa yin nam/ rnam par shes pa mi skye bar bya ba'i phyir slob na/ rnam pa thams cad
39a3(nyi khri): mkhyen pa nyid du slob pa yin nam/ skye mched dang / khams dang / rten cing 'brel par 'byung ba zad par bya ba dang / 'dod chags dang bral bar bya ba dang / 'gag par bya ba dang / mi skye bar bya ba'i phyir slob na/ rnam pa thams cad mkhyen pa nyid du slob pa yin nam/
39a4(nyi khri): pha rol tu phyin pa thams cad dang / stong pa nyid thams cad dang / byang chub kyi phyogs kyi chos sum cu rtsa bdun dang / 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar
39a5(nyi khri): gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo dang / de bzhin gshegs pa'i stobs dang / mi 'jigs pa dang / so so yang dag par rig pa dang /
39a6(nyi khri): sangs rgyas kyi chos ma 'dres pa brgyad zad par bya ba dang / 'dod chags dang bral bar bya ba dang / 'gag par bya ba dang / mi skye bar bya ba'i phyir slob na/ rnam pa thams cad mkhyen pa nyid du slob pa yin nam/ rnam pa thams cad mkhyen pa nyid kyi bar du zad par bya ba
39a7(nyi khri): dang / 'dod chags dang bral bar bya ba dang / 'gag par bya ba dang / mi skye bar bya ba'i phyir slob na/ rnam pa thams cad mkhyen pa nyid du slob pa yin nam/ zhes smras pa de ni ma yin no/ /rab 'byor de ji snyam du sems/ gzugs kyi de bzhin nyid gang yin pa
39b1(nyi khri): dang / tshor ba dang / 'du shes dang / 'du byed dang / rnam par shes pa'i de bzhin nyid gang yin pa dang / skye mched dang / khams dang / rten cing 'brel par 'byung ba'i de bzhin nyid gang yin pa dang / pha rol tu phyin pa rnams kyi de bzhin nyid gang yin pa dang / stong pa
39b2(nyi khri): nyid thams cad kyi de bzhin nyid gang yin pa dang / byang chub kyi phyogs kyi chos sum cu rtsa bdun gyi de bzhin nyid gang yin pa dang / 'phags pa'i bden pa'i de bzhin nyid gang yin pa dang / bsam gtan dang / tshad med pa dang / gzugs med pa'i snyoms par 'jug pa
39b3(nyi khri): rnams kyi de bzhin nyid gang yin pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa'i de bzhin nyid gang yin pa dang / mngon par shes pa dang / ting nge 'dzin dang / gzungs kyi
39b4(nyi khri): sgo'i de bzhin nyid gang yin pa dang / de bzhin gshegs pa'i stobs dang / mi 'jigs pa dang / so so yang dag par rig pa dang / sangs rgyas kyi chos ma 'dres pa brgyad kyi de bzhin nyid gang yin pa dang / rnam pa thams cad mkhyen pa nyid kyi bar gyi de bzhin nyid gang yin pa
39b5(nyi khri): de zad pa 'am/ spong ba 'am/ skye ba 'am/ 'gag par 'gyur ram/ gsol pa/ bcom ldan 'das de ni ma lags so/ /bde bar gshegs pa de ni ma lags so/ /bcom ldan 'das kyis bka' stsal pa/ rab 'byor de ltar slob pa'i byang chub sems dpa'
39b6(nyi khri): sems dpa' chen po de ni de bzhin nyid la slob pa ste/ rnam pa thams cad mkhyen pa nyid la slob pa yin/ de bzhin nyid ni zad pa 'am/ spang ba 'am/ skye ba 'am/ 'gag par 'gyur ba med de/ rab 'byor de ltar slob pa'i byang chub sems dpa' sems dpa' chen po de ni de bzhin
39b7(nyi khri): nyid la slob pa ste/ rnam pa thams cad mkhyen pa nyid la slob pa yin/ rab 'byor de ltar slob pa'i byang chub sems dpa' sems dpa' chen po de ni pha rol tu phyin pa drug la slob pa yin/ stong pa nyid thams cad la slob pa yin/ dran pa nye bar gzhag pa rnams la slob pa
40a1(nyi khri): yin/ yang dag par spong pa dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / 'phags pa'i lam yan lag brgyad pa la slob pa yin/ 'phags pa'i bden pa rnams la slob pa yin/ bsam gtan dang /
40a2(nyi khri): tshad med pa dang / gzugs med pa'i snyoms par 'jug pa rnams la slob pa yin/ rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa la slob pa yin/ mngon par shes pa dang / ting
40a3(nyi khri): nge 'dzin dang / gzungs kyi sgo la slob pa yin/ de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad la slob pa yin/ rnam pa thams cad mkhyen pa nyid kyi bar la slob pa
40a4(nyi khri): yin/ rab 'byor de ltar slob pa'i byang chub sems dpa' sems dpa' chen po ni bslab pa thams cad kyi pha rol du phyin pa thob par 'gyur ba yin/ rab 'byor de ltar slob pa'i byang chub sems dpa' sems dpa' chen po ni bdud dam bdud kyi ris kyi lha rnams kyis pham par
40a5(nyi khri): mi nus pa yin/ rab 'byor de ltar slob pa'i byang chub sems dpa' sems dpa' chen po ni myur du phyir mi ldog pa'i sa 'thob pa yin/ rab 'byor de ltar slob pa'i byang chub sems dpa' sems dpa' chen po ni bdag gi pha de bzhin gshegs pa'i spyod yul la spyod pa
40a6(nyi khri): yin/ rab 'byor de ltar slob pa'i byang chub sems dpa' sems dpa' chen po ni mgon du 'gyur ba'i chos rnams la slob pa yin/ rab 'byor de ltar slob pa'i byang chub sems dpa' sems dpa' chen po ni byams pa chen po dang / snying rje chen po la slob pa yin/ rab
40a7(nyi khri): 'byor de ltar slob pa'i byang chub sems dpa' sems dpa' chen po ni sangs rgyas kyi zhing yongs su dag par bya ba'i phyir slob pa yin/ rab 'byor de ltar slob pa'i byang chub sems dpa' sems dpa' chen po ni sems can yongs su smin par bya ba'i phyir slob pa yin/ rab 'byor de
40b1(nyi khri): ltar slob pa'i byang chub sems dpa' sems dpa' chen po ni rnam pa bcu gnyis lan gsum du bskor ba'i chos kyi 'khor lo bskor bar bya ba'i phyir slob pa yin/ rab 'byor de ltar slob pa'i byang chub sems dpa' sems dpa' chen po ni sems can thams cad yongs su
40b2(nyi khri): smin par bya ba'i phyir slob pa yin/ rab 'byor de ltar slob pa'i byang chub sems dpa' sems dpa' chen po ni de bzhin gshegs pa'i rigs rgyun mi gcad pa'i phyir slob pa yin/ rab 'byor de ltar slob pa'i byang chub sems dpa' sems dpa' chen po ni 'chi ba med pa'i sgo
40b3(nyi khri): dbye bar bya'o zhes slob pa yin/ rab 'byor de ltar slob pa'i byang chub sems dpa' sems dpa' chen po ni 'dus byas kyi khams bstan par bya'o zhes slob pa yin te/ rab 'byor sems can dman pas ni bslab pa rgya chen po 'di la bslab par mi nus so/ /byang chub sems
40b4(nyi khri): dpa' sems dpa' chen po gang bslab pa 'di la slob pa de ni/ sems can thams cad 'khor ba las gdon par 'dod pa ste/ rab 'byor de ltar slob pa'i byang chub sems dpa' sems dpa' chen po ni sems can dmyal bar mi skye'o/ /byol song gi skye gnas dang /
40b5(nyi khri): gshin rje'i 'jig rten du mi skye'o/ /yul mtha' 'khob dang / yul gcong rong can du mi skye'o/ /phyag dar pa dang / gdol pa'i rigs su mi skye'o/ /zhar bar mi 'gyur ro/ /sgur por mi 'gyur ro/ /zha bor mi 'gyur ro/ /yan lag skyon can du mi 'gyur ro/ /'on
40b6(nyi khri): par mi 'gyur ro/ /lag pa med par mi 'gyur ro/ /dbang po dang mi ldan par mi 'gyur te/ dbang po yongs su tshang zhing / dbang po ma tshang bar mi 'gyur ro/ /srog gcod par mi 'gyur ro/ /ma byin par len pa dang / 'dod pas log par g.yem pa dang / du smra ba dang /
40b7(nyi khri): phra ma can dang / zhe gcod pa smra ba dang / tshig kyal pa can dang / chags sems can dang / gnod sems can dang / log par lta bar mi 'gyur ro/ /'tsho ba log pas 'tsho bar mi 'gyur ro/ /yang dag pa ma yin pa yongs su 'dzin par mi 'gyur ro/ /tshul khrims
41a1(nyi khri): ngan pa can du mi 'gyur ro/ /tshul khrims ngan pa yongs su 'dzin par mi 'gyur ro/ /rab 'byor de ltar slob pa'i byang chub sems dpa' sems dpa' chen po ni lha tshe rings po'i nang du mi skye'o/ /de ci'i phyir zhe na/ thabs mkhas pa dang ldan pas gang gis
41a2(nyi khri): byang chub sems dpa' sems dpa' chen po lha tshe rings por mi skye ba'i thabs mkhas pa de lta bu de la yod de/ de yang gang zhe na/ 'di lta ste/ shes rab kyi pha rol tu phyin pa 'di nyid la thabs mkhas pa bstan pa ste/ thabs mkhas pa de dang ldan pa'i byang chub sems
41a3(nyi khri): dpa' sems dpa' chen po ni bsam gtan rnams la yang snyoms par 'jug / tshad med pa rnams la yang snyoms par 'jug /gzugs med pa'i snyoms par 'jug pa rnams la yang snyoms par 'jug ste/ bsam gtan dang / tshad med pa dang / gzugs med pa'i
41a4(nyi khri): snyoms par 'jug pa rnams kyi dbang gis kyang mi skye'o/ /rab 'byor de ltar slob pa'i byang chub sems dpa' sems dpa' chen po ni 'di lta ste/ nyan thos kyi sa dang / rang sangs rgyas kyi sa yid la bya ba'i dri ma yongs su dag pas/ sangs rgyas kyi chos thams cad kyi
41a5(nyi khri): stobs yongs su dag pa thob par 'gyur ro/ /gsol pa/ bcom ldan 'das chos thams cad rang bzhin gyis yongs su dag pa lags na/ byang chub sems dpa' sems dpa' chen po'i chos gang gis yongs su dag pa 'thob par 'gyur ba lags/ bcom ldan
41a6(nyi khri): 'das kyis bka' stsal pa/ rab 'byor de de bzhin no/ /de de bzhin te/ ji skad du smras pa de bzhin no/ /rab 'byor chos thams cad ni rang bzhin gyis yongs su dag pa ste/ rab 'byor de ltar chos thams cad yongs su dag pa la/ byang chub sems dpa' sems
41a7(nyi khri): dpa' chen po shes rab kyi pha rol tu phyin pa la spyod pa'i tshe/ sems zhum pa med cing 'gong pa med pa de ni/ rab 'byor shes rab kyi pha rol tu phyin pa ste/ byis pa so so'i skye bo thams cad kyis ni chos nyid de mi shes mi mthong bas/ sems can de dag gi don du byang chub
41b1(nyi khri): sems dpa' sems dpa' chen po sbyin pa'i pha rol du phyin pa la spyod/ tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la spyod/
41b2(nyi khri): nang stong pa nyid la spyod/ dngos po med pa'i ngo bo nyid stong pa nyid kyi bar la spyod/ dran pa nye bar gzhag pa rnams la spyod/ yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / 'phags pa'i lam
41b3(nyi khri): yan lag brgyad pa la spyod/ 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa rnams la spyod/ rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang /
41b4(nyi khri): mtshan ma med pa dang / smon pa med pa la spyod/ mngon par shes pa dang / ting nge 'dzin dang / gzungs kyi sgo rnams la spyod/ de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres
41b5(nyi khri): pa brgyad la spyod/ rnam pa thams cad mkhyen pa nyid kyi bar la spyod de/ rab 'byor de ltar spyod pa'i byang chub sems dpa' sems dpa' chen po ni chos thams cad kyi stobs dang / mi 'jigs pa nyid rab tu thob par 'gyur te/ nyan thos dang / rang sangs rgyas kyi
41b6(nyi khri): sar mi ltung ngo / /rab 'byor de ltar slob pa'i byang chub sems dpa' sems dpa' chen po ni sems can thams cad kyi sems dang / spyod pa dang g.yo ba rnams kyi pha rol tu phyin par 'gyur ro/ /rab 'byor 'di lta ste dper na/ sa chen po'i phyogs gang na 'dzam bu na
41b7(nyi khri): da'i gser gyi sa le sbram 'byung ba de lta bu ni nyung ngo / /rab 'byor de bzhin du 'di lta ste/ shes rab kyi pha rol tu phyin pa'i bslab pa 'di la slob pa'i sems can de lta bu yang nyung ste/ sems can gang nyan thos kyi sa 'am/ rang sangs rgyas kyi sa la gnas par 'gyur
42a1(nyi khri): ba de lta bu ni de bas ches mang ngo / /rab 'byor 'di lta ste dper na/ sems can gang 'khor los sgyur ba'i rgyal por 'gyur ba'i las yang dag par blangs te gnas pa de lta bu ni nyung ste/ sems can gang khams kyi rgyal phran du 'gyur ba'i
42a2(nyi khri): las yang dag par blangs shing gnas pa de lta bu ni ches mang ngo / /rab 'byor de bzhin du sems can gang rnam pa thams cad mkhyen pa'i lam 'dir 'jug pa de lta bu yang nyung ste/ sems can gang nyan thos kyi sa 'am/ rang sangs rgyas kyi sa la gnas par 'gyur ba de lta
42a3(nyi khri): bu ni de bas ches mang ngo / /rab 'byor gang yang byang chub sems dpa' sems dpa' chen po bla na med pa yang dag par rdzogs pa'i byang chub tu yang dag par zhugs pa de dag bas ni/ byang chub sems dpa' sems dpa' chen po gang de bzhin nyid du nan tan byed pa
42a4(nyi khri): de lta bu ches nyung ngo / /de bas kyang sems can gang nyan thos kyi sa 'am/ rang sangs rgyas su gnas par 'gyur ba de lta bu ni ches mang ngo / /rab 'byor gang yang byang chub sems dpa'i theg pa pa'i rigs kyi bu shes rab kyi pha rol tu phyin pa zab mo 'di la spyod cing /
42a5(nyi khri): the tshom med par phyir mi ldog pa'i sa gnon pa de dag bas ni/ gang phyir ldog pa'i sa gnon par 'gyur ba de lta bu ches mang ngo / /rab 'byor de bas na byang chub sems dpa' sems dpa' chen po phyir mi ldog pa'i sa 'thob par 'dod pa dang / phyir mi ldog pa'i sar
42a6(nyi khri): chud par 'dod pas/ shes rab kyi pha rol tu phyin pa zab mo 'di nyid la bslab par bya'o/ /rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ ser sna dang ldan pa'i sems mi skye'o/ /tshul khrims ngan
42a7(nyi khri): pa dang ldan pa'i sems mi skye'o/ /'khrug pa dang ldan pa'i sems mi skye'o/ /le lo dang ldan pa'i sems mi skye'o/ /g.yeng ba dang ldan pa'i sems mi skye'o/ /shes rab 'chal ba dang ldan pa'i sems mi skye'o/ /'dod chags dang ldan pa'i sems mi skye'o/ /
42b1(nyi khri): zhe sdang dang ldan pa'i sems mi skye'o/ /gti mug dang ldan pa'i sems mi skye'o/ /tha ba dang ldan pa'i sems mi skye'o/ /gzugs dang ldan pa'i sems mi skye'o/ /tshor ba dang / 'du shes dang / 'du byed dang / rnam par shes pa dang ldan pa'i sems mi skye'o/ /skye
42b2(nyi khri): mched dang / khams dang / rten cing 'brel par 'byung ba dang ldan pa'i sems mi skye'o/ /pha rol tu phyin pa rnams dang stong pa nyid thams cad dang / byang chub kyi phyogs kyi chos sum cu rtsa bdun dang ldan pa'i sems mi skye'o/ /'phags pa'i bden pa dang / bsam gtan dang /
42b3(nyi khri): tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo dang
42b4(nyi khri): ldan pa'i sems mi skye'o/ /de bzhin gshegs pa'i stobs dang / mi 'jigs pa dang / so so yang dag par rig pa dang / sangs rgyas kyi chos ma 'dres pa dang ldan pa'i sems mi skye'o/ /rnam pa thams cad mkhyen pa nyid kyi bar dang ldan pa'i sems mi skye'o/ de ci'i
42b5(nyi khri): phyir zhe na/ rab 'byor 'di ltar byang chub sems dpa' sems dpa' chen po shes rab kyi pha rol tu phyin pa zab mo 'di la spyod pa'i tshe chos gang yang dmigs pa med de/ ma dmigs pas chos gang la yang sems bskyed pa med do/ /rab 'byor de ltar na shes rab kyi pha rol
42b6(nyi khri): tu phyin pa zab mo 'di la slob pa'i byang chub sems dpa' sems dpa' chen pos pha rol tu phyin pa thams cad yongs su zin par 'gyur ro/ /pha rol tu phyin pa thams cad yongs su 'dus par 'gyur ro/ /pha rol tu phyin pa thams cad dang 'thun par spyod par 'gyur ro/ /
42b7(nyi khri): de ci'i phyir zhe na/ rab 'byor de ni 'di ltar shes rab kyi pha rol tu phyin pa zab mo 'dir pha rol tu phyin pa thams cad 'dus so/ /rab 'byor 'di lta ste dper na/ 'jig tshogs su lta bar lta ba'i rnam pa drug cu rtsa gnyis po thams cad kyang 'dus pa yin te/ rab 'byor de bzhin
43a1(nyi khri): du shes rab kyi pha rol tu phyin pa zab mo 'dir pha rol tu phyin pa thams cad 'dus so/ /rab 'byor 'di lta ste dper na/ skyes bu dus byas par gyur pa'i 'tsho ba'i dbang po 'gags pas dbang po thams cad 'gag par 'gyur ro/ /rab 'byor de
43a2(nyi khri): bzhin du byang chub sems dpa' sems dpa' chen po shes rab kyi pha rol tu phyin pa zab mo 'di la spyod pas/ pha rol tu phyin pa thams cad 'dus pa yin te/ rab 'byor de bas na byang chub sems dpa' sems dpa' chen po pha rol tu phyin pa thams cad kyi pha rol tu 'gro bar 'dod
43a3(nyi khri): pas/ shes rab kyi pha rol tu phyin pa zab mo 'di la bslab par bya'o/ /rab 'byor shes rab kyi pha rol tu phyin pa zab mo 'di la slob pa'i byang chub sems dpa' sems dpa' chen po ni sems can thams cad kyi mchog tu 'gyur ba la slob pa yin no/ /rab 'byor de
43a4(nyi khri): ji snyam du sems/ stong gsum gyi stong chen po'i 'jig rten gyi khams na sems can gang ji snyed cig 'khod pa de dag mang ba yin nam/ gsol pa bcom ldan 'das mang ngo / /bde bar gshegs pa mang ngo / /bcom ldan 'das 'dzam bu'i gling gi sems can
43a5(nyi khri): rnams kyang mang ba lags na/ stong gsum gyi stong chen po'i 'jig rten gyi khams kyi sems can rnams lta smos kyang ci 'tshal/ bcom ldan 'das kyis bka' stsal pa/ rab 'byor stong gsum gyi stong chen po'i 'jig rten gyi khams kyi sems can gang ji snyed pa de
43a6(nyi khri): dag thams cad snga phyi med par mi'i lus thob par gyur te/ bla na med pa yang dag par rdzogs pa'i byang chub tu mngon par rdzogs par sangs rgyas la/ de bzhin gshegs pa de dag thams cad re re la yang sku tshe'i mthar phyin gyi bar du byang chub sems dpa' sems
43a7(nyi khri): dpa' chen pos rgyun ma chad par na bza' dang / bsod snyoms dang / gzims cha dang / snyun gyi rkyen sman dang / yo byad mang po'i bsnyen bkur byas na/ rab 'byor de ji snyam du sems/ byang chub sems dpa' sems dpa' chen po de'i bsod nams de'i rgyus mang du 'phel
43b1(nyi khri): lam/ gsol pa bcom ldan 'das mang ngo / /bde bar gshegs pa mang ngo / /bcom ldan 'das kyis bka' stsal pa/ rab 'byor de bas kyang rigs kyi bu 'am/ rigs kyi bu mo gang shes rab kyi pha rol tu phyin pa zab mo 'di 'dzin cing 'chang ba dang / klog cing kun chub
43b2(nyi khri): par byed pa dang / tshul bzhin du yid la byed cing / de bzhin nyid du nan tan byed na/ de'i bsod nams ches mang du 'phel lo/ /de ci'i phyir zhe na/ rab 'byor byang chub sems dpa' sems dpa' chen po rnams kyi shes rab kyi pha rol tu phyin pa ni de ltar don chen por 'gyur ba
43b3(nyi khri): ste/ bla na med pa yang dag par rdzogs pa'i byang chub sgrub pa'o/ /rab 'byor de bas na byang chub sems dpa' sems dpa' chen po sems can thams cad kyi bla na med par 'gyur bar 'dod pa dang / sems can mgon med pa rnams kyi mgon du 'gyur bar 'dod pa dang /
43b4(nyi khri): skyabs med pa rnams kyi skyabs su 'gyur bar 'dod pa dang / gnas med pa rnams kyi gnas su 'gyur bar 'dod pa dang / long ba rnams kyi mig tu 'gyur bar 'dod pa dang / mun par gnas pa rnams kyi sgron mar 'gyur bar 'dod pa dang / sangs rgyas su 'gyur bar
43b5(nyi khri): 'thob par 'dod pa dang / sangs rgyas kyi yul khong du chud par 'dod pa dang / sangs rgyas kyi rnam par rol pas rnam par rtse bar 'dod pa dang / sangs rgyas kyi seng ge'i nga ro bsgrag par 'dod pa dang / sangs rgyas kyi rnga brdung bar 'dod pa dang / sangs rgyas kyi dung
43b6(nyi khri): 'bud par 'dod pa dang / sangs rgyas kyi gtam bya bar 'dod pas/ shes rab kyi pha rol tu phyin pa zab mo 'di la bslab par bya'o/ /rab 'byor shes rab kyi pha rol tu phyin pa la slob pa'i byang chub sems dpa' sems dpa' chen pos ni phun sum tshogs pa gang
43b7(nyi khri): thob par bya ba de dag las mi 'thob pa gang yang med do/ /rab 'byor gyis gsol pa/ bcom ldan 'das nyan thos kyi phun sum tshogs pa yang des thob par bgyi ba lags sam/ rang sangs rgyas kyi phun sum tshogs pa yang des thob par bgyi ba lags sam/
44a1(nyi khri): bcom ldan 'das kyis bka' stsal pa/ rab 'byor nyan thos kyi phun sum tshogs pa yang des 'thob par bya/ rang sangs rgyas kyi phun sum tshogs pa yang des 'thob par bya ste/ de la gnas par mi bya 'dug par mi bya'i/ shes pa dang mthong
44a2(nyi khri): bas de dag mthong bar bya ste/ 'da' bar bya/ byang chub sems dpa'i skyon med par chud par bya'o/ /rab 'byor de ltar slob pa'i byang chub sems dpa' sems dpa' chen po ni rnam pa thams cad mkhyen pa nyid dang nye bar 'gyur ba yin te/ bla na med pa yang dag par
44a3(nyi khri): rdzogs pa'i byang chub tu mngon par rdzogs par 'tshang rgya'o/ /rab 'byor de ltar slob pa'i byang chub sems dpa' sems dpa' chen po ni lha dang / mi dang / lha ma yin du bcas pa'i 'jig rten na sbyin pa'i gnas su 'gyur ba yin te/ rab 'byor de ltar slob pa'i byang chub
44a4(nyi khri): sems dpa' sems dpa' chen po ni de ma yin pa'i sbyin pa'i gnas nyan thos dang / rang sangs rgyas gang ji snyed pa de dag thams cad zil gyis mnan cing 'gro bar 'gyur ba yin/ rnam pa thams cad mkhyen pa nyid dang nye bar 'gyur ba yin/ rab 'byor de ltar slob
44a5(nyi khri): pa'i byang chub sems dpa' sems dpa' chen po ni shes rab kyi pha rol tu phyin pa mi gtong zhing / shes rab kyi pha rol tu phyin pa la spyod pa ste/ shes rab kyi pha rol tu phyin pa dang ma bral ba'o/ /rab 'byor de ltar shes rab kyi pha rol tu phyin pa zab mo 'di la spyod
44a6(nyi khri): pa'i byang chub sems dpa' sems dpa' chen po ni rnam pa thams cad mkhyen pa nyid las yongs su mi nyams pa'i chos can du rig par bya ste/ nyan thos dang rang sangs rgyas kyi sa ring du byed cing / bla na med pa yang dag par rdzogs pa'i byang chub dang nye bar gyur pa yin/
44a7(nyi khri): gal te yang 'di snyam du 'di ni shes rab kyi pha rol tu phyin pa'o/ /shes rab kyi pha rol tu phyin pa 'di la shes rab kyi pha rol tu phyin pa 'dis rnam pa thams cad mkhyen pa nyid bsgrub par bya'o zhes snyam ste/ gal te de ltar shes na shes rab kyi pha rol tu phyin pa la mi spyod do/ /gal te
44b1(nyi khri): 'di ni shes rab kyi pha rol tu phyin pa'o/ /shes rab kyi pha rol tu phyin pa ni 'di na yod do zhes bya bar shes pa med de/ gang gi shes rab kyi pha rol tu phyin par 'gyur ba dang / gang gis shes rab kyi pha rol tu phyin par 'gyur ba dang / gang shes rab kyi pha rol tu phyin
44b2(nyi khri): pas byung ste/ bla na med pa yang dag par rdzogs pa'i byang chub tu mngon par rdzogs par 'tshang rgya ba de lta bu yang mi shes mi mthong zhing / de 'di snyam ste chos kyi dbyings dang / de bzhin nyid dang yang dag pa'i mtha' gnas pa'i phyir/ 'di ni shes rab kyi pha rol tu phyin
44b3(nyi khri): pa yang ma yin/ shes rab kyi pha rol tu phyin pa ni 'di na yod pa yang ma yin/ shes rab kyi pha rol tu phyin pa 'dis ni chos gang yang 'byung bar 'gyur ba yang med do zhes/ rab 'byor de ltar spyod pa'i byang chub sems dpa' sems dpa' chen po ni shes rab kyi pha
44b4(nyi khri): rol tu phyin pa la spyod pa yin no/ /shes rab kyi pha rol tu phyin pa stong phrag nyi shu lnga pa las/ le'u bzhi bcu bdun pa'o// //de nas lha'i dbang po brgya byin 'di snyam du sems par gyur te/ 'di la byang chub sems dpa'
44b5(nyi khri): sems dpa' chen po sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa dang / nang stong pa nyid
44b6(nyi khri): dang / dngos po med pa'i ngo bo nyid stong pa nyid kyi bar dang / dran pa nye bar gzhag pa rnams dang / yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i
44b7(nyi khri): lam yan lag brgyad pa dang / 'phags pa'i bden pa rnams dang / bsam gtan rnams dang tshad med pa rnams dang / gzugs med pa'i snyoms par 'jug pa rnams dang / rnam par thar pa rnams dang mthar gyis gnas pa'i snyoms par 'jug pa rnams dang stong pa
45a1(nyi khri): nyid dang mtshan ma med pa dang / smon pa med pa dang / mngon par shes pa rnams dang / ting nge 'dzin rnams dang / gzungs kyi sgo rnams dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa
45a2(nyi khri): bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad la yang spyod bzhin du/ sems can thams cad zil gyis non na/ bla na med pa yang dag par rdzogs pa'i byang chub tu mngon par rdzogs par sangs rgyas par gyur
45a3(nyi khri): na lta ci smos/ sems can gang gi sems/ rnam pa thams cad mkhyen pa nyid du 'jug pa de dag kyang thob pa legs par thob cing / de dag gi 'tsho ba legs par 'tsho ba yin na/ gang gis bla na med pa yang dag par rdzogs pa'i byang chub tu sems bskyed pa dag
45a4(nyi khri): lta ci smos/ sems can gang gis yang dag par rdzogs pa'i byang chub tu sems bskyed de/ shes rab kyi pha rol tu phyin pa 'di nyan pa de dag ni kun gyis yid du 'ong bar bya ba yin no snyam nas/ de nas lha'i dbang po brgya byin gyis me tog man dA ra ba mang po blangs te/ bcom
45a5(nyi khri): ldan 'das gang na ba der song nas/ me tog man dA ra ba de dag gis/ de bzhin gshegs pa dgra bcom pa yang dag par rdzogs pa'i sangs rgyas la gtor to/ /mngon par gtor to/ /rab tu gtor to/ /de ltar gtor te/ mngon par gtor ba dang / rab tu
45a6(nyi khri): gtor ba byas nas/ tshig 'di skad ces brjod do/ /dge ba'i rtsa ba 'dis gang zag byang chub sems dpa'i theg pa pa gang gis bla na med pa yang dag par rdzogs pa'i byang chub tu dmigs pa de dag gi sangs rgyas kyi chos rnams yongs su rdzogs par gyur cig /rnam pa
45a7(nyi khri): thams cad mkhyen pa rnams kyi chos kun yongs su rdzogs par gyur cig / rang byung gi chos rnams yongs su rdzogs par gyur cig /zag pa med pa'i chos rnams yongs su rdzogs par gyur cig /bcom ldan 'das bdag ni gang zag byang chub sems dpa'i theg pa
45b1(nyi khri): pa bla na med pa yang dag par rdzogs pa'i byang chub tu yang dag par zhugs pa/ slar ldog par 'gyur bar sems 'ga' tsam yang skye ba ma mchis so/ /bcom ldan 'das bdag ni byang chub sems dpa' sems dpa' chen po slar ldog te/ nyan thos sam/ rang sangs
45b2(nyi khri): rgyas su 'gyur bar sems 'ga' tsam yang skye bar 'gyur ba ma mchis kyi/ bla na med pa yang dag par rdzogs pa'i byang chub tu mos pa skyed cing / yang dang yang bla na med pa yang dag par rdzogs pa'i byang chub tu smon lam 'debs pa dang / 'khor ba'i sdug
45b3(nyi khri): bsngal mang po 'di dag mthong nas/ lha dang / mi dang / lha ma yin du bcas pa'i 'jig rten gyi don du mos/ sman par mos/ bde bar mos shing / legs par bgyi bar mos te/ sems bskyed pa de lta bu dag dang ldan pa'i byang chub sems dpa' sems dpa' chen
45b4(nyi khri): po ni 'di ltar rtog ste/ ci bdag rgal nas sems can ma rgal ba sgrol bar 'gyur ram/ ci bdag grol nas sems can ma grol ba 'grol bar 'gyur ram/ ci bdag dbugs phyin nas sems can dbugs ma byung ba dbugs 'byin par 'gyur ram/ ci bdag
45b5(nyi khri): yongs su mya ngan las 'das nas/ sems can yongs su mya ngan las ma 'das pa yongs su mya ngan las zlo bar 'gyur ram zhes rtog ste/ bcom ldan 'das de ltar theg pa la gsar du zhugs pa'i byang chub sems dpa' sems dpa' chen po rnams kyi sems
45b6(nyi khri): bskyed pa de dag la rjes su yi rang bar bgyid pa dang / yun ring po nas spyod spyod pa'i byang chub sems dpa' sems dpa' chen po rnams kyi sems bskyed pa de dag la rjes su yi rang bar bgyid pa dang / phyir mi ldog pa'i byang chub sems dpa' sems dpa' chen po
45b7(nyi khri): rnams kyi sems bskyed pa de dag la rjes su yi rang bar bgyid pa dang / skye ba gcig gis thogs pa'i byang chub sems dpa' sems dpa' chen po rnams kyi sems bskyed pa de dag la rjes su yi rang bar bgyid na/ rigs kyi bu 'am rigs kyi bu mo de'i bsod nams ci
46a1(nyi khri): tsam zhig tu 'phel bar 'gyur/ de skad ces gsol pa dang / bcom ldan 'das kyis lha'i dbang po brgya byin la 'di skad ces bka' stsal to/ /kau shi ka gling chen po bzhi pa'i 'jig rten gyi khams ni skra'i rtse mo'i tshad kyis/ tshad
46a2(nyi khri): gzung bar rung yang srid kyis/ de dag gi rjes su yi rang ba dang ldan pa'i sems bskyed pa'i bsod nams la ni tshad med do/ /kau shi ka stong gi 'jig rten gyi khams dang / stong gnyis kyi 'jig rten gyi khams dang / stong gsum gyi stong chen po'i 'jig rten gyi khams
46a3(nyi khri): ni skra'i rtse mo'i tshad kyis/ tshad gzung bar rung yang srid kyis/ de dag gi rjes su yi rang ba dang ldan pa'i sems bskyed pa'i bsod nams la ni tshad med do/ /kau shi ka stong gsum gyi stong chen po'i 'jig rten gyi khams kyi rgya mtsho chen po rnams la chu'i phung po ji
46a4(nyi khri): snyed cig yod pa de dag ni/ skra'i rtse mo brgyar gshegs pa'i cha gcig gis/ chu'i thigs pa blang ba'i tshad kyis tshad dag gzung bar rung yang srid kyis/ de dag gi rjes su yi rang ba dang ldan pa'i sems bskyed pa'i bsod nams la ni tshad med do/ /de skad ces bka'
46a5(nyi khri): stsal pa dang / lha'i dbang po brgya byin gyis/ bcom ldan 'das la 'di skad gsol to/ /bcom ldan 'das gang sems bskyed pa de dag la rjes su yi rang bar mi bgyid pa'i sems can de dag ni bdud kyis byin gyis brlabs pa'o/ /bcom ldan 'das gang
46a6(nyi khri): sems bskyed pa de dag la rjes su yi rang bar mi bgyid pa'i sems can de dag ni bdud kyi phyogs su gyur pa'o/ /bcom ldan 'das gang sems bskyed pa de dag la rjes su yi rang bar mi bgyid pa'i sems can de dag ni bdud kyi gnas nas shi 'phos pa'o/ /de ci'i slad du zhe na/
46a7(nyi khri): bcom ldan 'das gang gis sems bskyed pa 'di bsgrubs te/ bla na med pa yang dag par rdzogs pa'i byang chub tu yongs su bsngo ba'i sems can de dag ni bdud kyi gnas 'jig par bgyid pa ste/ gang bla na med pa yang dag par rdzogs pa'i byang chub tu bskyed pa'i sems de dag ni
46b1(nyi khri): rjes su yi rang bar bgyi ba ste/ gang gis sangs rgyas yongs su ma btang ba dang / chos yongs su ma btang ba dang / dge 'dun yongs su ma btang ba de dag gis sems bskyed pa de dag la rjes su yi rang bar bgyi'o/ /rjes su yi rang nas bla na med pa yang dag par rdzogs pa'i
46b2(nyi khri): byang chub tu bsngo bar bgyi ste/ ji ltar gnyis kyi 'du shes su mi 'gyur ba dang / gnyis su ma mchis pa'i 'du shes su yang mi 'gyur ba de ltar yongs su bsngo bar bgyi'o/ /bcom ldan 'das kyis bka' stsal pa/ kau shi ka de de bzhin no/ /de de bzhin te/ ji skad smras
46b3(nyi khri): pa de de bzhin no/ /kau shi ka gang sems bskyed pa 'di dag la rjes su yi rang bar byed pa de dag ni myur du de bzhin gshegs pa dgra bcom pa yang dag par rdzogs pa'i sangs rgyas rnams mnyes par byed par 'gyur te/ mnyes par byas nas kyang thugs byung bar mi 'gyur ro/ /
46b4(nyi khri): de ltar de dag rjes su yi rang ba dang ldan pa'i sems bskyed pa'i dge ba'i rtsa ba de dag dang ldan pa dag ni/ gang dang gang du skyes pa de dang de dag tu rim gror bya bar 'gyur ro/ /bkur stir bya bar 'gyur ro/ /bsti stang du bya bar 'gyur ro/ /mchod par bya bar 'gyur ro/ /
46b5(nyi khri): des nam yang gzugs yid du mi 'ong ba mthong bar mi 'gyur ro/ /nam yang sgra yid du mi 'ong ba thos par mi 'gyur ro/ /nam yang dri yid du mi 'ong ba tshor bar mi 'gyur ro/ /nam yang ro yid du mi 'ong ba myong bar mi 'gyur ro/ /nam yang reg yid du mi 'ong ba reg
46b6(nyi khri): par mi 'gyur ro/ /nam yang chos yid du mi 'ong ba shes par mi 'gyur ro/ /nam yang sangs rgyas bcom ldan 'das rnams dang bral bar mi 'gyur te/ sangs rgyas kyi zhing nas sangs rgyas kyi zhing du 'gro zhing / sangs rgyas bcom ldan 'das de dag la
46b7(nyi khri): bsnyen bkur byed pa dang / dge ba'i rtsa ba bskyed par 'gyur ro/ /de ci'i phyir zhe na/ kau shi ka de ni 'di ltar rigs kyi bu dang / rigs kyi bu mo de dag gis byang chub sems dpa' sems dpa' chen po theg pa la gsar du zhugs pa dang / spyod pa la zhugs
47a1(nyi khri): pa dang / phyir mi ldog pa dang skye ba gcig gis thogs pa/ tshad med grangs med dpag tu med pa rnams kyis dge ba'i rtsa ba de dag la rjes su yi rang bar byas pa'i phyir te/ dge ba'i rtsa ba de dag gis rnam par 'phel bas/ bla na med pa
47a2(nyi khri): yang dag par rdzogs pa'i byang chub tu nye bar gyur pa yin te/ de dag bla na med pa yang dag par rdzogs pa'i byang chub tu mngon par rdzogs par sangs rgyas nas sems can tshad med grangs med dpag tu med pa yongs su mya ngan las zlo bar 'gyur ro/ /ko'u shi ka rnam
47a3(nyi khri): grangs des kyang rigs kyi bu 'am/ rigs kyi bu mo des ci nas kyang sems med pa dang / sems ma yin pa gzhan yang med par theg pa la gsar du zhugs pa'i byang chub sems dpa' sems dpa' chen po rnams kyi dge ba'i rtsa ba la rjes su yi rang bar byas
47a4(nyi khri): shing / bla na med pa yang dag par rdzogs pa'i byang chub tu yongs su bsngo bar bya'o/ /sems med pa dang / sems ma yin pa gzhan yang med par spyad pa spyod pa dang / phyir mi ldog pa dang / skye ba gcig gis thogs pa rnams kyi dge ba'i rtsa ba de
47a5(nyi khri): dag la yang rjes su yi rang bar byas shing / bla na med pa yang dag par rdzogs pa'i byang chub tu yongs su bsngo bar bya'o/ /de nas tshe dang ldan pa rab 'byor gyis/ bcom ldan 'das la 'di skad ces gsol to/ /bcom ldan 'das ji ltar na sgyu ma lta
47a6(nyi khri): bu'i sems bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ba lags/ bcom ldan 'das kyis bka' stsal pa/ rab 'byor de ji snyam du sems/ sgyu ma lta bu'i sems de khyod kyis yang dag par rjes
47a7(nyi khri): su mthong ngam/ gsol pa bcom ldan 'das de ni ma lags te/ bcom ldan 'das bdag gis sgyu ma yang yang dag par rjes su ma mthong sgyu ma lta bu'i sems de yang yang dag par rjes su ma mthong ngo / /bcom ldan 'das kyis bka' stsal pa/ rab 'byor
47b1(nyi khri): de ji snyam du sems/ de ltar sgyu ma yang ma mthong sgyu ma lta bu'i sems kyang ma mthong na/ sems gang bla na med pa yang dag par rdzogs pa'i byang chub tu mngon par rdzogs par 'tshang rgya ba'i sems de khyod kyis yang dag par rjes su mthong ngam/ gsol pa bcom ldan
47b2(nyi khri): 'das de ni ma lags so/ /bcom ldan 'das kyis bka' stsal pa/ rab 'byor de ji snyam du sems/ sgyu ma dang / sgyu ma lta bu'i sems las gud na chos gang bla na med pa yang dag par rdzogs pa'i byang chub tu mngon par rdzogs par 'tshang rgya ba'i chos de khyod kyis yang
47b3(nyi khri): dag par rjes su mthong ngam/ gsol pa bcom ldan 'das de ni ma lags te/ bcom ldan 'das sgyu ma dang / sgyu ma lta bu'i sems las gud na chos gang bla na med pa yang dag par rdzogs pa'i byang chub tu mngon par rdzogs par 'tshang rgya ba de bdag
47b4(nyi khri): gis yang dag par rjes su ma mthong ngo / /bcom ldan 'das de ltar bdag gis chos gzhan yang dag par rjes su ma mthong na/ mchis pa 'am/ ma mchis pa'i chos gang zhig bdag gis bstan par bgyi/ chos gang shin tu dben pa de ni mchis
47b5(nyi khri): pa 'am ma mchis par mi 'gyur ro/ /chos gang shin tu dben pa de ni bla na med pa yang dag par rdzogs pa'i byang chub tu mngon par rdzogs par 'tshang mi rgya ste/ ma mchis pa'i chos kyang bla na med pa yang dag par rdzogs pa'i byang chub tu mngon par rdzogs par
47b6(nyi khri): 'tshang mi rgya'o/ /de ci'i slad du zhe na/ bcom ldan 'das de ni 'di ltar gang nyon mongs par 'gyur ba 'am/ rnam par byang bar 'gyur ba'i chos thams cad ni ma mchis shing yongs su ma mchis pa'o/ /de ci'i slad du zhe na/ bcom ldan 'das de ni 'di
47b7(nyi khri): ltar shes rab kyi pha rol tu phyin pa ni shin tu dben pa'o/ /bsam gtan gyi pha rol tu phyin pa ni shin tu dben pa'o/ /brtson 'grus kyi pha rol tu phyin pa ni shin tu dben pa'o/ /bzod pa'i pha rol tu phyin pa ni shin tu dben pa'o/ /tshul khrims kyi pha rol
48a1(nyi khri): tu phyin pa ni shin tu dben pa'o/ /sbyin pa'i pha rol tu phyin pa ni shin tu dben pa'o/ /nang stong pa nyid ni shin tu dben pa'o/ /dngos po med pa'i ngo bo nyid stong pa nyid kyi bar ni shin tu dben pa'o/ /dran pa nye bar bzhag pa rnams
48a2(nyi khri): ni shin tu dben pa'o/ /yang dag par spong ba rnams dang rdzu 'phrul gyi rkang pa rnams dang / dbang po rnams dang stobs rnams dang / byang chub kyi yan lag rnams dang / 'phags pa'i lam yan lag brgyad pa ni shin tu dben pa'o/ /'phags pa'i
48a3(nyi khri): bden pa rnams dang / bsam gtan rnams dang / tshad med pa rnams dang / gzugs med pa'i snyoms par 'jug pa rnams ni shin tu dben pa'o/ /rnam par thar pa rnams dang / mthar gyis gnas pa'i snyoms par 'jug pa rnams dang stong pa nyid dang mtshan
48a4(nyi khri): ma med pa dang smon pa med pa ni shin tu dben pa'o/ /mngon par shes pa rnams dang / ting nge 'dzin rnams dang / gzungs kyi sgo rnams ni shin tu dben pa'o/ /de bzhin gshegs pa'i stobs bcu dang / mi 'jigs pa bzhi dang / so so yang dag pa rig pa bzhi dang /
48a5(nyi khri): byams pa chen po dang / snying rje chen po dang / sangs rgyas kyi chos ma 'dres pa brgyad ni shin tu dben pa'o/ /rnam pa thams cad mkhyen pa nyid kyi bar ni shin du dben pa'o/ /chos gang shin tu dben pa de ni bsgom par bgyi ba yang ma lags/ rnam par bsgom
48a6(nyi khri): par bgyi ba yang ma lags te/ de ni shes rab kyi pha rol tu phyin pa shin tu dben pa'i slad du chos gang yang bsgrub pa ma mchis so/ /shes rab kyi pha rol tu phyin pa ni shin tu dben pa lags na/ ji ltar shes rab kyi pha rol tu phyin pa la brten cing / byang chub sems
48a7(nyi khri): dpa' sems dpa' chen po bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur/ bla na med pa yang dag par rdzogs pa'i byang chub kyang shin tu dben pa lags na/ ji ltar dben pas dben pa 'tshang rgya bar 'gyur/ bcom
48b1(nyi khri): ldan 'das kyis bka' stsal pa/ rab 'byor legs so/ /legs so/ /rab 'byor de de bzhin no/ /de de bzhin te/ rab 'byor shes rab kyi pha rol tu phyin pa ni shin tu dben pa'o/ /bsam gtan gyi pha rol tu phyin pa dang / brtson 'grus kyi pha rol tu phyin
48b2(nyi khri): pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa ni shin tu dben pa'o/ /nang stong pa nyid ni shin tu dben pa'o/ /dngos po med pa'i ngo bo nyid stong pa nyid kyi bar ni shin tu dben pa'o/ /dran pa
48b3(nyi khri): nye bar gzhag pa rnams dang / yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa ni shin tu dben pa'o/ /'phags
48b4(nyi khri): pa'i bden pa rnams dang / bsam gtan rnams dang / tshad med pa rnams dang / gzugs med pa'i snyoms par 'jug pa rnams ni shin tu dben pa'o/ /rnam par thar pa rnams dang / mthar gyis gnas pa'i snyoms par 'jug pa rnams dang / stong pa
48b5(nyi khri): nyid dang / mtshan ma med pa dang / smon pa med pa ni shin tu dben pa'o/ /mngon par shes pa rnams dang / ting nge 'dzin rnams dang / gzungs kyi sgo rnams dang / de bzhin gshegs pa'i stobs rnams dang / mi 'jigs pa rnams dang / so so yang dag
48b6(nyi khri): par rig pa rnams dang / byams pa chen po dang / snying rje chen po dang / sangs rgyas kyi chos ma 'dres pa rnams ni shin tu dben pa'o/ /rnam pa thams cad mkhyen pa nyid kyi bar ni shin tu dben pa'o/ /rab 'byor ji ltar shes rab kyi pha rol tu phyin pa shin
48b7(nyi khri): tu dben pa dang / bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa shin tu dben pa dang / nang stong pa nyid shin tu
49a1(nyi khri): dben pa dang / dngos po med pa'i ngo bo nyid stong pa nyid kyi bar du shin du dben pa dang / dran pa nye bar gzhag pa rnams shin tu dben pa dang / 'phags pa'i lam yan lag brgyad pa'i bar du shin tu dben pa dang / rnam pa thams
49a2(nyi khri): cad mkhyen pa nyid kyi bar du shin tu dben pa de bzhin du/ bla na med pa yang dag par rdzogs pa'i byang chub tu mngon par rdzogs par 'tshang rgya ba yang shin tu dben pa'o/ /rab 'byor gal te shes rab kyi pha rol tu phyin pa shin tu dben par ma gyur/ bsam gtan
49a3(nyi khri): gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa shin du dben par ma gyur/ nang stong pa nyid shin tu dben par ma gyur/ dngos po
49a4(nyi khri): med pa'i ngo bo nyid stong pa nyid kyi bar du shin tu dben par ma gyur/ dran pa nye bar gzhag pa rnams shin tu dben par ma gyur/ 'phags pa'i lam yan lag brgyad pa'i bar du shin tu dben par ma gyur/ rnam pa thams cad mkhyen pa nyid kyi bar du shin tu dben par ma gyur na/
49a5(nyi khri): de shes rab kyi pha rol tu phyin par mi 'gyur ro/ /de bsam gtan gyi pha rol tu phyin pa dang / brtson 'grus kyi pha rol du phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang sbyin pa'i pha rol tu phyin par mi 'gyur ro/ /de nang stong pa nyid du mi 'gyur ro/ /dngos po med pa'i ngo bo
49a6(nyi khri): nyid stong pa nyid kyi bar du mi 'gyur ro/ /de dran pa nye bar gzhag pa rnams su mi 'gyur ro/ /'phags pa'i lam yan lag brgyad pa'i bar du mi 'gyur ro/ /rnam pa thams cad mkhyen pa nyid kyi bar du mi 'gyur ro/ /rab 'byor de bas na ji ltar shes rab kyi
49a7(nyi khri): pha rol tu phyin pa shin tu dben pa dang / ji ltar bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa shin tu dben pa dang /
49b1(nyi khri): ji ltar nang stong pa nyid shin tu dben pa dang / dngos po med pa'i ngo bo nyid stong pa nyid kyi bar du shin tu dben pa dang / ji ltar dran pa nye bar gzhag pa rnams shin du dben pa dang / 'phags pa'i lam yan lag brgyad pa'i bar du shin tu dben pa dang / ji ltar rnam pa thams
49b2(nyi khri): cad mkhyen pa nyid kyi bar du shin tu dben pa de ltar shes rab kyi pha rol tu phyin pa la ma brten par yang / bla na med pa yang dag par rdzogs pa'i byang chub tu mngon par rdzogs par 'tshang mi rgya'o/ /dben pas dben pa mngon par rdzogs par 'tshang mi rgya ste/ bla na med
49b3(nyi khri): pa yang dag par rdzogs pa'i byang chub tu mngon par rdzogs par 'tshang mi rgya bas na/ shes rab kyi pha rol tu phyin pa la ma brten par mngon par rdzogs par 'tshang mi rgya'o/ /gsol pa/ bcom ldan 'das byang chub sems dpa' sems dpa' chen po ni don zab mo
49b4(nyi khri): la spyod pa'o/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ rab 'byor byang chub sems dpa' sems dpa' chen po ni don zab mo la spyod pa'o/ /rab 'byor byang chub sems dpa' sems dpa' chen po
49b5(nyi khri): de ltar don zab mo la spyod cing / 'di lta ste/ nyan thos kyi sa 'am/ rang sangs rgyas kyi sar 'gyur ba'i don de mngon du mi byed pa ni dka' ba byed pa'o/ /gsol pa/ bcom ldan 'das kyis gsungs pa'i don bdag gis 'tshal ba ltar na dka' ba
49b6(nyi khri): cung zad kyang mi bgyid na ji ltar byang chub sems dpa' sems dpa' chen po dka' ba bgyid pa lags/ de ci'i slad du zhe na/ bcom ldan 'das de ni 'di ltar gang mngon du bgyi ba'i don de yang mi dmigs/ gang gis mngon du bgyi ba'i shes rab kyi
49b7(nyi khri): pha rol tu phyin pa de yang mi dmigs/ gang mngon du bgyi ba'i chos de yang mi dmigs te/ bcom ldan 'das chos thams cad gang mngon du bgyis pas bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ba'i don
50a1(nyi khri): mngon du bgyi ba de lta bu yang gang zhig mchis/ shes rab kyi pha rol tu phyin pa yang gang zhig gis mngon du bgyi/ chos mngon du bgyi ba de lta bu yang gang zhig mchis/ bcom ldan 'das 'di ni mi dmigs pa'i spyod pa ste/ de la spyod pa'i
50a2(nyi khri): byang chub sems dpa' sems dpa' chen po chos thams cad la mun pa ma mchis pa 'thob pa'o/ /bcom ldan 'das gal te de skad du bstan pa la/ byang chub sems dpa' sems dpa' chen po'i sems mi zhum yongs su mi 'jum zhing / mi 'jigs
50a3(nyi khri): mi dngang / skrag par mi 'gyur na/ bcom ldan 'das de ltar spyod pa'i byang chub sems dpa' sems dpa' chen po ni shes rab kyi pha rol tu phyin pa la spyod pa ste/ de ni spyod do zhes bgyi bar yang dag par rjes su mi mthong / shes rab kyi pha rol tu phyin
50a4(nyi khri): pa yang dag par rjes su mi mthong / bla na med pa yang dag par rdzogs pa'i byang chub tu mngon par rdzogs par 'tshang rgya'o/ /zhes bgyi bar yang dag par rjes su mi mthong ngo / /bcom ldan 'das byang chub sems dpa' sems dpa' chen po shes
50a5(nyi khri): rab kyi pha rol tu phyin pa la spyod pa de ni 'di snyam du bdag gis nyan thos dang / rang sangs rgyas kyis ni bsring bar bya ste/ bdag ni rnam pa thams cad mkhyen pa nyid du nye bar gyur to snyam yang mi bgyid do/ /bcom ldan 'das 'di lta ste dper na/ nam mkha' ni
50a6(nyi khri): 'di ltar bdag ni la la dang ni ring ngo / /la la dang ni nye'o zhes bgyi bar mi sems so/ /de ci'i slad du zhe na/ bcom ldan 'das nam mkha' la bye brag ma mchis shing mi g.yo ba dang / rnam par rtog pa ma mchis pa'i slad du ste/ bcom ldan 'das de bzhin
50a7(nyi khri): du byang chub sems dpa' sems dpa' chen po shes rab kyi pha rol tu phyin pa la spyod pa yang 'di ltar bdag las nyan thos sam/ rang sangs rgyas kyi sa ni ring gi /bla na med pa yang dag par rdzogs pa'i byang chub ni nye'o zhes bgyi bar mi sems so/ /de ci'i slad du
50b1(nyi khri): zhe na/ bcom ldan 'das shes rab kyi pha rol tu phyin pa rnam par mi rtog pa'i slad du'o/ /bcom ldan 'das 'di lta ste dper na/ sgyu ma'i skyes bu ni 'di ltar bdag las sgyu ma ni ring ngo / /sgyu ma'i mkhan po ni nye'o/ /skye bo'i tshogs 'di ltar 'dus pa ni bdag las ring
50b2(nyi khri): ngo zhe'am/ nye'o zhes bgyi bar mi sems so/ /de ci'i slad du zhe na/ bcom ldan 'das sgyu ma'i skyes bu ni rnam par mi rtog pa'i slad du ste/ bcom ldan 'das de bzhin du byang chub sems dpa' sems dpa' chen po shes rab kyi pha rol tu phyin pa la spyod pa yang 'di
50b3(nyi khri): ltar bdag las nyan thos sam/ rang sangs rgyas kyi sa ni ring ngo / /bla na med pa yang dag par rdzogs pa'i byang chub ni nye'o zhes bgyi bar mi sems so/ /de ci'i slad du zhe na/ bcom ldan 'das shes rab kyi pha rol tu phyin pa rnam par mi rtog pa'i slad du'o/ /
50b4(nyi khri): bcom ldan 'das 'di lta ste dper na/ gzugs brnyan ni 'di ltar bdag las dmigs pa gang gis gzugs brnyan 'byung ba de ni nye/ gang me long dang snod chus gang ba'i nang du byung ba de ni bdag las ring ngo zhes bgyi bar mi sems so/ /de ci'i slad du zhe na/ bcom
50b5(nyi khri): ldan 'das gzugs brnyan rnam par mi rtog pa'i slad du ste/ bcom ldan 'das de bzhin du byang chub sems dpa' sems dpa' chen po shes rab kyi pha rol tu phyin pa la spyod pa yang 'di ltar bdag las nyan thos sam/ rang sangs rgyas kyi sa ni ring ngo / /bla na med
50b6(nyi khri): pa yang dag par rdzogs pa'i byang chub ni nye'o zhes bgyi bar mi sems so/ /de ci'i slad du zhe na/ bcom ldan 'das shes rab kyi pha rol tu phyin pa rnam par mi rtog pa'i slad du'o/ /bcom ldan 'das shes rab kyi pha rol tu phyin pa la ni sdug pa dang mi sdug pa ma
50b7(nyi khri): mchis so/ /de ci'i slad du zhe na/ de ni 'di ltar gang gis 'di la sdug pa 'am/ mi sdug par 'gyur ba'i ngo bo nyid mi dmigs pa'i slad du'o/ /bcom ldan 'das 'di lta ste dper na/ de bzhin gshegs pa dgra bcom pa yang dag par rdzogs pa'i sangs
51a1(nyi khri): rgyas la ni sdug pa 'am mi sdug par 'gyur ba gang yang ma mchis so/ /bcom ldan 'das de bzhin du shes rab kyi pha rol tu phyin pa la yang sdug pa 'am mi sdug par 'gyur ba gang yang ma mchis so/ /bcom ldan 'das 'di lta ste/
51a2(nyi khri): dper na/ de bzhin gshegs pa dgra bcom pa yang dag par rdzogs pa'i sangs rgyas ni rnam par rtog pa thams cad spangs pa'o/ /bcom ldan 'das de bzhin du byang chub sems dpa' sems dpa' chen po shes rab kyi pha rol tu phyin pa la spyod pa yang rnam par rtog
51a3(nyi khri): pa thams cad spangs pa ste/ de ci'i slad du zhe na/ bcom ldan 'das shes rab kyi pha rol tu phyin pa rnam par mi rtog pa'i slad du'o/ /bcom ldan 'das 'di lta ste dper na/ de bzhin gshegs pa'i sprul pa ni 'di ltar nga las nyan thos sam/ rang sangs rgyas kyi
51a4(nyi khri): sa ni ring ngo / /bla na med pa yang dag par rdzogs pa'i byang chub ni nye'o zhes bgyi bar mi dgongs so/ /de ci'i slad du zhe na/ bcom ldan 'das de bzhin gshegs pa dang / de bzhin gshegs pa'i sprul pa rnam par mi rtog pa'i slad du ste/ bcom ldan 'das de bzhin
51a5(nyi khri): du byang chub sems dpa' sems dpa' chen po shes rab kyi pha rol tu phyin pa la spyod pa yang / 'di ltar bdag las nyan thos kyi sa 'am/ rang sangs rgyas kyi sa ni ring ngo / /bla na med pa yang dag par rdzogs pa'i byang chub ni nye'o zhes bgyi bar mi sems so/ /de ci'i slad
51a6(nyi khri): du zhe na/ bcom ldan 'das shes rab kyi pha rol tu phyin pa rnam par mi rtog pa'i slad du'o/ /bcom ldan 'das 'di lta ste dper na/ de bzhin gshegs pas sprul pa zhig sprul pa mdzad na/ de ni don gang gi slad du sprul pa'i don de sbyor te/ sprul pa ni mi rtog rnam
51a7(nyi khri): par mi rtog go / bcom ldan 'das de bzhin du shes rab kyi pha rol tu phyin pa yang don gang gi slad du brjod pa'i don de yang bgyid de/ shes rab kyi pha rol tu phyin pa de ni mi rtog rnam par mi rtog pa'o/ /bcom ldan 'das 'di lta ste dper na/ shing mkhan nam/ shing mkhan
51b1(nyi khri): gyi slob ma mkhas pa zhig gis bud med kyi gzugs sam/ skyes pa'i gzugs sam/ glang po'i gzugs sam/ rta'i gzugs sam/ glang gi gzugs kyi 'khrul 'khor zhig sbyar na/ de don gang gi slad du bgyis pa'i don de bsgrub kyang / 'khrul 'khor de ni rnam
51b2(nyi khri): par mi rtog go / bcom ldan 'das de bzhin du shes rab kyi pha rol tu phyin pa yang don gang gi slad du brjod pa'i don de bgyid kyang / shes rab kyi pha rol tu phyin pa de ni rnam par mi rtog pa'o/ /de nas tshe dang ldan pa sha ra dwa ti'i bus/ tshe dang ldan pa rab 'byor la 'di skad
51b3(nyi khri): ces smras so/ /tshe dang ldan pa rab 'byor shes rab kyi pha rol tu phyin pa 'ba' shig rnam par mi rtog pa yin nam/ 'on te bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang /
51b4(nyi khri): sbyin pa'i pha rol tu phyin pa yang rnam par mi rtog pa yin/ rab 'byor gyis smras pa/ tshe dang ldan pa sha ra dwa ti'i bu bsam gtan gyi pha rol tu phyin pa yang rnam par mi rtog pa'o/ /brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi
51b5(nyi khri): pha rol tu phyin pa dang / sbyin pa'i pha rol tu phyin pa yang rnam par mi rtog pa'o/ /smras pa/ tshe dang ldan pa rab 'byor ci gzugs kyang rnam par mi rtog pa yin nam/ tshor ba dang 'du shes dang / 'du byed dang / rnam par shes pa yang rnam par mi rtog pa yin nam/ skye mched dang
51b6(nyi khri): khams dang / rten cing 'brel par 'byung ba yang rnam par mi rtog pa yin nam/ pha rol du phyin pa rnams kyang rnam par mi rtog pa yin nam/ stong pa nyid thams cad kyang rnam par mi rtog pa yin nam/ byang chub kyi phyogs kyi chos sum cu rtsa bdun yang rnam par mi rtog pa
51b7(nyi khri): yin nam/ 'phags pa'i bden pa rnams dang / bsam gtan rnams dang / tshad med pa rnam pa dang / gzugs med pa'i snyoms par 'jug pa rnams kyang rnam par mi rtog pa yin nam/ rnam par thar pa rnams dang / mthar gyis gnas pa'i snyoms par 'jug pa
52a1(nyi khri): rnams dang / stong pa nyid dang / mtshan ma med pa dang / smon pa med pa yang rnam par mi rtog pa yin nam/ mngon par shes pa rnams dang / ting nge 'dzin rnams dang / gzungs kyi sgo rnams kyang rnam par mi rtog pa yin nam/ de bzhin gshegs
52a2(nyi khri): pa'i stobs rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams kyang rnam par mi rtog pa yin nam/ rnam pa thams cad mkhyen pa nyid kyi bar yang rnam par mi rtog pa yin nam/ 'dus
52a3(nyi khri): byas kyi khams dang / 'dus ma byas kyi khams kyang rnam par mi rtog pa yin nam/ rab 'byor gyis smras pa/ tshe dang ldan pa sha ra dwa ti'i bu chos thams cad ni rnam par mi rtog pa'o/ /smras pa/ tshe dang ldan pa rab 'byor gal te de ltar chos thams cad rnam par
52a4(nyi khri): mi rtog pa yin na/ sems can dmyal ba dang / byol song gi skye gnas dang / gshin rje'i 'jig rten dang / lha dang mi 'gro ba lngar 'khor ba zhes tha dad du dbye ba ci las 'ongs/ rgyun du zhugs pa dang / lan cig phyir 'ong ba dang / phyir mi 'ong ba dang / dgra
52a5(nyi khri): bcom pa dang / rang sangs rgyas dang / byang chub sems dpa' dang / sangs rgyas bcom ldan 'das su brjod pa'ang ci las gyur/ rab 'byor kyis smras pa/ tshe dang ldan pa sha ra dwa ti'i bu sems can gang phyin ci log las byung ba'i lus dang / ngag dang yid
52a6(nyi khri): kyi las mngon par 'du byed pa de dag 'di lta bu'i skye mched mngon par bsgrubs shing las kyi rnam par smin pa phung po'i gzhi can/ rnam par rtog pa las byung ba yongs su bzung ste/ sems can dmyal ba dang / byol song gi skye gnas dang / gshin rje'i 'jig
52a7(nyi khri): rten dang / lha dang mi'i 'gro ba mngon par bsgrub bo/ /tshe dang ldan pa sha ra dwa ti'i bu gang khyod kyis 'di skad du rgyun du zhugs par brjod pa ci las gyur/ lan cig phyir 'ong ba dang phyir mi 'ong ba dang dgra bcom pa nyid dang / rang sangs rgyas dang byang chub
52b1(nyi khri): sems dpa' rnams dang / de bzhin gshegs pa dgra bcom pa yang dag par rdzogs pa'i sangs rgyas su brjod pa ci las gyur ces zer ba ni tshe dang ldan pa sha ra dwa ti'i bu rnam par mi rtog pa las rgyun du zhugs par brjod do/ /rnam par mi rtog pa las rgyun tu zhugs pa'i
52b2(nyi khri): 'bras bur brjod do/ /rnam par mi rtog pa las lan cig phyir 'ong ba dang / phyir mi 'ong ba dang dgra bcom pa nyid du brjod do/ /rnam par mi rtog pa las rang sangs rgyas dang / rang byang chub tu brjod do/ /rnam par mi rtog pa las sangs rgyas su brjod do/ /rnam par
52b3(nyi khri): mi rtog pa las byang chub tu brjod do/ /tshe dang ldan pa sha ra dwa ti'i bu 'das pa'i dus na/ de bzhin gshegs pa dgra bcom pa yang dag par rdzogs pa'i sangs rgyas gang ji snyed cig byung ba'i sangs rgyas bcom ldan 'das de dag kyang rnam par rtog pa mi mnga' zhing rnam par
52b4(nyi khri): rtog pa spangs par gyur to/ /tshe dang ldan pa sha ra dwa ti'i bu ma 'ongs pa'i dus na/ de bzhin gshegs pa dgra bcom pa yang dag par rdzogs pa'i sangs rgyas gang ji snyed cig 'byung bar 'gyur ba'i sangs rgyas bcom ldan 'das de dag kyang rnam par rtog pa mi mnga' zhing
52b5(nyi khri): rnam par rtog pa spangs par 'gyur ro/ /tshe dang ldan pa sha ra dwa ti'i bu da ltar byung ba'i dus na/ phyogs bcu'i 'jig rten gyi khams su sangs rgyas bcom ldan 'das gang ji snyed cig bla na med pa yang dag par rdzogs pa'i byang chub tu mngon par rdzogs par sangs rgyas pa'i sangs
52b6(nyi khri): rgyas bcom ldan 'das de dag kyang rnam par rtog pa mi mnga' zhing rnam par rtog pa spangs pa sha stag go / de ltar tshe dang ldan pa sha ra dwa ti'i bu/ rnam grangs des chos thams cad rnam par rtog pa med pa'i de bzhin nyid dang / yang dag pa'i mtha'i de bzhin nyid dang / chos
52b7(nyi khri): kyi dbyings kyi de bzhin nyid brtson par bya ste/ rnam par rtog pa med par rig par bya'o/ /tshe dang ldan pa sha ra dwa ti'i bu byang chub sems dpa' sems dpa' chen pos de ltar rnam par mi rtog pa'i shes rab kyi pha rol tu phyin pa la spyad par bya ste/ rnam par mi rtog pa'i shes
53a1(nyi khri): rab kyi pha rol tu phyin pa la spyod pas/ rnam par mi rtog pa'i chos thams cad mngon par rdzogs par 'tshang rgya'o/ /shes rab kyi pha rol tu phyin pa stong phrag nyi shu lnga pa las/ le'u bzhi bcu brgyad pa'o// //
53a2(nyi khri): shes rab kyi pha rol tu phyin pa stong phrag nyi shu lnga pa/ bam po lnga bcu drug pa/ de nas tshe dang ldan pa sha ra dwa ti'i bus/ tshe dang ldan pa rab 'byor la 'di skad ces smras so/ /kye ma tshe dang ldan pa rab 'byor byang chub sems dpa' sems dpa' chen po gang shes rab kyi
53a3(nyi khri): pha rol tu phyin pa la spyod pa ni snying po la spyod pa'o/ /de skad ces smras pa dang / tshe dang ldan pa rab 'byor gyis/ tshe dang ldan pa sha ra dwa ti'i bu la 'di skad ces smras so/ /kye ma tshe dang ldan pa sha ra dwa ti'i bu/ byang chub sems dpa' sems dpa' chen po gang shes
53a4(nyi khri): rab kyi pha rol du phyin pa la spyod pa de ni snying po med pa la spyod pa'o/ /de ci'i phyir zhe na/ tshe dang ldan pa sha ra dwa ti'i bu shes rab kyi pha rol tu phyin pa ni snying po med pa'o/ /bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i
53a5(nyi khri): pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa ni snying po med pa'o/ /nang stong pa nyid ni snying po med pa'o/ /dngos po med pa'i ngo bo nyid stong pa nyid kyi bar ni snying po med pa'o/ /dran pa nye bar gzhag pa rnams ni snying po
53a6(nyi khri): med pa'o/ /yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa ni snying po med pa'o/ /sangs rgyas kyi chos ma
53a7(nyi khri): 'dres pa brgyad kyi bar ni snying po med pa'o/ /rnam pa thams cad mkhyen pa nyid kyi bar ni snying po med pa'o/ /de ci'i phyir zhe na/ de ni 'di ltar byang chub sems dpa' sems dpa' chen po shes rab kyi pha rol tu phyin pa la spyod pas ni snying po med pa nyid kyang mi
53b1(nyi khri): dmigs shing yang dag par rjes su mi mthong na/ snying po dmigs pa lta ga la yod/ de nas 'dod pa na spyod pa dang / gzugs yod pa na spyod pa'i lha'i bu shin du mang ba dag 'di snyam du gyur te/ rigs kyi bu 'am rigs kyi bu mo gang gis bla na med pa yang dag par rdzogs pa'i
53b2(nyi khri): byang chub tu sems bskyed pa dang / gang shes rab kyi pha rol tu phyin pa zab mo 'di ji skad du bstan pa 'di la spyod pa dang / don 'di la spyod kyang yang dag pa'i mtha' gang mngon du byas pas/ nyan thos kyi sa 'am/ rang sangs rgyas kyi sa la gnas par 'gyur ba'i yang
53b3(nyi khri): dag pa'i mtha' mngon du mi byed pa de dag ni phyag bya ba'i gnas te/ rnam grangs des kyang byang chub sems dpa' sems dpa' chen po chos kyi mnyam pa nyid 'di mngon par mi byed pa de dag ni phyag bya bar 'os pa'o/ /de nas tshe dang ldan pa rab 'byor gyis lha'i bu de dag
53b4(nyi khri): la 'di skad ces smras so/ /lha'i bu dag byang chub sems dpa' sems dpa' chen po de dag la ni chos kyi mnyam pa nyid gang mngon du byas pas/ nyan thos kyi sa 'am/ rang sangs rgyas kyi sa la gnas par 'gyur ba de mngon du mi bya ba de ni mi dka'i/ lha'i
53b5(nyi khri): bu dag sems can tshad med grangs med dpag tu med pa thams cad yongs su mya ngan las bzla'o zhes go cha bgos la/ gang yongs su mya ngan las bzla bar bya ba'i sems can de dag shin du mi dmigs pa ni de dag la de bas dka' ste/ de ltar spyod pa'i byang chub
53b6(nyi khri): sems dpa' sems dpa' chen po ni sems can thams cad gdul bar bya'o zhes/ bla na med pa yang dag par rdzogs pa'i byang chub tu yang dag par zhugs pa yin te/ gang sems can gdul bar sems pa de ni nam mkha' gdul bar sems pa dang
53b7(nyi khri): 'dra'o/ /de ci'i phyir zhe na/ nam mkha' dben pa'i phyir sems can dben par blta'o/ /nam mkha' stong pa nyid kyi phyir sems can stong pa nyid du blta'o/ /nam mkha' snying po med pa'i phyir sems can snying po med par blta'o/ /nam mkha'
54a1(nyi khri): gsog gi phyir sems can gsog tu blta'o/ /lha'i bu dag rnam grangs des na byang chub sems dpa' sems dpa' chen po gang sems can med pa rnams kyi don du go cha gyon pa de dag ni dka' ba byed pa ste/ gang sems can rnams kyi don du
54a2(nyi khri): go cha gyon pa de dag ni nam mkha' dang brtsad par 'dod pa ste/ byang chub sems dpa' sems dpa' chen pos go cha de yang bgos la/ sems can gang gi don du byang chub sems dpa' sems dpa' chen pos/ go cha bgos pa'i sems can de dag kyang mi dmigs
54a3(nyi khri): so/ /de ci'i phyir zhe na/ sems can dben pa'i phyir go cha dben par blta'o/ /gal te de ltar bstan pa'i tshe/ byang chub sems dpa' sems dpa' chen po zhum par mi 'gyur na/ byang chub sems dpa' sems dpa' chen po shes rab kyi pha rol tu phyin
54a4(nyi khri): pa la spyod pa yin no/ /de ci'i phyir zhe na/ gzugs dben pa'i phyir sems can dben pa'o/ /tshor ba dang / 'du shes dang / 'du byed dang / rnam par shes pa dben pa'i phyir sems can dben pa'o/ /skye mched dang / khams dang / rten cing 'brel
54a5(nyi khri): par 'byung ba dben pa'i phyir sems can dben pa'o/ /pha rol tu phyin pa rnams dang / stong pa nyid thams cad dang / byang chub kyi phyogs kyi chos rnams dben pa'i phyir sems can dben pa'o/ /sangs rgyas kyi chos ma 'dres pa brgyad kyi bar du dben
54a6(nyi khri): pa'i phyir sems can dben pa'o/ /rnam pa thams cad mkhyen pa nyid kyi bar du dben pa'i phyir sems can dben pa'o/ /gzugs dben pa'i phyir shes rab kyi pha rol tu phyin pa dben pa'o/ /tshor ba dang / 'du shes dang / 'du byed dang / rnam par shes pa dben
54a7(nyi khri): pa'i phyir shes rab kyi pha rol tu phyin pa dben pa'o/ /skye mched dang / khams dang / rten cing 'brel par 'byung ba dben pa'i phyir shes rab kyi pha rol tu phyin pa dben pa'o/ /pha rol tu phyin pa rnams dang / stong pa nyid thams cad dang / byang chub kyi phyogs kyi chos
54b1(nyi khri): rnams dben pa'i phyir shes rab kyi pha rol du phyin pa dben pa'o/ /sangs rgyas kyi chos ma 'dres pa brgyad dben pa'i phyir shes rab kyi pha rol tu phyin pa dben pa'o/ /rnam pa thams cad mkhyen pa nyid kyi bar du dben pa'i phyir shes rab kyi pha rol tu phyin pa dben
54b2(nyi khri): pa'o/ /lha'i bu dag gal te byang chub sems dpa' sems dpa' chen po chos thams cad dben par bshad pa la sems mi 'jum yongs su zhum par mi 'gyur la/ de'i yid 'jigs par mi 'gyur na byang chub sems dpa' sems dpa' chen po shes rab
54b3(nyi khri): kyi pha rol tu phyin pa la spyod pa'o/ /de nas bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor ci'i phyir byang chub sems dpa' sems dpa' chen po shes rab kyi pha rol du phyin pa la zhum par mi 'gyur ba yin/
54b4(nyi khri): gsol pa/ bcom ldan 'das chos thams cad ma mchis pa'i slad du/ byang chub sems dpa' sems dpa' chen po shes rab kyi pha rol tu phyin pa la zhum par mi 'gyur ro/ /bcom ldan 'das chos thams cad dben pa dang zhi ba dang ma skyes pa'i slad du/
54b5(nyi khri): byang chub sems dpa' sems dpa' chen po/ shes rab kyi pha rol tu phyin pa la zhum par mi 'gyur te/ bcom ldan 'das de'i slad du/ byang chub sems dpa' sems dpa' chen po shes rab kyi pha rol du phyin pa la zhum par mi 'gyur ro/ /
54b6(nyi khri): de ci'i slad du zhe na/ bcom ldan 'das de ni 'di ltar gang zhum par 'gyur ba dang / gang gis zhum par 'gyur ba dang / gang la zhum par 'gyur ba'i chos de dag thams cad ni ma mchis pa ste dmigs su ma mchis so/ /bcom ldan 'das gal te
54b7(nyi khri): byang chub sems dpa' sems dpa' chen po de skad du bshad pa la mi 'jum mi 'gong zhing tshi chad pa dang / sgyid lug par mi 'gyur la/ mi 'jigs mi sngang skrag par mi 'gyur na shes rab kyi pha rol tu phyin pa la spyod pa lags so/ /de ci'i slad du zhe na/
55a1(nyi khri): bcom ldan 'das de ni 'di ltar gang zhum par 'gyur ba 'am/ gang gis zhum par 'gyur ba 'am/ gang la zhum par 'gyur ba'i chos de dag thams cad ni ma mchis pa ste/ bcom ldan 'das de ltar spyod pa'i byang chub sems
55a2(nyi khri): dpa' sems dpa' chen po ni dbang po dang bcas tshangs pa dang bcas/ skye dgu'i bdag po dang bcas pa'i lha rnams kyis phyag bya bar 'gyur ro/ /bcom ldan 'das kyis bka' stsal pa/ rab 'byor byang chub sems dpa' sems dpa'
55a3(nyi khri): chen po gang shes rab kyi pha rol tu phyin pa la spyod pa de ni/ dbang po dang bcas/ tshangs pa dang bcas/ skye dgu'i bdag po dang bcas pa'i lha rnams kyis phyag bya bar yang ma zad de/ gang 'phags pa mngon par 'phags pa'i kha dog dang ldan pa/
55a4(nyi khri): dge rgyas dang / 'bras bu che ba dang / gnas gtsang ma'i ris kyi lha rnams kyis kyang shes rab kyi pha rol tu phyin pa la de ltar spyod pa'i/ byang chub sems dpa' sems dpa' chen po de la phyag bya bar 'gyur ro/ /rab 'byor phyogs bcu'i 'jig
55a5(nyi khri): r ten gyi khams na de bzhin gshegs pa dgra bcom pa yang dag par rdzogs pa'i sangs rgyas grangs med tshad med pa gang ji snyed cig bzhugs shing 'tsho skyong ba de dag kyang byang chub sems dpa' sems dpa' chen po shes rab kyi pha rol tu phyin pa la spyod
55a6(nyi khri): pa de la dgongs pa mdzad de/ byang chub sems dpa' sems dpa' chen po shes rab kyi pha rol tu phyin pa la spyod pa de ni/ sbyin pa'i pha rol tu phyin pa yongs su rdzogs par byed pa'o/ /tshul khrims kyi pha rol tu phyin pa dang / bzod pa'i pha
55a7(nyi khri): rol tu phyin pa dang / brtson 'grus kyi pha rol tu phyin pa dang / bsam gtan kyi pha rol tu phyin pa dang / shes rab kyi pha rol tu phyin pa yongs su rdzogs par byed pa'o/ /nang stong pa nyid yongs su rdzogs par byed pa'o/ /dngos po med pa'i ngo bo nyid
55b1(nyi khri): stong pa nyid kyi bar du yongs su rdzogs par byed pa'o/ /byang chub kyi phyogs kyi chos sum cu rtsa bdun yongs su rdzogs par byed pa'o/ /'phags pa'i bden pa rnams dang / bsam gtan rnams dang / tshad med pa rnams dang / gzugs med pa'i snyoms
55b2(nyi khri): par 'jug pa rnams yongs su rdzogs par byed pa'o/ /rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa rnams dang / ting nge 'dzin
55b3(nyi khri): rnams dang / gzungs kyi sgo rnams yongs su rdzogs par byed pa'o/ /de bzhin gshegs pa'i stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams yongs su rdzogs
55b4(nyi khri): par byed pa'o/ /rnam pa thams cad mkhyen pa nyid kyi bar du yongs su rdzogs par byed pa'o zhes bya bar dgongs pa mdzad do/ /rab 'byor byang chub sems dpa' sems dpa' chen po shes rab kyi pha rol tu phyin pa la spyod pa gang la/ sangs rgyas bcom
55b5(nyi khri): ldan 'das rnams kyis dgongs pa mdzad pa'i byang chub sems dpa' sems dpa' chen po de ni sangs rgyas su 'gyur bar zhugs par rig par bya'o/ /rab 'byor gang gA'i klung gi bye ma snyed kyi 'jig rten gyi khams dag na/ sems can gang ji snyed cig
55b6(nyi khri): yod pa de dag thams cad bdud sdig to can du gyur te/ bdud sdig to can de dag re res kyang de snyed kyi bdud sdig to can mngon par sprul kyang / de dag thams cad kyis byang chub sems dpa' sems dpa' chen po de la bar chad bya bar mi nus so/ /rab 'byor
55b7(nyi khri): chos gnyis dang ldan pa'i byang chub sems dpa' sems dpa' chen po ni bdud sdig to can rnams kyis mi thub pa yin te/ gnyis gang zhe na/ des chos thams cad stong pa'o zhes bya bar rnam par bltas pa yin/ sems can thams cad kyang yongs su ma
56a1(nyi khri): btang ba yin te/ rab 'byor chos 'di gnyis dang ldan pa'i byang chub sems dpa' sems dpa' chen po ni bdud sdig to can rnams kyis mi thub pa yin no/ /rab 'byor gzhan yang shes rab kyi pha rol tu phyin pa la spyod pa'i byang chub
56a2(nyi khri): sems dpa' sems dpa' chen po chos gnyis dang ldan pa ni bdud sdig to can rnams kyis mi thub pa yin te/ gnyis gang zhe na/ ji skad du smras pa de bzhin du byed pa yin/ sangs rgyas bcom ldan 'das rnams kyis dgongs pa yin te/ rab 'byor shes
56a3(nyi khri): rab kyi pha rol tu phyin pa la spyod pa'i byang chub sems dpa' sems dpa' chen po/ chos de gnyis dang ldan pa ni bdud sdig to can rnams kyis mi thub pa yin no/ /rab 'byor de ltar spyod pa'i byang chub sems dpa' sems dpa' chen po'i drung du ni lha'i bu rnams kyang
56a4(nyi khri): 'ong bar sems so/ /bsnyen bkur ba dang / yongs su dri ba dang / kun du dri ba yang byed par 'gyur te/ rigs kyi bu khyod sangs rgyas kyi byang chub myur du thob par 'gyur gyis/ de bas na rigs kyi bu khyod kyis 'di lta ste/ stong pa nyid kyis rnam par spyod pa dang / /
56a5(nyi khri): mtshan ma med pas rnam par spyod pa dang / smon pa med pas rnam par spyod pa de nyid kyis rnam par spyod par gyis shig /de ci'i phyir zhe na/ rigs kyi bu khyod kyis rnam par spyod pa des rnam par spyad pa dang / sems can mgon med pa rnams kyi mgon du 'gyur
56a6(nyi khri): ro/ /sems can skyabs med pa rnams kyi skyabs su 'gyur ro/ /sems can dpung gnyen med pa rnams kyi dpung gnyen du 'gyur ro/ /sems can gnas med pa rnams kyi gnas su 'gyur ro/ /sems can rten med pa rnams kyi rten du 'gyur ro/ /
56a7(nyi khri): sems can gling med pa rnams kyi gling du 'gyur ro/ /sems can mun par gyur pa rnams kyi snang bar 'gyur ro zhes de la spro ba skyed par 'gyur ro/ /de ci'i phyir zhe na/ de ni 'di ltar 'jig rten gyi khams tshad med grangs med pa dag na/ sangs rgyas bcom
56b1(nyi khri): ldan 'das gang ji snyed cig dge slong gi dge 'dun gyis yongs su bskor te bzhugs shing 'tsho skyong ba dang / chos ston pa de dag kyang byang chub sems dpa' sems dpa' chen po gang shes rab kyi pha rol tu phyin pa la spyod cing / 'di lta ste/ shes rab kyi pha rol
56b2(nyi khri): tu phyin pa'i yon tan de dag dang ldan pa'i byang chub sems dpa' sems dpa' chen po de'i ming dang rigs yongs su brjod pa'i tshul gyis chos ston cing ched du brjod pa ched du brjod pa mdzad de/ rab 'byor 'di lta ste/ dper na/ nga da ltar byang chub sems dpa'
56b3(nyi khri): sems dpa' chen po rin chen dpal gyi ming yongs su brjod pa'i tshul gyis chos ston cing ched du brjod pa ched du brjod pa dang / byang chub sems dpa' sems dpa' chen po gtsug phud kyi ming yongs su brjod pa'i tshul gyis chos ston cing ched du brjod pa ched du brjod
56b4(nyi khri): pa dang / de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa'i zhabs 'bring na/ tshangs pa'i spyad pa spyod pa shes rab kyi pha rol du phyin pa dang ma bral ba de dag gi ming yongs su brjod pa'i tshul gyis chos ston cing ched du brjod pa
56b5(nyi khri): ched du brjod pa bzhin no/ /shar phyogs kyi sangs rgyas bcom ldan 'das gang ji snyed cig bzhugs shing 'tsho skyong ba dang / chos ston pa de dag kyang de na byang chub sems dpa' sems dpa' chen po gang ji snyed cig tshangs pa'i spyad pa spyod cing shes rab kyi pha
56b6(nyi khri): rol du phyin pa dang ma bral ba de dag la spro bar mdzad pa'i tshul gyis chos ston te/ ched du brjod pa yang ched du brjod pa mdzad do/ /lho dang / nub dang / byang dang / byang shar dang / shar lho dang lho nub dang nub byang dang 'og dang / steng gi phyogs kyi 'jig rten gyi khams kyi
56b7(nyi khri): sangs rgyas bcom ldan 'das gang ji snyed cig bzhugs shing 'tsho skyong ba dang / chos ston pa de dag kyang de na byang chub sems dpa' sems dpa' chen po gang ji snyed cig tshangs pa'i spyad pa spyod cing / shes rab kyi pha rol tu phyin pa dang ma bral ba de dag la spro bar mdzad
57a1(nyi khri): pa'i tshul gyis chos ston te/ ched du brjod pa yang ched du brjod pa mdzad do/ /byang chub sems dpa' sems dpa' chen po sems dang po bskyed pa nas nye bar bzung ste/ thams cad mkhyen pa nyid thob kyi bar du byang chub kyi lam yongs
57a2(nyi khri): su sbyong ba gang ji snyed cig yod pa de dag la yang / sangs rgyas bcom ldan 'das de dag spro bar mdzad pa'i tshul gyis chos ston te/ ched du brjod pa yang ched du brjod pa mdzad do/ /de ci'i phyir zhe na/ rab 'byor byang chub sems dpa' sems dpa' chen po gang
57a3(nyi khri): sangs rgyas kyi tshul rgyun mi 'chad pa'i don du zhugs pa de dag ni dka' ba byed pa'o/ /gsol pa/ bcom ldan 'das sangs rgyas bcom ldan 'das de dag byang chub sems dpa' sems dpa' chen po slar ldog pa 'am/ slar mi ldog pa 'am/ gang gi
57a4(nyi khri): ming yongs su brjod pa'i tshul gyis chos ston pa mdzad/ bcom ldan 'das kyis bka' stsal pa/ rab 'byor byang chub sems dpa' sems dpa' chen po ni phyir ldog pa las/ shes rab kyi pha rol du phyin pa la spyod pa yang yod/ byang chub sems
57a5(nyi khri): dpa' sems dpa' chen po ni lung ma bstan pa las/ shes rab kyi pha rol tu phyin pa la spyod pa yang yod de/ de dag la sangs rgyas bcom ldan 'das de dag spro bar mdzad pa'i tshul gyis chos ston cing / ched du brjod pa yang ched du brjod pa mdzad do/ /gsol
57a6(nyi khri): pa/ bcom ldan 'das de dag gang lags/ bcom ldan 'das kyis bka' stsal pa/ rab 'byor byang chub sems dpa' sems dpa' chen po gang byang chub sems dpa'i spyad pa spyod pa'i tshe/ de bzhin gshegs pa dgra bcom pa yang dag par rdzogs pa'i
57a7(nyi khri): sangs rgyas mi 'khrugs pa'i rjes su slob pa'i tshul gyis rnam par spyod pa de dag la sangs rgyas bcom ldan 'das de dag spro bar mdzad pa'i tshul gyis chos ston cing / ched du brjod pa yang ched du brjod pa mdzad do/ /rab 'byor gang byang chub sems dpa' sems
57b1(nyi khri): dpa' chen po rin chen dpal gyi rjes su slob pa'i tshul gyis byang chub sems dpa'i spyad pa spyod pa de dag la yang / sangs rgyas bcom ldan 'das de dag spro bar mdzad pa'i tshul gyis chos ston cing / ched du brjod pa yang ched du brjod pa mdzad do/ /rab 'byor gzhan
57b2(nyi khri): yang byang chub sems dpa' sems dpa' chen po gang shes rab kyi pha rol tu phyin pa la spyod cing chos thams cad skye ba med par mos kyang mi skye ba'i chos la bzod pa ma thob pa/ chos thams cad stong pa'o zhes bya ba dang / chos thams cad zhi ba'o zhes bya ba dang / chos thams
57b3(nyi khri): cad gsog gsob ste rag lus pa'o zhes bya ba dang / snying po med pa'o zhes bya bar mos kyang / mi skye ba'i chos la bzod pa ma thob pa de dag la yang sangs rgyas bcom ldan 'das de dag spro bar mdzad pa'i tshul gyis chos ston cing / ched du brjod pa yang ched du brjod pa mdzad
57b4(nyi khri): do/ /rab 'byor byang chub sems dpa' sems dpa' chen po gang la sangs rgyas bcom ldan 'das rnams ming yongs su brjod pa'i tshul gyis chos ston cing ched du brjod pa yang ched du brjod pa mdzad pa'i/ byang chub sems dpa' sems dpa' chen po de dag gis ni
57b5(nyi khri): nyan thos kyi sa dang rang sangs rgyas kyi sa spangs pa yin te/ bla na med pa yang dag par rdzogs pa'i byang chub tu yang lung bstan pa yin/ rab 'byor byang chub sems dpa' sems dpa' chen po shes rab kyi pha rol tu phyin pa la spyod pa gang la/ sangs rgyas
57b6(nyi khri): bcom ldan 'das rnams ming yongs su brjod pa'i tshul gyis chos ston cing / ched du brjod pa yang ched du brjod pa mdzad pa'i byang chub sems dpa' sems dpa' chen po de ni phyir mi ldog pa nyid la gnas par 'gyur te/ de la gnas pas rnam pa thams cad
57b7(nyi khri): mkhyen pa nyid thob par 'gyur ro/ /rab 'byor gzhan yang byang chub sems dpa' sems dpa' chen po shes rab kyi pha rol du phyin pa zab mo bshad pa thos na/ 'di ni de bzhin gshegs pa dgra bcom pa yang dag par rdzogs pa'i sangs rgyas kyis ji ltar bshad pa de
58a1(nyi khri): bzhin no zhes nem nur med cing the tshom mi za la rmongs par mi 'gyur na/ des ni phyis kyang rgya cher de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa dang / byang chub sems dpa'i theg pa pa'i rigs
58a2(nyi khri): kyi bu de dag las thos par 'gyur te/ byang chub sems dpa'i theg pa pa'i rigs kyi bu de yang shes rab kyi pha rol tu phyin pa 'di la mos shing shes rab kyi pha rol du phyin pa zab mo 'di de bzhin gshegs pas ji skad du bstan pa de bzhin du mos pas phyir mi ldog pa
58a3(nyi khri): nyid la gnas par 'gyur te/ rab 'byor de ltar byang chub sems dpa' sems dpa' chen pos shes rab kyi pha rol du phyin pa 'di thos pa ni phan pa mang por 'gyur ba yin te/ gang gis thos shing mos nas de bzhin nyid du gnas pa dang / de bzhin nyid du nan tan
58a4(nyi khri): byed pa de dag ni smos kyang mi smos te/ de dag de bzhin nyid la gnas/ de bzhin nyid la nan tan du byas nas rnam pa thams cad mkhyen pa nyid la gnas par 'gyur ro/ /gsol pa/ bcom ldan 'das de bzhin nyid du gnas nas de bzhin nyid du nan tan
58a5(nyi khri): bgyis te chos gang yang ma dmigs na/ de ji ltar rnam pa thams cad mkhyen pa nyid la gnas par 'gyur ba lags/ bcom ldan 'das de ltar de bzhin nyid la ma gtogs pa'i chos kyang gang yang mi dmigs na/ su zhig de bzhin nyid la gnas par
58a6(nyi khri): 'gyur/ su zhig de bzhin nyid la gnas nas bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur/ su zhig de bzhin nyid la gnas shing chos ston par 'gyur/ de bzhin nyid kyang dmigs su ma mchis na/ de
58a7(nyi khri): bzhin nyid la gnas par 'gyur ba dang / de bzhin nyid la gnas te bla na med pa yang dag par rdzogs pa'i byang chub tu mngon par rdzogs par 'tshang rgya ba dang / de bzhin nyid la gnas shing chos ston par 'gyur ba lta ci smos te de ni gnas ma mchis so/ /bcom
58b1(nyi khri): ldan 'das kyis bka' stsal pa/ rab 'byor gang khyod 'di skad du gang de bzhin nyid la gnas pa dang / de bzhin nyid la gnas te bla na med pa yang dag par rdzogs pa'i byang chub tu mngon par rdzogs par 'tshang rgya ba dang / de bzhin nyid la gnas shing chos ston
58b2(nyi khri): par 'gyur ba de lta bu'i chos gang yang de bzhin nyid la ma gtogs par gzhan dmigs su med de de bzhin nyid kyang dmigs su med na/ de bzhin nyid la gnas par 'gyur ba dang / de bzhin nyid la gnas te bla na med pa yang dag par rdzogs pa'i byang chub tu mngon
58b3(nyi khri): par rdzogs par 'tshang rgya ba dang / de bzhin nyid la gnas shing chos ston par 'gyur ba lta ci smos te/ de ni gnas med do zhes zer ba ni/ rab 'byor de de bzhin no/ /de de bzhin te/ ji skad du smras pa de bzhin no/ /rab 'byor gang de bzhin nyid la
58b4(nyi khri): gnas pa dang / gang de bzhin nyid la gnas te/ bla na med pa yang dag par rdzogs pa'i byang chub tu mngon par rdzogs par 'tshang rgya ba dang / gang de bzhin nyid la gnas shing chos ston par 'gyur ba de lta bu'i chos gang yang de bzhin nyid la ma gtogs par gzhan
58b5(nyi khri): yang dmigs su med de/ de bzhin nyid kyang dmigs su med na/ gang de bzhin nyid la gnas par 'gyur ba dang / de bzhin nyid la gnas te/ bla na med pa yang dag par rdzogs pa'i byang chub tu mngon par rdzogs par 'tshang rgya ba dang / de bzhin nyid la gnas
58b6(nyi khri): shing chos ston par 'gyur ba lta ci smos te de ni gnas med do/ /de ci'i phyir zhe na/ rab 'byor de bzhin gshegs pa rnams byung yang rung / de bzhin gshegs pa rnams ma byung yang rung ste/ chos rnams kyi de bzhin nyid dang / ma nor ba de bzhin nyid dang / /
58b7(nyi khri): gzhan ma yin pa de bzhin nyid dang / chos nyid de ni gnas pa'o/ /chos rnams kyi chos kyi dbyings dang / chos kyi gnas nyid dang / chos skyon med pa nyid dang / yang dag pa'i mtha' de ni gnas pa ste/ rab 'byor de bzhin nyid 'di la ni gang yang gnas par 'gyur
59a1(nyi khri): ba med de/ de la gnas shing bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ba su yang med na/ de la gnas shing chos ston par 'gyur ba lta ci smos te de ni gnas med do/ /de nas lha'i dbang po
59a2(nyi khri): brgya byin gyis bcom ldan 'das la 'di skad ces gsol to/ /bcom ldan 'das shes rab kyi pha rol tu phyin pa 'di ni zab pa ste/ bcom ldan 'das byang chub sems dpa' sems dpa' chen po gang bla na med pa yang dag par rdzogs pa'i byang chub tu mngon
59a3(nyi khri): par rdzogs par 'tshang rgya bar 'tshal ba de dag ni dka' ba bgyid pa'o/ /de ci'i phyir zhe na/ bcom ldan 'das chos gang yang dmigs su ma mchis te/ su yang de bzhin nyid la gnas pa ma mchis la/ bla na med pa yang dag par rdzogs pa'i byang chub
59a4(nyi khri): tu mngon par rdzogs par 'tshang rgya ba yang gang yang ma mchis te/ chos ston pa yang gang yang ma mchis la des zhum par yang mi 'gyur zhing de dag la nem nur du mi 'gyur ba 'am/ rmongs par 'gyur bar ma mchis pa ni dka' ba bgyid pa'o/ /de nas gnas
59a5(nyi khri): brtan rab 'byor gyis/ lha'i dbang po brgya byin la 'di skad ces smras so/ /kau shi ka gang khyod kyis 'di skad du bcom ldan 'das byang chub sems dpa' sems dpa' chen po gang chos zab mo 'di dag la nem nur du mi 'gyur/ rmongs par mi 'gyur ba ni dka'
59a6(nyi khri): ba bgyid pa'o zhes gsol pa ni/ kau shi ka chos thams cad stong pa nyid yin na/ de la nem nur du 'gyur ba 'am/ rmongs par 'gyur ba lta su zhig yod/ brgya byin gyis smras pa/ gnas brtan rab 'byor ni gang ci ston kyang de thams cad stong pa nyid
59a7(nyi khri): brtsams shing ston te/ ci la yang chags pa med do/ /'di lta ste dper na/ bar snang la 'phangs pa'i mda' ni ci la yang chags pa med do/ /de bzhin du gnas brtan rab 'byor gyis chos bstan par yang ci la yang chags pa med do/ /
59b1(nyi khri): shes rab kyi pha rol du phyin pa stong phrag nyi shu lnga pa las/ le'u bzhi bcu dgu pa'o// //de nas lha'i dbang po brgya byin gyis bcom ldan 'das la 'di skad ces gsol to/ /bcom ldan 'das ci lags/ bdag gis de skad du gsol te/
59b2(nyi khri): de skad du brjod pas/ bcom ldan 'das kyis gsungs pa'i rjes su brjod pa dang / chos su brjod cing chos kyis gnyer ba'i chos nyid yang dag par lung bstan pas lung bstan par 'gyur ba lags sam/ bcom ldan 'das kyis bka' stsal pa/ kau
59b3(nyi khri): shi ka gang khyod kyis de skad du smras te de skad du brjod pas de bzhin gshegs pas gsungs pa'i rjes su brjod pa dang / chos su brjod cing chos kyis gnyer ba'i chos nyid lung bstan par 'gyur ro/ /brgya byin gyis gsol pa/ bcom ldan 'das gnas brtan rab 'byor 'dis ci dang ci
59b4(nyi khri): spobs pa de thams cad stong pa nyid brtsams shing spobs/ mtshan ma ma mchis pa nyid brtsams shing spobs/ smon pa ma mchis pa nyid brtsams shing spobs pa dang / sbyin pa'i pha rol tu phyin pa nyid brtsams shing spobs/ tshul khrims kyi pha
59b5(nyi khri): rol du phyin pa dang / bzod pa'i pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa nyid brtsams shing spobs pa dang / nang stong pa nyid dang / dngos po med pa'i ngo bo
59b6(nyi khri): nyid stong pa nyid kyi bar du brtsams shing spobs pa dang / dran pa nye bar gzhag pa rnams brtsams shing spobs pa dang / yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag
59b7(nyi khri): rnams dang / 'phags pa'i lam yan lag brgyad pa brtsams shing spobs pa dang / 'phags pa'i bden pa rnams dang / bsam gtan rnams dang / tshad med pa rnams dang / gzugs med pa'i snyoms par 'jug pa rnams brtsams shing spobs pa dang /
60a1(nyi khri): rnam par thar pa rnams dang / mthar gyis gnas pa'i snyoms par 'jug pa rnams dang / stong pa nyid dang / mtshan ma med pa dang / smon pa med pa dang / mngon par shes pa rnams dang / ting nge 'dzin rnams dang / gzungs kyi
60a2(nyi khri): sgo rnams brtsams shing spobs pa dang / de bzhin gshegs pa'i stobs rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams brtsams shing spobs pa dang / rnam pa thams cad mkhyen
60a3(nyi khri): pa nyid kyi bar du brtsams shing spobs pa ni ngo mtshar che'o/ /bcom ldan 'das kyis bka' stsal pa/ kau shi ka gnas brtan rab 'byor stong pa nyid la rnam par spyod pas/ sbyin pa'i pha rol tu phyin pa nyid kyang mi dmigs na/ gang sbyin pa'i pha rol du phyin pa
60a4(nyi khri): la spyod pa lta ci smos/ tshul khrims kyi pha rol tu phyin pa dang / bzod pa'i pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa nyid kyang mi dmigs na/ gang shes rab kyi pha rol
60a5(nyi khri): du phyin pa la spyod pa lta ci smos/ nang stong pa nyid kyang mi dmigs na/ gang nang stong pa nyid la bsgom pa lta ci smos/ dngos po med pa'i ngo bo nyid stong pa nyid kyi bar yang mi dmigs na/ gang dngos po med pa'i ngo bo nyid stong pa nyid la bsgom pa lta ci smos/ dran
60a6(nyi khri): pa nye bar gzhag pa rnams kyang mi dmigs na/ gang dran pa nye bar gzhag pa rnams la bsgom pa lta ci smos/ yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang /
60a7(nyi khri): 'phags pa'i lam yan lag brgyad pa yang mi dmigs na/ gang 'phags pa'i lam yan lag brgyad pa la spyod pa lta ci smos/ 'phags pa'i bden pa rnams dang / bsam gtan rnams dang / tshad med pa rnams dang / gzugs med pa'i snyoms par
60b1(nyi khri): 'jug pa rnams kyang mi dmigs na/ gang gzugs med pa'i snyoms par 'jug pa rnams la bsgom pa lta ci smos/ rnam par thar pa rnams dang / mthar gyis gnas pa'i snyoms par 'jug pa rnams dang / stong pa nyid dang / mtshan ma med pa dang / smon pa med pa dang /
60b2(nyi khri): mngon par shes pa rnams dang / ting nge 'dzin rnams dang / gzungs kyi sgo rnams kyang mi dmigs na/ gang gzungs kyi sgo rnams la bsgom pa lta ci smos/ de bzhin gshegs pa'i stobs rnams kyang mi dmigs na/ gang de bzhin gshegs pa'i stobs rnams mngon par
60b3(nyi khri): bsgrub pa lta ci smos/ mi 'jigs pa rnams kyang mi dmigs na/ gang mi 'jigs pa rnams mngon par bsgrub pa lta ci smos/ so so yang dag par rig pa rnams kyang mi dmigs na/ gang so so yang dag par rig pa rnams mngon par bsgrub pa lta ci smos/
60b4(nyi khri): snying rje chen po nyid kyang mi dmigs na/ gang snying rje chen po la rnam par spyod pa lta ci smos/ sangs rgyas kyi chos ma 'dres pa rnams kyang mi dmigs na/ gang sangs rgyas kyi chos ma 'dres pa rnams mngon par bsgrub pa lta ci smos/ byang chub kyi yan lag
60b5(nyi khri): rnams kyang mi dmigs na/ gang byang chub mngon par rdzogs par 'tshang rgya ba lta ci smos/ rnam pa thams cad mkhyen pa nyid kyang mi dmigs na/ gang rnam pa thams cad mkhyen pa nyid rjes su 'thob pa lta ci smos/ de bzhin gshegs pa nyid kyang mi dmigs
60b6(nyi khri): na/ gang de bzhin gshegs par 'gyur ba lta ci smos/ ma skyes pa nyid kyang mi dmigs na/ gang ma skyes pa mngon par 'du byed pa lta ci smos/ mtshan rnams kyang mi dmigs na/ gang gi lus la mtshan yod par 'gyur ba lta ci smos/ dpe byad rnams
60b7(nyi khri): kyang mi dmigs na/ gang gi lus la dpe byad yod par 'gyur ba lta ci smos/ de ci'i phyir zhe na/ kau shi ka gnas brtan rab 'byor ni chos thams cad dben pa la rnam par spyod pa ste/ dmigs su med pa la rnam par spyod pa/ stong pa nyid la rnam par spyod
61a1(nyi khri): pa/ mtshan ma med pa la rnam par spyod pa/ smon pa med pa la rnam par spyod pa ste/ kau shi ka gnas brtan rab 'byor gyi rnam par spyod pa gang yin pa des ni/ byang chub sems dpa' sems dpa' chen po shes rab kyi pha rol tu phyin pa
61a2(nyi khri): la rnam par spyod pa dang / shes rab kyi pha rol du phyin pa la rnam par spyod pa'i rnam par spyod pa la brgya'i char yang nye bar mi 'gro /stong gi cha dang / brgya phrag stong gi cha dang / bye ba khrag khrig brgya phrag stong gi bar gyi char yang nye bar mi 'gro /grangs dang cha dang /
61a3(nyi khri): bgrang ba dang / dpe dang rgyur yang mi bzod do/ /de ci'i phyir zhe na/ de bzhin gshegs pa'i rnam par spyod pa'i rnam par spyod pa ma gtogs par byang chub sems dpa' sems dpa' chen po/ shes rab kyi pha rol tu phyin pa la spyod pa'i rnam par spyod pa gang yin
61a4(nyi khri): pa dang / nyan thos rnams kyi rnam par spyod pa gang yin pa dang / rang sangs rgyas rnams kyi rnam par spyod pa gang yin pa'i rnam par spyod pa de dag las byang chub sems dpa' sems dpa' chen po shes rab kyi pha rol du phyin pa la spyod pa'i rnam par spyod pa 'di nyid
61a5(nyi khri): mchog ces bya'o/ /rab ces bya'o/ /phul zhes bya'o/ /dam pa zhes bya'o/ /gya nom pa zhes bya'o/ /bla na med pa/ gong na med pa/ mnyam pa med pa/ mi mnyam pa dang mnyam pa zhes bya'o/ /kau shi ka de bas na byang chub sems dpa' sems dpa' chen po sems
61a6(nyi khri): can thams cad kyi mchog tu 'gyur bar 'dod pas/ 'di lta ste/ shes rab kyi pha rol tu phyin pa'i rnam par spyod pa 'di nyid kyis rnam par spyad par bya'o/ /de ci'i phyir zhe na/ kau shi ka shes rab kyi pha rol du phyin pa 'di la spyod pa'i byang chub sems dpa'
61a7(nyi khri): sems dpa' chen po ni nyan thos dang / rang sangs rgyas kyi sa las 'das te/ byang chub sems dpa'i skyon med par 'jug go /byang chub sems dpa'i skyon med par zhugs nas/ sangs rgyas kyi chos rnams yongs su rdzogs par byed par 'gyur ro/ /sangs
61b1(nyi khri): rgyas kyi chos rnams yongs su rdzogs par byas nas/ rnam pa thams cad mkhyen pa nyid kyi ye shes rjes su 'thob par 'gyur ro/ /rnam pa thams cad mkhyen pa nyid kyi ye shes rjes su thob nas/ bag chags kyi mtshams sbyor ba'i nyon mongs pa thams cad spangs
61b2(nyi khri): pa'i de bzhin gshegs pa dgra bcom pa yang dag par rdzogs pa'i sangs rgyas su 'gyur ro/ /de nas 'khor de'i nang nas sum cu rtsa gsum gyi lha rnams me tog man dA ra ba mang po thogs te/ bcom ldan 'das la gtor to/ /mngon par gtor to/ /rab
61b3(nyi khri): tu gtor to/ /dge slong brgya drug cu tsam yang stan las longs nas/ chos gos phrag pa gcig la gzar te/ bus mo g.yas pa'i lha nga sa la btsugs nas/ bcom ldan 'das gang na ba de logs su thal mo sbyar ba btud nas/ bcom ldan 'das
61b4(nyi khri): la mig mi 'dzum par lta zhing phyag 'tshal lo/ /dge slong de dag gis thal mo sbyar te btud pa'i tshe/ sangs rgyas kyi mthus snyim pa me tog man dA ra bas gang bar gyur nas/ me tog man dA ra ba de dag gis de bzhin gshegs pa dgra bcom pa yang dag
61b5(nyi khri): par rdzogs pa'i sangs rgyas la gtor to/ /mngon par gtor to/ /rab tu gtor to/ /de ltar 'thor zhing mngon par 'thor ba dang / rab tu 'thor ba de'i tshe tshig 'di skad ces brjod de/ bcom ldan 'das dge ba'i rtsa ba 'dis nyan thos dang / rang
61b6(nyi khri): sangs rgyas thams cad kyi spyod yul ma lags pa'i rnam par spyod pa dam pas/ bdag cag rnam par spyod par gyur cig ces smras pa dang / de nas bcom ldan 'das kyis dge slong de dag gi bsam pa thugs su chud de/ de'i tshe 'dzum pa mdzad do/ /
61b7(nyi khri): sangs rgyas bcom ldan 'das rnams kyi chos nyid kyis kyang de ste/ de ltar 'dzum pa mdzad pa'i tshe/ bcom ldan 'das kyi zhal gyi sgo nas/ 'di lta ste/ 'od zer sngon po dang / ser po dang / dmar po dang / dkar po dang / leb rgan dang / shel
62a1(nyi khri): dang dngul gyi kha dog lta bu rnam pa sna tshogs byung ste/ de dag gis stong gsum gyi stong chen po'i 'jig rten gyi khams snang bas rgyas par bkang nas phyir 'dus te/ bcom ldan 'das la lan gsum du g.yas phyogs su bskor ba byas nas/
62a2(nyi khri): bcom ldan 'das kyi dbu'i gtsug tu nub bo/ de nas tshe dang ldan pa dga' bo stan las langs nas/ bla gos phrag pa gcig tu byas te/ pus mo g.yas pa'i lha nga sa la btsugs nas/ bcom ldan 'das ga la ba de logs su thal mo sbyar bas btud de/
62a3(nyi khri): bcom ldan 'das la 'di skad ces gsol to/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rnams ni rgyu dang rkyen ma mchis par 'dzum pa mi mdzad na/ ci'i rgyu ci'i rkyen gyis 'dzum pa mdzad/ de skad ces
62a4(nyi khri): gsol pa dang / bcom ldan 'das kyis tshe dang ldan pa dga' bo la 'di skad ces bka' stsal to/ /dga' bo dge slong brgya drug cu bo 'di dag bskal pa dpe skar ma lta bu la/ bla na med pa yang dag par rdzogs pa'i byang chub tu mngon par rdzogs par 'tshang rgya
62a5(nyi khri): ste/ me tog sil ma zhes bya ba'i de bzhin gshegs pa dgra bcom pa yang dag par rdzogs pa'i sangs rgyas sha stag 'jig rten du 'byung bar 'gyur ro/ /dga' bo me tog sil ma zhes bya ba'i de bzhin gshegs pa dgra bcom pa yang dag par rdzogs pa'i
62a6(nyi khri): sangs rgyas de dag gi dge slong gi dge 'dun mtshungs par 'gyur/ sangs rgyas kyi zhing mtshungs par 'gyur/ tshe'i tshad kyang 'di lta ste/ lo stong du mtshungs par 'gyur te/ de dag gang dang gang nas mngon par 'byung bar 'gyur ba dang / mngon par byung
62a7(nyi khri): nas rab tu 'byung ba dang / rab tu byung nas bla na med pa yang dag par rdzogs pa'i byang chub tu mngon par rdzogs par 'tshang rgya ba de dang de dag tu me tog kha dog rnam pa lnga dang ldan pa'i me tog gi char mngon par 'bab par 'gyur ro/ /dga' bo de bas na byang chub
62b1(nyi khri): sems dpa' sems dpa' chen po rnam par spyod pa'i dam pas rnam par spyod par 'dod pas/ shes rab kyi pha rol du phyin pa 'di la spyad par bya'o/ /byang chub sems dpa' sems dpa' chen po de bzhin gshegs pa'i rnam par spyod pas rnam par spyod par
62b2(nyi khri): 'dod pas/ shes rab kyi pha rol tu phyin pa la spyad par bya'o/ /dga' bo rigs kyi bu 'am/ rigs kyi bu mo gang shes rab kyi pha rol du phyin pa zab mo 'di la spyod pa'i rigs kyi bu dang / rigs kyi bu mo des 'di ltar bdag ni mi'i nang nas shi 'phos nas 'dir skyes pa
62b3(nyi khri): 'am/ dga' ldan gyi lha'i ris nas shi 'phos nas 'dir skyes pa ste/ mi'i nang du shes rab kyi pha rol du phyin pa zab mo 'di rgya cher thos pa 'am/ dga' ldan gyi lha'i ris su shes rab kyi pha rol du phyin pa zab mo 'di rgya cher thos pa'o zhes bya bar rtogs par
62b4(nyi khri): rig par bya'o/ /dga' bo byang chub sems dpa' sems dpa' chen po gang shes rab kyi pha rol du phyin pa zab mo 'di la spyod pa de dag de bzhin gshegs pas rnam par gzigs par blta ste/ dga' bo rigs kyi bu 'am/ rigs kyi bu mo la la zhig
62b5(nyi khri): shes rab kyi pha rol du phyin pa zab mo 'di nyan pa dang / thos nas 'dzin pa dang / 'chang ba dang / klog pa dang / kun chub par byed pa dang / tshul bzhin du yid la byed pa dang / gang zag byang chub sems dpa'i theg pa ba rnams la shes rab kyi pha rol tu phyin pa
62b6(nyi khri): zab mo 'di ston cing rjes su 'doms pa'i gang zag byang chub sems dpa'i theg pa pa des/ bdag gis de bzhin gshegs pa dgra bcom pa yang dag par rdzogs pa'i sangs rgyas rnams las/ shes rab kyi pha rol du phyin pa zab mo 'di thos par
62b7(nyi khri): gyur/ bzung ba dang / bcangs pa dang / blags pa dang / kun chub par byas par gyur te/ de bzhin gshegs pa dgra bcom pa yang dag par rdzogs pa'i sangs rgyas de dag la yang dge ba'i rtsa ba mang po bskyed par gyur to zhes bya bar rtogs par rig par
63a1(nyi khri): bya ste/ dga' bo rigs kyi bu 'am/ rigs kyi bu mo des bdag gis ni nyan thos rnams la dge ba'i rtsa ba ma bskyed/ nyan thos rnams las shes rab kyi pha rol du phyin pa zab mo 'di thos pa ma yin no zhes bya bar rig par bya'o/ /dga' bo
63a2(nyi khri): rigs kyi bu 'am/ rigs kyi bu mo gang la la shes rab kyi pha rol du phyin pa zab mo 'di 'dzin pa dang / 'chang ba dang / klog pa dang / kun chub par byed pa dang / don dang chos dang / yi ge dang 'thun par khong du chud par byed na/ dga' bo rigs kyi bu 'am/ rigs kyi
63a3(nyi khri): bu mo des bdag la ni de bzhin gshegs pa dgra bcom pa yang dag par rdzogs pa'i sangs rgyas mngon du gyur to zhes bya bar rtogs par rig par bya'o/ /dga' bo rigs kyi bu 'am/ rigs kyi bu mo gang la la shes rab kyi pha rol du phyin pa zab mo 'di bstan pa thos na
63a4(nyi khri): phyir mi zlog cing ngan du mi brjod la thos nas kyang mos pa thob par 'gyur na/ dga' bo rigs kyi bu 'am/ rigs kyi bu mo de ni sngon gyi rgyal ba la bya ba byas pa/ dge ba'i rtsa ba bskyed pa/ dge ba'i gshes gnyen gyis yongs su bzung bar rig par bya'o/ /dga'
63a5(nyi khri): bo rigs kyi bu 'am/ rigs kyi bu mo gang la las de bzhin gshegs pa dgra bcom pa yang dag par rdzogs pa'i sangs rgyas rnams la dge ba'i rtsa ba bskyed pa lta yang mi slu ste/ nyan thos sam/ rang sangs rgyas sam/ sangs rgyas su 'gyur mod kyi/ 'on
63a6(nyi khri): kyang dga' bo byang chub sems dpa' sems dpa' chen po/ sbyin pa'i pha rol du phyin pa la spyod pa dang / tshul khrims kyi pha rol du phyin pa la spyod pa dang / bzod pa'i pha rol du phyin pa la spyod pa dang / brtson 'grus kyi pha rol du phyin pa la spyod pa dang / bsam
63a7(nyi khri): gtan gyi pha rol du phyin pa la spyod pa dang / shes rab kyi pha rol du phyin pa la spyod pa dang / stong pa nyid thams cad dang / byang chub kyi phyogs kyi chos sum cu rtsa bdun dang / 'phags pa'i bden pa rnams dang / bsam gtan rnams dang / tshad med pa rnams
63b1(nyi khri): dang / gzugs med pa'i snyoms par 'jug pa rnams dang / rnam par thar pa rnams dang / mthar gyis gnas pa'i snyoms par 'jug pa rnams dang / stong pa nyid dang / mtshan ma med pa dang / smon pa med pa dang / mngon par shes pa rnams dang / ting nge 'dzin rnams
63b2(nyi khri): dang / gzungs kyi sgo rnams dang / de bzhin gshegs pa'i stobs rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa brgyad la spyod pa dang / rnam pa thams cad mkhyen pa nyid kyi bar
63b3(nyi khri): la spyod pas ni shin du rtogs par bya ste/ shin du rtogs pa'i byang chub sems dpa' sems dpa' chen po/ sbyin pa'i pha rol du phyin pa la spyod pa dang / tshul khrims kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol du
63b4(nyi khri): phyin pa dang / bsam gtan gyi pha rol du phyin pa dang / shes rab kyi pha rol du phyin pa la spyod pa dang / nang stong pa nyid la spyod pa dang / dngos po med pa'i ngo bo nyid stong pa nyid kyi bar la spyod pa dang / dran pa nye bar gzhag pa rnams la spyod pa dang / yang dag par
63b5(nyi khri): spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa la spyod pa dang / sangs rgyas kyi chos ma 'dres pa brgyad kyi bar la spyod pa dang /
63b6(nyi khri): rnam pa thams cad mkhyen pa nyid kyi bar la spyod pa ni nyan thos sam/ rang sangs rgyas su mi 'gyur ro/ /dga' bo de bas na shes rab kyi pha rol du phyin pa zab mo 'di khyod la gtad de/ dga' bo gal te khyod kyis/ ngas chos gang ji snyed cig bshad pa las/
63b7(nyi khri): shes rab kyi pha rol du phyin pa ma gtogs par ngas chos bstan pa de dag thams cad bzung ste/ kun chub par byas nas/ de'i 'og tu chud gsan te bor yang de tsam gyis dga' bo khyod la skyon du ngas mi brtsi'i/ dga' bo gal te khyod kyis shes rab kyi pha rol du phyin
64a1(nyi khri): pa zab mo 'di bzung ste/ kun chub par byas nas/ de'i 'og tu chud gsan tam/ bor bar gyur na des ni/ dga' bo khyod la ngas skyon du gzung ngo / /dga' bo de bas na shes rab kyi pha rol du phyin pa zab mo 'di khyod la gtad
64a2(nyi khri): kyis/ ci nas kyang gzung ba dang / bcang ba dang / klag pa dang / kun chub par bya ba dang / shin du yid la gzung bar gyis shig /legs par yongs su zin pa dang / legs par kun chub pa dang / legs par bcang bar gyis shig /yi ge dang / tshig dang /
64a3(nyi khri): 'bru shin tu rdzogs pa dang / nges pa'i tshig shin du legs par zin par bya'o/ /dga' bo rigs kyi bu 'am/ rigs kyi bu mo gang la la shes rab kyi pha rol du phyin pa zab mo 'di 'dzin pa dang / 'chang ba dang / klog pa dang / kun chub par byed pa des ni/
64a4(nyi khri): 'das pa dang / ma byon pa dang / da ltar byung ba'i sangs rgyas bcom ldan 'das kyi byang chub bzung bar 'gyur ro/ /dga' bo rigs kyi bu 'am/ rigs kyi bu mo gang la la shes rab kyi pha rol du phyin pa zab mo 'di 'dzin pa des ni/ 'das pa dang / ma byon
64a5(nyi khri): pa dang / da ltar byung ba'i sangs rgyas bcom ldan 'das kyi byang chub 'thun par yongs su bzung bar 'gyur ro/ /dga' bo mngon du gyur par nga la gang me tog dang / phreng ba dang / spos dang / byug pa dang / phye ma dang / na bza' dang / gdugs dang / rgyal
64a6(nyi khri): mtshan dang / ba dan gyis rim gror bya ba dang / bkur bstir bya ba dang / bsti stang du bya ba dang / mchod par bya bar 'dod pa des/ shes rab kyi pha rol du phyin pa zab mo 'di gzung bar bya/ bcang bar bya/ klag par bya/ kun chub par bya'o/ /
64a7(nyi khri): shes rab kyi pha rol du phyin pa zab mo 'di bzung ste/ bcangs nas blags shing / kun chub par bya ste/ me tog dang / phreng ba dang / spos dang / byug pa dang / phye ma dang / na bza' dang / gdugs dang / rgyal mtshan dang / ba dan gyis rim gror bya/ /
64b1(nyi khri): bkur stir bya/ bsti stang du bya/ mchod par bya'o/ /shes rab kyi pha rol du phyin pa la rim gro dang / bkur sti dang / bsti stang dang / mchod pa byas na des ni nga yang mchod par 'gyur/ 'das pa dang / ma byon pa dang / da ltar byung ba'i sangs rgyas
64b2(nyi khri): bcom ldan 'das rnams kyang mchod par 'gyur ro/ /dga' bo gang la la shes rab kyi pha rol du phyin pa zab mo 'di bstan pa la rim gro dang / dga' ba dang / mos pa bskyed pa des ni/ 'das pa dang / ma byon pa dang / da ltar byung ba'i sangs rgyas bcom ldan 'das
64b3(nyi khri): rnams la rim gro dang / dga' ba dang / mos pa bskyed par 'gyur ro/ /dga' bo gal te khyod la nga sdug cing yid du 'ong bas yongs su ma btang zhe na/ dga' bo khyod kyis shes rab kyi pha rol tu phyin pa 'di sdug pa dang / yid du 'ong ba dang / yongs su mi btang ba gyis
64b4(nyi khri): shig / ci nas kyang shes rab kyi pha rol du phyin pa zab mo 'di las tshig 'ga' yang khyod kyis chud ma zos par gyis shig /dga' bo ngas shes rab kyi pha rol du phyin pa zab mo 'di gtang bar brtsams te/ khyod la shin du mang du bstan pa yang mdor na/ dga' bo
64b5(nyi khri): khyod la nga ji ltar ston par gyur pa de bzhin du shes rab kyi pha rol du phyin pa 'di yang khyod kyi ston pa yin gyi/ dga' bo de bas na ngas khyod la tshad med par gtad pas shes rab kyi pha rol du phyin pa zab mo 'di yongs su gtad de/ dga' bo de bas na lha dang mi dang lha
64b6(nyi khri): ma yin du bcas pa'i 'jig rten gyi mdun du brjod de/ sus sangs rgyas yongs su ma btang ba dang / chos yongs su ma btang ba dang / dge 'dun yongs su ma btang ba dang / 'das pa dang ma byon pa dang / da ltar byung ba'i sangs rgyas bcom ldan 'das rnams
64b7(nyi khri): yongs su ma btang ba dang / 'das pa dang / ma byon pa dang da ltar byung ba'i sangs rgyas bcom ldan 'das rnams kyi byang chub yongs su ma btang ba des/ shes rab kyi pha rol du phyin pa 'di yongs su btang bar mi bya ste/ 'di ni nga'i gdams ngag go /dga' bo rigs
65a1(nyi khri): kyi bu'am rigs kyi bu mo gang la la shes rab kyi pha rol du phyin pa zab mo 'di 'dzin pa dang / 'chang ba dang / klog pa dang / 'phel bar byed pa dang / kun chub par byed pa dang / tshul bzhin du yid la byed pa dang / gzhan la yang shes rab kyi pha
65a2(nyi khri): rol tu phyin pa zab mo 'di rnam grangs du mar rgya cher 'chad pa dang / ston pa dang rab tu ston pa dang / shes par byed pa dang / rab tu gzhog pa dang / 'grel pa dang / rnam par 'byed pa dang / gsal bar byed pa dang / yang dag par ston pa'i rigs kyi bu dang rigs kyi bu mo de
65a3(nyi khri): ni myur du bla na med pa yang dag par rdzogs pa'i byang chub tu mngon par rdzogs par 'tshang rgya ste/ rnam pa thams cad mkhyen pa nyid dang nye bar gyur pa yin/ de ci'i phyir zhe na/ dga' bo shes rab kyi pha rol du phyin pa las byung ba ni/ sangs rgyas bcom ldan 'das
65a4(nyi khri): rnams kyi bla na med pa yang dag par rdzogs pa'i byang chub ste/ dga' bo 'das pa'i dus kyi de bzhin gshegs pa dgra bcom pa yang dag par rdzogs pa'i sangs rgyas gang ji snyed cig byung ba'i sangs rgyas bcom ldan 'das de dag gi bla na med pa yang dag par rdzogs pa'i
65a5(nyi khri): byang chub kyang shes rab kyi pha rol du phyin pa nyid las byung ngo / /dga' bo ma 'ongs pa'i dus kyi de bzhin gshegs pa dgra bcom pa yang dag par rdzogs pa'i sangs rgyas gang ji snyed cig 'byung ba'i sangs rgyas bcom ldan 'das de dag gi bla na med pa yang dag par rdzogs
65a6(nyi khri): pa'i byang chub kyang shes rab kyi pha rol du phyin pa nyid las 'byung bar 'gyur ro/ /dga' bo da ltar byung ba'i dus na shar phyogs dang / lho dang / nub dang / byang dang / byang shar dang / shar lho dang / lho nub dang / nub byang dang / 'og dang steng gi 'jig rten gyi khams grangs med
65a7(nyi khri): tshad med dpag tu med pa dag na/ de bzhin gshegs pa dgra bcom pa yang dag par rdzogs pa'i sangs rgyas gang ji snyed cig bzhugs shing 'tsho skyong ba dang / chos ston pa'i sangs rgyas bcom ldan 'das de dag gi bla na med pa yang dag par rdzogs pa'i byang chub
65b1(nyi khri): kyang shes rab kyi pha rol du phyin pa nyid las byung ngo / /dga' bo de bas na bla na med pa yang dag par rdzogs pa'i byang chub tu mngon par rdzogs par 'tshang rgya bar 'dod pa dang / pha rol du phyin pa drug la slob par 'dod pa'i byang chub sems dpa' sems dpa' chen pos shes
65b2(nyi khri): rab kyi pha rol du phyin pa zab mo 'di la bslab par bya'o/ /de ci'i phyir zhe na/ dga' bo 'di lta ste shes rab kyi pha rol du phyin pa ni byang chub sems dpa' sems dpa' chen po rnams kyi ma ste skyed par byed pa'o/ /dga' bo byang chub sems dpa' sems dpa'
65b3(nyi khri): chen po gang pha rol du phyin pa drug la slob pa de dag thams cad ni bla na med pa yang dag par rdzogs pa'i byang chub tu 'byung bar 'gyur te/ dga' bo de bas na khyod la pha rol du phyin pa drug po 'di dag yang dang yang yongs su gtad do/ /rjes su gtad do/ /de ci'i phyir zhe na/ dga'
65b4(nyi khri): bo 'di ni de bzhin gshegs pa dgra bcom pa yang dag par rdzogs pa'i sangs rgyas rnams kyi chos kyi mdzod de/ 'di ltar pha rol du phyin pa drug gi mdzod ni zad mi shes pa'i chos kyi mdzod do/ /dga' bo phyogs bcu'i 'jig rten gyi khams tshad med grangs med
65b5(nyi khri): dpag tu med pa dag na/ de bzhin gshegs pa dgra bcom pa yang dag par rdzogs pa'i sangs rgyas gang ji snyed cig bzhugs shing 'tsho skyong ba dang / chos ston pa'i sangs rgyas bcom ldan 'das de dag kyang pha rol du phyin pa drug gi mdzod 'di las chos ston to/ /dga'
65b6(nyi khri): bo 'das pa'i dus kyi de bzhin gshegs pa dgra bcom pa yang dag par rdzogs pa'i sangs rgyas gang ji snyed cig byung ba de dag kyang pha rol du phyin pa drug po 'di dag la bslabs nas/ bla na med pa yang dag par rdzogs pa'i byang chub tu mngon par rdzogs par
65b7(nyi khri): sangs rgyas te chos ston to/ /dga' bo ma 'ongs pa'i dus kyi de bzhin gshegs pa dgra bcom pa yang dag par rdzogs pa'i sangs rgyas gang ji snyed cig 'byung ba de dag kyang pha rol du phyin pa drug po 'di dag la bslabs te/ bla na med pa yang dag par
66a1(nyi khri): rdzogs pa'i byang chub tu mngon par rdzogs par 'tshang rgya bar 'gyur te/ chos kyang ston par 'gyur ro/ /dga' bo 'das pa dang / ma byon pa dang / da ltar byung ba'i sangs rgyas bcom ldan 'das rnams kyi nyan thos gang ji snyed cig
66a2(nyi khri): yod pa de dag kyang shes rab kyi pha rol du phyin pa 'di nyid la bslabs te yongs su mya ngan las 'das par gyur to/ /yongs su mya ngan las 'da'o/ /yongs su mya ngan las 'da' bar 'gyur ro/ /dga' bo gal te khyod kyis gang zag nyan thos kyi thegs pa pa
66a3(nyi khri): rnams la nyan thos kyis brtsams te/ chos bstan pa'i chos bstan pa des stong gsum gyi stong chen po'i 'jig rten gyi khams kyi sems can gang ji snyed pa de dag thams cad dgra bcom pa nyid mngon du byed par gyur kyang / da rung nyan thos khyod kyis nga'i
66a4(nyi khri): nyan thos kyi bya ba byas par mi 'gyur gyi/ dga' bo gal te khyod kyis byang chub sems dpa' sems dpa' chen po la shes rab kyi pha rol du phyin pa dang ldan pa'i tshig 'ga' zhig brjod de bstan na/ nyan thos khyod kyis nga dgyes par byas pa yin
66a5(nyi khri): te/ nyan thos kyis nyan thos kyi bya ba byas par 'gyur ro/ /dga' bo de ji snyam du sems/ chos bstan pa snga ma des stong gsum gyi stong chen po'i 'jig rten gyi khams kyi sems can gang ji snyed pa de dag thams cad snga phyi med par dgra bcom
66a6(nyi khri): pa nyid mngon du byed par gyur na/ dgra bcom pa de dag gi sbyin pa las byung ba'i bsod nams bya ba'i dngos po dang / tshul khrims las byung ba dang / bsgom pa las byung ba'i bsod nams bya ba'i dngos po de dag mang ngam/ gsol pa/ /
66a7(nyi khri): bcom ldan 'das mang ngo / /bde bar gshegs pa mang ngo / /bcom ldan 'das kyis bka' stsal pa/ dga' bo de bas gang zag nyan thos kyi theg pa pa gang byang chub sems dpa' sems dpa' chen po la chung ngu na nyi ma gcig cig shes rab kyi
66b1(nyi khri): pha rol du phyin pa dang ldan pa'i chos ston na/ de'i bsod nams ches mang du 'phel bar 'gyur ro/ /dga' bo nyin gcig lta zhog gi /gal te nyi ma phyed dam/ dga' bo nyi ma phyed lta zhog gi /gal te snga dro gcig gam/ dga' bo snga dro gcig lta zhog gi /
66b2(nyi khri): gal te chu tshod gcig tsam 'am/ dga' bo chu tshod gcig tsam lta zhog gi /gal te skad 'ga' yud 'ga' thang 'ga' zhig gang zag nyan thos kyi theg pa pas/ byang chub sems dpa' sems dpa' chen po la shes rab kyi pha rol tu phyin pa dang ldan
66b3(nyi khri): pa'i chos bstan na/ dga' bo de'i bsod nams ni ches mang du 'phel bar 'gyur te/ nyan thos dang / rang sangs rgyas kyi theg pa pa'i rigs kyi bu dang rigs kyi bu mo de dag thams cad kyi dge ba'i rtsa ba yang des zil gyis non par 'gyur ro/ /dga'
66b4(nyi khri): bo gal te byang chub sems dpa' sems dpa' chen po gang zag byang chub sems dpa'i theg pa pa rnams la chung ngu na nyi ma gcig gam/ nyi ma phyed dam snga dro gcig gam/ chu tshod gcig tsam 'am/ skad 'ga' yud 'ga' thang 'ga' zhig shes rab
66b5(nyi khri): kyi pha rol du phyin pa dang ldan pa'i chos ston na/ dga' bo byang chub sems dpa' sems dpa' chen po des nyan thos dang / rang sangs rgyas kyi theg pa pa'i rigs kyi bu dang rigs kyi bu mo de dag thams cad kyi dge ba'i rtsa ba zil gyis non par 'gyur te/
66b6(nyi khri): de ci'i phyir zhe na/ 'di ltar de ni bdag kyang bla na med pa yang dag par rdzogs pa'i byang chub tu mngon par rdzogs par 'tshang rgya bar 'dod la/ gzhan yang bla na med pa yang dag par rdzogs pa'i byang chub tu yang dag par bskul zhing / yang dag par
66b7(nyi khri): dga' bar byed pa yin/ yang dag par spro bar byed pa yin/ yang dag par gzhog pa yin/ yang dag par 'god pa yin te/ dga' bo byang chub sems dpa' sems dpa' chen po de ltar pha rol du phyin pa drug la spyod pa dang / dran pa nye bar gzhag
67a1(nyi khri): pa bzhi la spyod pa dang / yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa la spyod pa dang / 'phags
67a2(nyi khri): pa'i bden pa bzhi dang / bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa
67a3(nyi khri): dang / smon pa med pa dang / mngon par shes pa rnams dang / ting nge 'dzin rnams dang / gzungs kyi sgo rnams la spyod pa dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas
67a4(nyi khri): kyi chos ma 'dres pa brgyad la spyod pa dang / rnam pa thams cad mkhyen pa nyid kyi bar la spyod pa'i dge ba'i rtsa ba mang pos rnam par 'phel ba ni bla na med pa yang dag par rdzogs pa'i byang chub las yongs su nyam pa'i gnas med skabs med de de ni gnas ma
67a5(nyi khri): yin no/ /shes rab kyi pha rol du phyin pa 'di bshad pa'i tshe/ bcom ldan 'das kyis 'khor bzhi dang / lha dang mi dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po de ltar 'khod pa
67a6(nyi khri): rnams kyi mdun du rdzu 'phrul mngon par 'du mdzad pa gang mngon par 'du mdzad pas/ thams cad kyis de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa 'khor rgya mtsho lta bu 'khrug pa med pa kun kyang dgra bcom
67a7(nyi khri): pa zag pa zad pa/ nyon mongs pa med pa dbang du gyur pa/ sems shin tu rnam par grol ba/ shes rab shin tu rnam par grol ba/ cang shes pa/ glang po chen po bya ba byas pa/ byed pa byas pa/ khur bor ba/ rang gi don rjes su thob pa/ srid par sbyor ba
67b1(nyi khri): yongs su zad pa bka' yang dag pas sems shin tu rnam par grol ba/ sems thams cad la dbang dam pa'i pha rol du phyin pa thob pa sha stag gi /dge slong gi dge 'dun dang / byang chub sems dpa' sems dpa' chen po sha stag gis kun nas bskor
67b2(nyi khri): cing mdun du bdar ba mthong bar gyur pa de lta bu'i rdzu 'phrul mngon par 'du mdzad pa mngon par 'du mdzad do/ /de nas bcom ldan 'das kyis rdzu 'phrul mngon par 'du mdzad pa de phyir brtul bar gyur te/ rdzu 'phrul mngon par 'du mdzad pa de phyir
67b3(nyi khri): brtul bar gyur nas/ 'khor bzhi po de dag gis de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa yang ma mthong / gang zag nyan thos sam/ byang chub sems dpa'i theg pa pa de dag kyang ma mthong ngo / /
67b4(nyi khri): de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa'i sangs rgyas de'i zhing yang ma mthong ngo / /sangs rgyas la pa dge slong gi dge 'dun yang mig lam na mi snang bar gyur to/ /de ci'i phyir zhe na/ de bzhin
67b5(nyi khri): gshegs pa dgra bcom pa yang dag par rdzogs pa'i sangs rgyas kyis/ rdzu 'phrul mngon par 'du mdzad pa phyir brtul ba mdzad pas/ de'i phyir de dag gis mi mthong bar gyur to/ /de nas bcom ldan 'das kyis tshe dang ldan pa dga' bo la bka'
67b6(nyi khri): stsal pa/ dga' bo khyod kyis de bzhin gshegs pa mi 'khrugs pa'i sangs rgyas kyi zhing de dang de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa dang / dge slong gi dge 'dun dang byang chub sems dpa'i dge 'dun mthong ngam/
67b7(nyi khri): gsol pa/ bcom ldan 'das sangs rgyas kyi zhing de yang ma mthong / de bzhin gshegs pa de yang ma mthong / dge slong gi dge 'dun de yang ma mthong / byang chub sems dpa'i dge 'dun de yang ma mthong ste/ mig lam du yang mi gda'o/ /bcom ldan
68a1(nyi khri): 'das kyis bka' stsal pa/ dga' bo de bzhin du chos thams cad kyang mig lam du snang ba ma yin te/ chos la chos snang bar mi 'gyur/ chos kyis chos mi mthong / chos kyis chos mi shes so/ /dga' bo ji ltar
68a2(nyi khri): de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa dang / nyan thos de dag dang / gang zag byang chub sems dpa'i theg pa pa de dag dang / sangs rgyas kyi zhing de dag mig lam du snang bar ma gyur pa de bzhin du chos thams cad kyang mig lam du snang ba
68a3(nyi khri): ma yin te/ chos la chos snang bar mi 'gyur/ chos kyis chos mi mthong / chos kyis chos mi shes so/ /dga' bo chos thams cad ni shes pa med pa/ mthong ba med pa/ byed pa med pa/ bya ba la mthu med pa sha stag ste/ de ci'i phyir zhe na/ dga'
68a4(nyi khri): bo chos thams cad ni nam mkha' ltar byed pa med pas/ byed pa med cing 'dzin pa med pa'o/ /dga' bo chos thams cad ni sgyu ma'i skyes bu lta bu ste/ bsam gyis mi khyab pa'o/ /dga' bo chos thams cad ni sems dang bral zhing rnam par bsgrubs pas so sor
68a5(nyi khri): gnas pa'i mtshan nyid med de snying po med pa'i phyir tshor ba med pa'o/ /de ltar spyod pa'i byang chub sems dpa' sems dpa' chen po ni shes rab kyi pha rol du phyin pa la spyod pa ste/ chos gang la yang mngon par chags pa med do/ /dga' bo de ltar slob pa'i byang chub
68a6(nyi khri): sems dpa' sems dpa' chen po ni shes rab kyi pha rol du phyin pa la slob pa ste/ byang chub sems dpa' sems dpa' chen po pha rol du phyin pa thams cad yongs su rdzogs par bya bar 'dod pas shes rab kyi pha rol du phyin pa la bslab par bya'o/ /de ltar slob
68a7(nyi khri): pa ni rab ces bya'o/ /gtso bo zhes bya'o/ /mchog ces bya'o/ /dam pa zhes bya'o/ /phul zhes bya'o/ /gya nom pa zhes bya'o/ /bla na med pa zhes bya'o/ /gong na med pa zhes bya'o/ /mnyam pa med pa zhes bya'o/ /mi mnyam pa dang mnyam pa zhes bya'o/ /
68b1(nyi khri): 'jig rten thams cad la phan pa/ 'jig rten thams cad la bde ba/ mgon med pa rnams kyi mgon du gyur pa/ sangs rgyas kyis gnang ba/ sangs rgyas kyis bsngags pa ste/ de la gnas shing de bzhin gshegs pa dgra bcom pa yang dag par rdzogs
68b2(nyi khri): pa'i sangs rgyas rnams stong gsum gyi stong chen po'i 'jig rten gyi khams 'di phyag g.yas pas gyen du bteg cing phyir gzhog kyang sems can de dag gis stong gsum gyi stong chen po'i 'jig rten gyi khams 'di bteg go zhes bya ba dang / bzhag go zhes bya bar
68b3(nyi khri): mi shes pa'o/ /de ci'i phyir zhe na/ dga' bo sangs rgyas bcom ldan 'das rnams kyang shes rab kyi pha rol du phyin pa de nyid la bslabs pas 'das pa dang / ma 'ongs pa dang / da ltar byung ba'i chos rnams la thogs pa mi mnga' ba'i ye shes
68b4(nyi khri): gzigs pa grub pa yin te/ dga' bo bslab pa gang ji snyed cig yod pa'i bslab pa thams cad kyi nang na shes rab kyi pha rol tu phyin pa la bslab pa ni rab ces bya'o/ /gtso bo zhes bya'o/ /mchog ces bya'o/ /dam pa zhes bya'o/ /phul zhes
68b5(nyi khri): bya'o/ /gya nom pa zhes bya'o/ /bla na med pa zhes bya'o/ /gong na med pa zhes bya'o/ /mnyam pa med pa zhes bya'o/ /mi mnyam pa dang mnyam pa zhes bya'o/ /dga' bo gang shes rab kyi pha rol du phyin pa'i tshad gzung ba 'am/ mtha' btsal bar
68b6(nyi khri): 'dod pa de ni/ nam mkha' la tshad gzung ba dang mtha' btsal bar 'dod du zad do/ /de ci'i phyir zhe na/ dga' bo shes rab kyi pha rol du phyin pa ni tshad med pa ste/ dga' bo ngas shes rab kyi pha rol du phyin pa la tshad du bstan pa med do/ /ming mang
68b7(nyi khri): po dang / tshig mang po dang / 'bru mang po la ni tshad yod kyi/ shes rab kyi pha rol du phyin pa la ni tshad med do/ /gsol pa/ bcom ldan 'das ci'i slad du shes rab kyi pha rol du phyin pa la tshad ma mchis pa lags/ bcom ldan 'das kyis bka' stsal
69a1(nyi khri): pa/ dga' bo mi zad pa'i phyir shes rab kyi pha rol du phyin pa la tshad med do/ /dga' bo dben pa'i phyir shes rab kyi pha rol du phyin pa la tshad med do/ /dga' bo 'das pa'i dus kyi de bzhin gshegs pa dgra bcom pa yang dag par rdzogs pa'i
69a2(nyi khri): sangs rgyas gang ji snyed cig byung ba de dag kyang shes rab kyi pha rol du phyin pa 'di nyid las byung ste/ shes rab kyi pha rol du phyin pa zad par ma gyur to/ /dga' bo ma 'ongs pa'i dus kyi de bzhin gshegs pa dgra bcom pa yang dag par rdzogs pa'i sangs rgyas gang
69a3(nyi khri): ji snyed cig 'byung ba de dag kyang shes rab kyi pha rol du phyin pa 'di nyid las 'byung ste/ shes rab kyi pha rol du phyin pa zad par 'gyur ba med do/ /dga' bo da ltar phyogs bcu'i 'jig rten na de bzhin gshegs pa dgra bcom pa yang dag par rdzogs pa'i sangs
69a4(nyi khri): rgyas gang ji snyed cig bzhugs shing 'tsho skyong ba dang / chos ston pa'i sangs rgyas bcom ldan 'das de dag kyang shes rab kyi pha rol du phyin pa 'di nyid las byung ste/ shes rab kyi pha rol du phyin pa ma zad do/ /de ci'i phyir zhe na/ dga' bo shes rab kyi
69a5(nyi khri): pha rol du phyin pa zad par bya bar sems pa de ni nam mkha' zad par bya bar sems su zad de/ shes rab kyi pha rol du phyin pa ni ma zad mi zad zad par mi 'gyur ro/ /bsam gtan gyi pha rol du phyin pa dang / brtson 'grus kyi pha rol du phyin pa dang /
69a6(nyi khri): bzod pa'i pha rol du phyin pa dang / tshul khrims kyi pha rol du phyin pa dang / sbyin pa'i pha rol du phyin pa ni ma zad mi zad zad par mi 'gyur ro/ /nang stong pa nyid dang / phyi stong pa nyid dang / phyi nang stong pa nyid dang / dngos po med pa'i ngo bo nyid stong pa
69a7(nyi khri): nyid kyi bar ni ma zad mi zad zad par mi 'gyur ro/ /dran pa nye bar gzhag pa rnams dang / yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags
69b1(nyi khri): pa'i lam yan lag brgyad pa ni ma zad mi zad zad par mi 'gyur ro/ /'phags pa'i bden pa rnams dang / bsam gtan rnams dang / tshad med pa rnams dang / gzugs med pa'i snyoms par 'jug pa rnams dang / stong pa nyid dang / mtshan ma med pa dang / smon
69b2(nyi khri): pa med pa dang / mngon par shes pa rnams dang / rnam par thar pa rnams dang / ting nge 'dzin rnams dang / gzungs kyi sgo rnams ni ma zad mi zad zad par mi 'gyur ro/ /de bzhin gshegs pa'i stobs bcu dang / mi 'jigs pa bzhi dang / so so yang dag
69b3(nyi khri): par rig pa bzhi dang / sangs rgyas kyi chos ma 'dres pa brgyad ni ma zad mi zad zad par mi 'gyur ro/ /rnam pa thams cad mkhyen pa nyid kyi bar ni ma zad mi zad zad par mi 'gyur ro/ /chos de dag la ni skye ba yang med na/ de dag zad par 'gyur ba
69b4(nyi khri): lta ga la yod/ de nas bcom ldan 'das kyis ljags kyi dbang po bkram ste/ zhal gyi dkyil 'khor thams cad ljags kyi dbang pos yongs su bkab nas/ tshe dang ldan pa dga' bo la bka' stsal pa/ dga' bo de ji snyam du sems/ lce'i dbang po
69b5(nyi khri): 'di lta bu dang ldan pa log par smra ba 'am gzhan du smra bar 'gyur ram/ gsol pa/ bcom ldan 'das ma lags so/ /bde bar gshegs pa de ni ma lags so/ /bcom ldan 'das kyis bka' stsal pa/ dga' bo de bas na shes rab kyi pha rol
69b6(nyi khri): tu phyin pa 'di 'khor bzhi la rgya cher ston cig / rjod cig sgrogs shig shod cig khod cig rab tu khod cig /khrol cig rnam par phye zhig /gsal bar gyis shig /yang dag par ston cig /dga' bo shes rab kyi pha rol du phyin pa zab mo 'di las gang la nyan
69b7(nyi khri): thos kyi theg pa pa dang / rang sangs rgyas kyi theg pa pa dang / gang zag byang chub sems dpa'i theg pa pas bslab par bya ba dang / gang la ji ltar bstan pa bzhin du bslabs pas rang rang gi sa la gnas par 'gyur ba'i chos thams cad rgya cher bstan
70a1(nyi khri): te/ dga' bo shes rab kyi pha rol du phyin pa zab mo 'di ni yi ge thams cad la 'jug pa'o/ /dga' bo shes rab kyi pha rol du phyin pa zab mo 'di ni gzungs kyi sgo gang la byang chub sems dpa' sems dpa' chen pos bslab
70a2(nyi khri): par bya ba'i gzungs thams cad kyi sgo yin te/ gzungs 'di 'dzin pa'i byang chub sems dpa' sems dpa' chen po rnams la ni spobs pa dang / so so yang dag par rig pa'i sgo thams cad mngon du 'gyur ro/ /dga' bo shes rab kyi pha rol du phyin
70a3(nyi khri): pa 'di ni 'das pa dang / ma byon pa dang / da ltar byung ba'i sangs rgyas bcom ldan 'das rnams kyi dam pa'i chos mi zad pa'i mdzod ngas bshad pa'o/ /dga' bo de bas na khyod kyis yid ches pa dang / khong du chud par bya ste/ gang shes rab kyi pha rol
70a4(nyi khri): du phyin pa zab mo 'di 'dzin pa dang / 'chang ba dang / klog pa dang / kun chub par byed pa ni 'das pa dang / ma 'ongs pa dang / da ltar byung ba'i sangs rgyas bcom ldan 'das rnams kyi byang chub 'dzin pa yin te/ dga' bo khyod kyis shes rab kyi pha rol du
70a5(nyi khri): phyin pa'i gzungs gang bzung bas/ chos thams cad gzung bar 'gyur ba'i shes rab kyi pha rol du phyin pa'i gzungs ngas bstan pa ni 'di yin no/ /shes rab kyi pha rol tu phyin pa stong phrag nyi shu lnga pa las/ le'u lnga bcu pa'o// //
70a6(nyi khri): //shes rab kyi pha rol tu phyin pa stong phrag nyi shu lnga pa/ bam po lnga bcu bdun pa/ /de nas tshe dang ldan pa rab 'byor 'di snyam du 'gyur te/ shes rab kyi pha rol du phyin pa yang zab/ de bzhin gshegs pa dgra bcom pa yang dag par rdzogs pa'i
70a7(nyi khri): sangs rgyas rnams kyi byang chub kyang zab na/ bdag gis de bzhin gshegs pa dgra bcom pa yang dag par rdzogs pa'i sangs rgyas la de dri'o snyam ste/ de nas tshe dang ldan pa rab 'byor gyis bcom ldan 'das la 'di skad ces gsol to/ /bcom ldan 'das shes
70b1(nyi khri): rab kyi pha rol du phyin pa ni mi bas pa'o/ /bcom ldan 'das kyis bka' stsal pa/ rab 'byor nam mkha' mi zad pa'i phyir/ shes rab kyi pha rol du phyin pa mi zad pa'o/ /gsol pa/ bcom ldan 'das ji ltar shes rab kyi pha rol du phyin pa mngon
70b2(nyi khri): par bsgrub par bgyi/ bcom ldan 'das kyis bka' stsal pa/ rab 'byor gzugs mi zad pas shes rab kyi pha rol du phyin pa mngon par bsgrub par bya'o/ /tshor ba dang / 'du shes dang / 'du byed dang / rnam par shes pa mi zad pas shes rab
70b3(nyi khri): kyi pha rol du phyin pa mngon par bsgrub par bya'o/ /rab 'byor skye mched dang / khams dang / rten cing 'brel par 'byung ba mi zad pas shes rab kyi pha rol du phyin pa mngon par bsgrub par bya'o/ /rab 'byor sbyin pa'i pha rol du phyin pa mi zad pas shes rab
70b4(nyi khri): kyi pha rol tu phyin pa mngon par bsgrub par bya'o/ /tshul khrims kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa mi zad pas shes
70b5(nyi khri): rab kyi pha rol du phyin pa mngon par bsgrub par bya'o/ /rab 'byor nang stong pa nyid mi zad pas shes rab kyi pha rol du phyin pa mngon par bsgrub par bya'o/ /dngos po med pa'i ngo bo nyid stong pa nyid kyi bar du mi zad pas shes rab kyi pha rol du phyin pa mngon par bsgrub
70b6(nyi khri): par bya'o/ /rab 'byor dran pa nye bar gzhag pa mi zad pas shes rab kyi pha rol du phyin pa mngon par bsgrub par bya'o/ /rab 'byor yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / 'phags
70b7(nyi khri): pa'i lam yan lag brgyad pa mi zad pas shes rab kyi pha rol du phyin pa mngon par bsgrub par bya'o/ /rab 'byor 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par
71a1(nyi khri): thar pa dang / mthar gyi gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo mi zad pas shes rab kyi pha rol du phyin pa mngon
71a2(nyi khri): par bsgrub par bya'o/ /rab 'byor de bzhin gshegs pa'i stobs dang / mi 'jigs pa dang / so so yang dag par rig pa dang / sangs rgyas kyi chos ma 'dres pa mi zad pas shes rab kyi pha rol du phyin pa mngon par bsgrub par bya'o/ /rab 'byor rnam pa thams
71a3(nyi khri): cad mkhyen pa nyid kyi bar du mi zad pas shes rab kyi pha rol du phyin pa mngon par bsgrub par bya'o/ /rab 'byor gzhan yang gzugs nam mkha' ltar zad mi shes pas byang chub sems dpa' sems dpa' chen pos shes rab kyi pha rol du phyin pa mngon par bsgrub par
71a4(nyi khri): bya'o/ /rab 'byor tshor ba dang / 'du shes dang / 'du byed dang / rnam par shes pa nam mkha' ltar zad mi shes pas byang chub sems dpa' sems dpa' chen pos shes rab kyi pha rol du phyin pa mngon par bsgrub par bya'o/ /rab 'byor skye mched dang /
71a5(nyi khri): khams dang / rten cing 'brel par 'byung ba nam mkha' ltar zad mi shes pas byang chub sems dpa' sems dpa' chen pos shes rab kyi pha rol du phyin pa mngon par bsgrub par bya'o/ /rab 'byor sbyin pa'i pha rol du phyin pa nam mkha' ltar zad mi shes
71a6(nyi khri): pas shes rab kyi pha rol du phyin pa mngon par bsgrub par bya'o/ /tshul khrims kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa
71a7(nyi khri): nam mkha' ltar zad mi shes pas shes rab kyi pha rol du phyin pa mngon par bsgrub par bya'o/ /rab 'byor nang stong pa nyid nam mkha' ltar zad mi shes pas shes rab kyi pha rol du phyin pa mngon par bsgrub par bya'o/ /dngos po med pa'i ngo bo nyid stong pa nyid kyi bar
71b1(nyi khri): du nam mkha' ltar zad mi shes pas shes rab kyi pha rol du phyin pa mngon par bsgrub par bya'o/ /rab 'byor dran pa nye bar gzhag pa nam mkha' ltar zad mi shes pas shes rab kyi pha rol du phyin pa mngon par bsgrub par bya'o/ /yang dag par spong ba dang / rdzu 'phrul gyi rkang
71b2(nyi khri): pa dang / dbang po dang / stobs dang / byang chub kyi yan lag dang / 'phags pa'i lam yan lag brgyad pa nam mkha' ltar zad mi shes pas shes rab kyi pha rol du phyin pa mngon par bsgrub par bya'o/ /rab 'byor 'phags pa'i bden pa dang / bsam gtan dang /
71b3(nyi khri): tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo nam
71b4(nyi khri): mkha' ltar zad mi shes pas shes rab kyi pha rol du phyin pa mngon par bsgrub par bya'o/ /rab 'byor de bzhin gshegs pa'i stobs dang / mi 'jigs pa dang / so so yang dag par rig pa dang / sangs rgyas kyi chos ma 'dres pa nam mkha' ltar zad mi shes
71b5(nyi khri): pas/ shes rab kyi pha rol du phyin pa mngon par bsgrub par bya'o/ /rab 'byor rnam pa thams cad mkhyen pa nyid kyi bar du nam mkha' ltar zad mi shes pas shes rab kyi pha rol du phyin pa mngon par bsgrub par bya'o/ /rab 'byor gzhan yang ma rig pa
71b6(nyi khri): nam mkha' ltar zad mi shes pas byang chub sems dpa' sems dpa' chen pos shes rab kyi pha rol du phyin pa mngon par bsgrub par bya'o/ /rab 'byor 'du byed nam mkha' ltar zad mi shes pas byang chub sems dpa' sems dpa' chen pos shes rab kyi
71b7(nyi khri): pha rol du phyin pa mngon par bsgrub par bya'o/ /rab 'byor rnam par shes pa nam mkha' ltar zad mi shes pas byang chub sems dpa' sems dpa' chen pos shes rab kyi pha rol du phyin pa mngon par bsgrub par bya'o/ /rab 'byor ming dang gzugs nam mkha'
72a1(nyi khri): ltar zad mi shes pas/ byang chub sems dpa' sems dpa' chen pos shes rab kyi pha rol du phyin pa mngon par bsgrub par bya'o/ /rab 'byor skye mched drug nam mkha' ltar zad mi shes pas/ byang chub sems dpa' sems
72a2(nyi khri): dpa' chen pos shes rab kyi pha rol du phyin pa mngon par bsgrub par bya'o/ /rab 'byor reg pa nam mkha' ltar zad mi shes pas/ byang chub sems dpa' sems dpa' chen pos shes rab kyi pha rol du phyin pa mngon par bsgrub par bya'o/ /rab 'byor tshor
72a3(nyi khri): ba nam mkha' ltar zad mi shes pas/ /byang chub sems dpa' sems dpa' chen pos shes rab kyi pha rol du phyin pa mngon par bsgrub par bya'o/ /rab 'byor sred pa nam mkha' ltar zad mi shes pas/ byang chub sems dpa' sems dpa' chen pos shes rab
72a4(nyi khri): kyi pha rol du phyin pa mngon par bsgrub par bya'o/ /rab 'byor len pa nam mkha' ltar zad mi shes pas/ byang chub sems dpa' sems dpa' chen pos shes rab kyi pha rol du phyin pa mngon par bsgrub par bya'o/ /rab 'byor srid pa nam mkha' ltar
72a5(nyi khri): zad mi shes pas/ byang chub sems dpa' sems dpa' chen pos shes rab kyi pha rol du phyin pa mngon par bsgrub par bya'o/ /rab 'byor skye ba nam mkha' ltar zad mi shes pas/ byang chub sems dpa' sems dpa' chen pos shes rab kyi pha rol du
72a6(nyi khri): phyin pa mngon par bsgrub par bya'o/ /rab 'byor rga shi dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa nam mkha' ltar zad mi shes pas/ byang chub sems dpa' sems dpa' chen pos shes
72a7(nyi khri): rab kyi pha rol du phyin pa mngon par bsgrub par bya ste/ rab 'byor de ltar byang chub sems dpa' sems dpa' chen pos shes rab kyi pha rol du phyin pa mngon par bsgrub par bya'o/ /rab 'byor 'di ni byang chub sems dpa' sems dpa' chen po'i rten cing
72b1(nyi khri): 'brel par 'byung ba la rnam par lta ba dang / shin du rnam par spang ba la rnam par lta ba ste/ gang de ltar rten cing 'brel par 'byung ba la rnam par lta ba de ni/ byang chub sems dpa' sems dpa' chen po snying po byang chub la 'dug pa'i ma 'dres pa'i chos te/ de
72b2(nyi khri): ltar rten cing 'brel par 'byung ba la rnam par lta ba des ni/ rnam pa thams cad mkhyen pa nyid kyi ye shes thob par 'gyur ro/ /rab 'byor gang la la nam mkha' ltar zad mi shes pas mngon par bsgrub pa 'dis shes rab kyi pha rol du phyin pa la spyod
72b3(nyi khri): cing rten cing 'brel par 'byung ba la rnam par lta ba de ni/ nyan thos kyi sa 'am/ rang sangs rgyas kyi sa la gnas par mi 'gyur te/ de ni bla na med pa yang dag par rdzogs pa'i byang chub la gnas par 'gyur ro/ /rab 'byor gang zag byang chub sems
72b4(nyi khri): dpa'i theg pa pa gang phyir ldog pa de dag thams cad ni shes rab kyi pha rol du phyin pa yid la bya ba 'di la ma brten pa dang / shes rab kyi pha rol du phyin pa la spyod pa'i tshe/ byang chub sems dpa' sems dpa' chen pos ji ltar nam mkha' ltar zad mi shes pas mngon
72b5(nyi khri): par bsgrub pas rten cing 'brel par 'byung ba rnam par blta bar bya ba dang / mngon par bsgrub par bya ba mi shes pas phyir ldog go /rab 'byor gang zag byang chub sems dpa'i theg pa pa phyir ldog pa de dag thams cad ni thabs mkhas pa 'di la ma rten pas
72b6(nyi khri): bla na med pa yang dag par rdzogs pa'i byang chub las phyir ldog go / rab 'byor byang chub sems dpa' sems dpa' chen po bla na med pa yang dag par rdzogs pa'i byang chub las phyir mi ldog pa de dag thams cad kyang shes rab kyi pha rol du phyin pa 'di la brten
72b7(nyi khri): pas/ bla na med pa yang dag par rdzogs pa'i byang chub las phyir mi ldog ste/ de ltar thabs mkhas pas shes rab kyi pha rol du phyin pa la spyod pa'i byang chub sems dpa' sems dpa' chen pos nam mkha' ltar zad mi shes pa mngon par bsgrub pas
73a1(nyi khri): shes rab kyi pha rol du phyin pa rnam par blta bar bya/ mngon par bsgrub par bya'o/ /rab 'byor de ltar byang chub sems dpa' sems dpa' chen po rten cing 'brel par 'byung ba la rnam par blta bas ni/ chos gang yang rgyu med
73a2(nyi khri): pa las byung bar yang dag par rjes su mi mthong / chos gang yang rtag par yang dag par rjes su mi mthong / chos gang yang 'gag par yang dag par rjes su mi mthong / chos gang yang bdag dang / sems can dang / srog dang / 'gro ba dang / gso ba dang skyes
73a3(nyi khri): bu dang / gang zag dang / shed can dang / shed bdag dang / byed pa po dang / byed du 'jug pa po dang / slong ba po dang / yongs su slong ba po dang / tshor ba po dang / tshor du 'jug pa po dang / shes pa po dang / lta ba por yang dag par rjes su mi mthong / rtag pa dang /
73a4(nyi khri): mi rtag pa dang / bde ba dang sdug bsngal ba dang / bdag dang bdag med pa dang / zhi ba dang / ma zhi bar yang dag par rjes su mi mthong ste/ rab 'byor de ltar shes rab kyi pha rol du phyin pa la spyod pa'i tshe/ byang chub sems dpa' sems dpa' chen pos rten cing
73a5(nyi khri): 'brel par 'byung ba rnam par blta bar bya'o/ /rab 'byor gang gi tshe/ byang chub sems dpa' sems dpa' chen po shes rab kyi pha rol du phyin pa la spyod pa de'i tshe/ gzugs rtag pa 'am/ mi rtag pa 'am/ bde ba 'am sdug bsngal ba 'am/ bdag yod
73a6(nyi khri): pa 'am/ bdag med pa 'am/ zhi ba 'am/ ma zhi bar yang dag par rjes su mi mthong ngo / /tshor ba dang 'du shes dang / 'du byed dang / rnam par shes pa rtag pa 'am/ mi rtag pa 'am/ bde ba 'am/ sdug bsngal ba 'am/ bdag yod pa 'am/ bdag med
73a7(nyi khri): pa 'am/ zhi ba 'am ma zhi bar yang dag par rjes su mi mthong ngo / /skye mched dang / khams dang / rten cing 'brel par 'byung ba rtag pa 'am/ mi rtag pa 'am/ bde ba 'am/ sdug bsngal ba 'am/ bdag yod pa 'am/ bdag med pa 'am/ zhi ba' ma ma zhi
73b1(nyi khri): bar yang dag par rjes su mi mthong ngo / /pha rol du phyin pa thams cad dang / stong pa nyid thams cad dang / byang chub kyi phyogs kyi chos sum cu rtsa bdun rtag pa 'am/ mi rtag pa 'am/ bde ba 'am/ sdug bsngal ba 'am/ bdag yod pa 'am/ bdag
73b2(nyi khri): med pa 'am/ zhi ba 'am/ ma zhi bar yang dag par rjes su mi mthong ngo / /'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / stong pa nyid dang / mtshan ma med pa dang / smon pa med pa
73b3(nyi khri): dang / rnam par thar pa dang / ting nge 'dzin dang / gzungs kyi sgo dang / mngon par shes pa dang / stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad rtag pa 'am/ mi rtag pa 'am/
73b4(nyi khri): bde ba 'am/ sdug bsngal ba 'am/ bdag yod pa 'am/ bdag med pa 'am/ zhi ba 'am/ ma zhi bar yang dag par rjes su mi mthong ngo / /rnam pa thams cad mkhyen pa nyid kyi bar du rtag pa 'am/ mi rtag pa 'am/ bde ba 'am/ sdug bsngal ba 'am/
73b5(nyi khri): bdag yod pa 'am/ bdag med pa 'am/ zhi ba 'am/ ma zhi bar yang dag par rjes su mi mthong ngo / /de ci'i phyir zhe na/ rab 'byor de ni 'di ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/ shes rab kyi pha rol
73b6(nyi khri): du phyin pa dang / yang dag par rjes su mi mthong ste/ chos gang gis shes rab kyi pha rol du phyin pa yang dag par rjes su mthong bar 'gyur ba'i chos de yang yang dag par rjes su mi mthong ngo / /bsam gtan gyi pha rol du phyin pa dang / brtson 'grus kyi pha rol du
73b7(nyi khri): phyin pa dang / bzod pa'i pha rol du phyin pa dang / tshul khrims kyi pha rol du phyin pa dang / sbyin pa'i pha rol du phyin pa yang dag par rjes su mi mthong ste/ chos gang gis sbyin pa'i pha rol du phyin pa yang dag par rjes su mthong bar 'gyur ba'i chos de yang yang
74a1(nyi khri): dag par rjes su mi mthong ngo / /nang stong pa nyid yang dag par rjes su mi mthong ste/ chos gang gis nang stong pa nyid yang dag par rjes su mthong bar 'gyur ba'i chos de yang yang dag par rjes su mi mthong ngo / /dngos po med pa'i ngo bo nyid
74a2(nyi khri): stong pa nyid kyi bar la yang dag par rjes su mi mthong ste/ chos gang gis dngos po med pa'i ngo bo nyid stong pa nyid yang dag par rjes su mthong bar 'gyur ba'i chos de yang yang dag par rjes su mi mthong ngo / /dran pa nye bar gzhag pa dang / yang dag par spong ba dang / rdzu 'phrul
74a3(nyi khri): gyi rkang pa dang / dbang po dang / stobs dang / byang chub kyi yan lag dang / 'phags pa'i lam yan lag brgyad pa yang dag par rjes su mi mthong ste/ chos gang gis 'phags pa'i lam yan lag brgyad pa yang dag par rjes su mthong bar 'gyur ba'i chos de yang
74a4(nyi khri): yang dag par rjes su mi mthong ngo / /'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan
74a5(nyi khri): ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo yang dag par rjes su mi mthong ste/ chos gang gis gzungs kyi sgo yang dag par rjes su mthong bar 'gyur ba'i chos de yang yang dag par rjes su mi mthong ngo / /de bzhin
74a6(nyi khri): gshegs pa'i stobs dang / mi 'jigs pa dang / so so yang dag par rig pa dang / sangs rgyas kyi chos ma 'dres pa brgyad yang dag par rjes su mi mthong ste/ chos gang gis sangs rgyas kyi chos ma 'dres pa brgyad yang dag par rjes su mthong bar 'gyur ba'i chos de yang yang dag
74a7(nyi khri): par rjes su mi mthong ngo / /rnam pa thams cad mkhyen pa nyid kyi bar du yang dag par rjes su mi mthong ste/ chos gang gis rnam pa thams cad mkhyen pa nyid yang dag par rjes su mthong bar 'gyur ba'i chos de yang yang dag par rjes su mi mthong ngo / /chos gang gis
74b1(nyi khri): bag chags kyi mtshams sbyor ba thams cad spang bar bya ba de yang yang dag par rjes su mi mthong ngo / /rab 'byor de ltar byang chub sems dpa' sems dpa' chen pos chos thams cad mi dmigs pa'i tshul gyis shes rab kyi pha rol du phyin pa la spyad par bya'o/ /rab
74b2(nyi khri): 'byor gang gi tshe byang chub sems dpa' sems dpa' chen po chos thams cad mi dmigs par shes rab kyi pha rol du phyin pa la spyod pa de'i tshe/ bdud sdig to can mya ngan gyi zug rngus zug par 'gyur ro/ /rab 'byor 'di lta ste dper na/ skyes bu zhig pha ma
74b3(nyi khri): 'chi ba'i dus byas par gyur na/ mya ngan gyi zug rngus zug par 'gyur te/ mya ngan gyi zug rngu mi bzad pa dang ldan par 'gyur ro/ /rab 'byor de bzhin du byang chub sems dpa' sems dpa' chen po chos thams cad mi dmigs par shes rab kyi pha rol tu phyin
74b4(nyi khri): pa la spyod pa'i tshe/ bdud sdig to can mya ngan gyi zug rngus zug par 'gyur te/ mya ngan gyi zug rngu mi bzad pa dang ldan par 'gyur ro/ /rab 'byor gyis gsol pa ci lags/ bcom ldan 'das bdud sdig to can gcig 'ga' zhig mya ngan gyi zug rngu
74b5(nyi khri): mi bzad pas zug par 'gyur ram/ 'on te stong gsum gyi stong chen po'i 'jig rten gyi khams na/ bdud sdig to can gang ji snyed cig mchis pa de dag thams cad mya ngan gyi zug rngu mi bzad pas zug par 'gyur/ bcom ldan 'das kyis bka'
74b6(nyi khri): stsal pa/ rab 'byor nam byang chub sems dpa' sems dpa' chen po shes rab kyi pha rol du phyin pa la rnam par spyod pas rnam par spyod pa'i tshe/ stong gsum gyi stong chen po'i 'jig rten gyi khams na/ bdud sdig to can gang ji snyed cig yod pa de dag
74b7(nyi khri): thams cad mya ngan gyi zug rngu mi bzad pas zug par 'gyur te/ rang rang gi stan la 'dug mi 'dod do/ /de ltar rnam par spyod pa'i byang chub sems dpa' sems dpa' chen po la ni lha dang / mi dang / lha ma yin du bcas pa'i 'jig rten gyis gang gi phyir de
75a1(nyi khri): bzung zhing phyir bzlog pa'i glags mi rnyed gting mi rnyed do/ /rab 'byor de bas na byang chub sems dpa' sems dpa' chen po myur du bla na med pa yang dag par rdzogs pa'i byang chub tu mngon par rdzogs par 'tshang rgya bar 'dod pas/ shes rab
75a2(nyi khri): kyi pha rol du phyin pa la rnam par spyod pas rnam par spyad par bya ste/ shes rab kyi pha rol du phyin pa'i rnam par spyod pas rnam par spyod pa'i byang chub sems dpa' sems dpa' chen po ni sbyin pa'i pha rol du phyin pa bsgom pa yongs su rdzogs par 'gyur ro/ /tshul
75a3(nyi khri): khrims kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa bsgom pa yongs su rdzogs par 'gyur te/ shes rab kyi pha rol du
75a4(nyi khri): phyin pa la rnam par spyod pas rnam par spyod pa'i byang chub sems dpa' sems dpa' chen po ni pha rol du phyin pa thams cad bsgom pa yongs su rdzogs par 'gyur ro/ /de nas tshe dang ldan pa rab 'byor gyis/ bcom ldan 'das la 'di skad ces gsol
75a5(nyi khri): to/ /bcom ldan 'das ji ltar byang chub sems dpa' sems dpa' chen po shes rab kyi pha rol du phyin pa la spyod pa'i sbyin pa'i pha rol du phyin pa bsgom pa yongs su rdzogs par 'gyur ba lags/ tshul khrims kyi pha rol tu phyin pa dang / bzod pa'i
75a6(nyi khri): pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa bsgom pa yongs su rdzogs par 'gyur ba lags/ bcom ldan 'das kyis bka' stsal pa/ rab 'byor 'di la
75a7(nyi khri): byang chub sems dpa' sems dpa' chen po sbyin pa yongs su gtong ba'i tshe/ rnam pa thams cad mkhyen pa nyid du yongs su bsngo zhing sbyin pa de dag yongs su gtong ste/ rab 'byor de ltar na byang chub sems dpa' sems dpa' chen po'i sbyin pa'i pha rol du
75b1(nyi khri): phyin pa bsgom pa yongs su rdzogs par 'gyur ro/ /rab 'byor ji ltar na byang chub sems dpa' sems dpa' chen po tshul khrims kyi pha rol du phyin pa bsgom pa yongs su rdzogs par 'gyur zhe na/ rab 'byor 'di la byang chub sems dpa' sems dpa' chen po
75b2(nyi khri): tshul khrims srung ba'i tshe/ rnam pa thams cad mkhyen pa nyid du yongs su bsngo zhing tshul khrims de dag srung ste/ de ltar na rab 'byor byang chub sems dpa' sems dpa' chen po'i tshul khrims kyi pha rol du phyin pa bsgom pa yongs su rdzogs par 'gyur ro/ /
75b3(nyi khri): rab 'byor ji ltar na byang chub sems dpa' sems dpa' chen po bzod pa'i pha rol du phyin pa bsgom pa yongs su rdzogs par 'gyur zhe na/ rab 'byor 'di la byang chub sems dpa' sems dpa' chen po bzod pa bsgrub pa'i tshe/ rnam pa thams cad mkhyen pa nyid
75b4(nyi khri): du yongs su bsngo zhing bzod pa de bsgom ste/ rab 'byor de ltar na byang chub sems dpa' sems dpa' chen po'i bzod pa'i pha rol du phyin pa bsgom pa yongs su rdzogs par 'gyur ro/ /rab 'byor ji ltar na byang chub sems dpa' sems dpa' chen po
75b5(nyi khri): brtson 'grus kyi pha rol du phyin pa bsgom pa yongs su rdzogs par 'gyur zhe na/ rab 'byor 'di la byang chub sems dpa' sems dpa' chen po brtson 'grus rtsom pa'i tshe/ rnam pa thams cad mkhyen pa nyid du yongs su bsngo zhing brtson 'grus de brtsam ste/
75b6(nyi khri): rab 'byor de ltar na byang chub sems dpa' sems dpa' chen po'i brtson 'grus kyi pha rol du phyin pa bsgom pa yongs su rdzogs par 'gyur ro/ /rab 'byor ji ltar na byang chub sems dpa' sems dpa' chen po bsam gtan gyi pha rol du phyin pa bsgom pa yongs
75b7(nyi khri): su rdzogs par 'gyur zhe na/ rab 'byor 'di la byang chub sems dpa' sems dpa' chen po bsam gtan la snyoms par 'jug pa'i tshe/ rnam pa thams cad mkhyen pa nyid du yongs su bsngo zhing bsam gtan de dag la snyoms par 'jug ste/ rab 'byor de ltar
76a1(nyi khri): na byang chub sems dpa' sems dpa' chen po'i bsam gtan gyi pha rol du phyin pa bsgom pa yongs su rdzogs par 'gyur ro/ /rab 'byor ji ltar na byang chub sems dpa' sems dpa' chen po'i shes rab kyi pha rol du phyin pa
76a2(nyi khri): bsgom pa yongs su rdzogs par 'gyur zhe na/ rab 'byor 'di la byang chub sems dpa' sems dpa' chen po shes rab kyi pha rol du phyin pa bsgom pa'i tshe/ rnam pa thams cad mkhyen pa nyid du yongs su bsngo zhing shes rab de bsgom ste/ rab 'byor de
76a3(nyi khri): ltar na byang chub sems dpa' sems dpa' chen po'i shes rab kyi pha rol du phyin pa bsgom pa yongs su rdzogs par 'gyur ro/ /de nas tshe dang ldan pa rab 'byor gyis bcom ldan 'das la 'di skad ces gsol to/ /bcom ldan 'das ji ltar na byang chub sems
76a4(nyi khri): dpa' sems dpa' chen po sbyin pa'i pha rol du phyin pa la gnas shing / tshul khrims kyi pha rol du phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po sbyin
76a5(nyi khri): pa yongs su gtong zhing / rnam pa thams cad mkhyen pa nyid du yongs su bsngo ba'i tshe/ sems can rnams la byams pa'i lus kyi las dang / byams pa'i ngag gi las dang / byams pa'i yid kyi las nye bar gnas par 'gyur te/ de'i tshe byang chub
76a6(nyi khri): sems dpa' sems dpa' chen po tshul khrims kyi pha rol du phyin pa yongs su 'dzin to/ /gsol pa/ bcom ldan 'das ji ltar na byang chub sems dpa' sems dpa' chen po sbyin pa'i pha rol du phyin pa la gnas shing / bzod pa'i pha rol du phyin
76a7(nyi khri): pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po sbyin pa yongs su gtong ba'i tshe/ len pa rnams gshe zhing 'khyal la tshul ma yin pa'i tshig rtsub pos mi
76b1(nyi khri): snyan par brjod kyang / de de dag la gnod pa'i sems mi skyed de/ rab 'byor de ltar na byang chub sems dpa' sems dpa' chen po/ sbyin pa'i pha rol du phyin pa la gnas shing bzod pa'i pha rol du phyin pa yongs su 'dzin to/ /gsol pa/ bcom
76b2(nyi khri): ldan 'das ji ltar na byang chub sems dpa' sems dpa' chen po sbyin pa'i pha rol du phyin pa la gnas shing / brtson 'grus kyi pha rol du phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub sems
76b3(nyi khri): dpa' sems dpa' chen po sbyin pa yongs su gtong ba'i tshe/ len pa de dag gshe zhing 'khyal la tshul ma yin pa'i tshig rtsub pos mi snyan par brjod do/ de ltar spyo ba dang / kyal pa dang / tshul ma yin pa'i tshig rtsub pos mi snyan par brjod kyang sbyin pa'i
76b4(nyi khri): blo dang yongs su gtong ba'i blo nyid du 'gyur te/ bdag gis ni sbyin pa yongs su gtang bar bya ste/ bdag gis sbyin pa yongs su mi gtang bar mi bya'o zhes de lus dang sems kyis brtson 'grus skyed de/ rab 'byor de ltar na byang chub sems dpa' sems dpa'
76b5(nyi khri): chen po sbyin pa'i pha rol du phyin pa la gnas shing / brtson 'grus kyi pha rol du phyin pa yongs su 'dzin to/ /gsol pa/ bcom ldan 'das ji ltar na byang chub sems dpa' sems dpa' chen po sbyin pa'i pha rol du phyin pa la gnas shing bsam gtan gyi
76b6(nyi khri): pha rol du phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po sbyin pa yongs su gtong ba'i tshe nyan thos kyi sa 'am/ rang sangs rgyas kyi sar yongs su mi bsngo'i/ gzhan
76b7(nyi khri): du na rnam pa thams cad mkhyen pa nyid la de'i sems 'jug ste/ rab 'byor de ltar na byang chub sems dpa' sems dpa' chen po sbyin pa'i pha rol du phyin pa la gnas shing / bsam gtan gyi pha rol du phyin pa yongs su 'dzin to/ /gsol pa/ bcom ldan
77a1(nyi khri): 'das ji ltar na byang chub sems dpa' sems dpa' chen po thabs mkhas pas sbyin pa yongs su gtong zhing / shes rab kyi pha rol du phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la
77a2(nyi khri): byang chub sems dpa' sems dpa' chen po sbyin pa sbyin zhing sbyin pa yongs su gtong ba'i tshe/ de rtag tu sbyin pa la sgyu ma'i blo nye bar gnas shing sbyin pa des sems can gang la yang phan pa 'am mi phan par gyur pa mi mthong ste/ rab 'byor de ltar na byang chub
77a3(nyi khri): sems dpa' sems dpa' chen po thabs mkhas pas sbyin pa'i pha rol du phyin pa la gnas shing shes rab kyi pha rol du phyin pa yongs su 'dzin to/ /shes rab kyi pha rol tu phyin pa stong phrag nyi shu lnga pa las/ le'u lnga bcu gcig pa'o// //
77a4(nyi khri): de nas tshe dang ldan pa rab 'byor gyis/ bcom ldan 'das la 'di skad ces gsol to/ /bcom ldan 'das ji ltar na byang chub sems dpa' sems dpa' chen po tshul khrims kyi pha rol du phyin pa la gnas shing sbyin pa'i pha rol du phyin pa yongs su
77a5(nyi khri): 'dzin pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po tshul khrims kyi pha rol du phyin pa la gnas pa ni/ lus sam/ ngag gam/ sems kyi sdom pa gang yang rung ste/
77a6(nyi khri): sdom pa des nyan thos kyi sa 'am/ rang sangs rgyas kyi sa la reg par mi byed de/ de tshul khrims kyi pha rol du phyin pa la gnas shing sems can rnams kyi srog mi gcod do/ /ma byin par mi len to/ /'dod pas log par mi g.yem mo/ /
77a7(nyi khri): gyi tshig mi smra'o/ /phra ma'i tshig mi smra'o/ /zhe gcod pa'i tshig rtsub po mi smra'o/ /tshig kyal pa mi smra'o/ /chags sems su mi byed do/ /gnod sems su mi byed do/ /log par mi lta'o/ /de tshul khrims kyi pha rol du phyin pa de la
77b1(nyi khri): gnas shing / zas 'dod pa la zas/ skom 'dod pa la skom/ bzhon pa 'dod pa la bzhon pa/ gos 'dod pa la gos/ me tog 'dod pa la me tog/ /phreng ba 'dod pa la phreng ba/ spos 'dod pa la spos/ byug pa 'dod pa la byug pa/ mal cha 'dod pa la
77b2(nyi khri): mal cha/ gnas 'dod pa la gnas/ 'tsho ba 'dod pa la 'tsho ba/ yo byad 'dod pa la yo byad yongs su gtong ba nas/ mi'i yo byad gang ci yang rung ba'i bar du 'dod pa rnams la mi'i yo byad gang ci yang rung ba dag yongs su gtong zhing / sbyin pa de ltar gtong
77b3(nyi khri): ba'i tshe/ sbyin pa de sems can thams cad dang thun mong du byas te/ bla na med pa yang dag par rdzogs pa'i byang chub tu yongs su bsngo'o/ /de yang ci nas kyang bsngo ba des nyan thos kyi sa 'am/ rang sangs rgyas kyi sar mi 'gyur ba de ltar yongs su bsngo ste/
77b4(nyi khri): rab 'byor de ltar na byang chub sems dpa' sems dpa' chen po tshul khrims kyi pha rol du phyin pa la gnas shing / sbyin pa'i pha rol du phyin pa yongs su 'dzin to/ /gsol pa/ bcom ldan 'das ji ltar na byang chub sems dpa' sems dpa'
77b5(nyi khri): chen po tshul khrims kyi pha rol du phyin pa la gnas shing / bzod pa'i pha rol du phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po tshul khrims kyi pha
77b6(nyi khri): rol du phyin pa la gnas pa'i drung du sems can thams cad lhags nas yan lag dang / nying lag rnams gcad gtubs te dong yang de la byang chub sems dpa' sems dpa' chen po 'khrug pa med de/ gnod pa'i sems gcig kyang mi skyed do/ /
77b7(nyi khri): gzhan du na de 'di snyam du sems te/ de ltar sems can thams cad kyis bdag gi yan lag dang / nying lag rnams gcad gtubs te/ dong ba ni bdag gis thob par bya ba legs par thob bo/ /bdag gi lus rul ba 'di yongs su btang bas de
78a1(nyi khri): bzhin gshegs pa'i sku lha rdzas kyi rdo rje las byung ba thob par bya'o snyam ste/ rab 'byor de ltar na byang chub sems dpa' sems dpa' chen po tshul khrims kyi pha rol du phyin pa la gnas shing / bzod pa'i pha rol du phyin pa yongs su 'dzin
78a2(nyi khri): to/ /gsol pa/ bcom ldan 'das ji ltar na byang chub sems dpa' sems dpa' chen po tshul khrims kyi pha rol du phyin pa la gnas shing / brtson 'grus kyi pha rol du phyin pa yongs su 'dzin pa lags/ bcom ldan 'das kyis bka' stsal pa/ rab 'byor
78a3(nyi khri): 'di la byang chub sems dpa' sems dpa' chen po tshul khrims kyi pha rol du phyin pa la gnas shing sems can thams cad bdag gis 'khor ba las bsgral te/ 'chi ba med pa'i dbyings su dgod par bya'o zhes lus dang sems kyi brtson 'grus nyam par
78a4(nyi khri): mi byed cing / dge ba'i rtsa ba de yang bla na med pa yang dag par rdzogs pa'i byang chub tu yongs su bsngo ste/ ci nas kyang gang yongs su bsngo ba dang / ci yongs su bsngo ba dang / gang la yongs su bsngo ba'i blo rnam pa gsum du mi 'gyur ba de ltar yongs su
78a5(nyi khri): bsngo ste/ rab 'byor de ltar na byang chub sems dpa' sems dpa' chen po tshul khrims kyi pha rol du phyin pa la gnas shing / brtson 'grus kyi pha rol du phyin pa yongs su 'dzin to/ /gsol pa/ bcom ldan 'das ji ltar na byang chub sems dpa' sems
78a6(nyi khri): dpa' chen po tshul khrims kyi pha rol du phyin pa la gnas shing / bsam gtan gyi pha rol du phyin pa yongs su 'dzin pa lags/ bcom ldan 'das kyis bka' stsal pa/ rab 'byor gang gi tshe byang chub sems dpa' sems dpa' chen po bsam gtan
78a7(nyi khri): dang po la snyoms par 'jug pa dang / bsam gtan gnyis pa dang / bsam gtan gsum pa dang / bsam gtan bzhi pa la snyoms par 'jug pa dang / 'gog pa'i bar la snyoms par 'jug pa'i tshe/ nyan thos kyi sa 'am/ rang sangs rgyas kyi
78b1(nyi khri): sar dmigs pa med de/ gzhan du na de 'di snyam du bdag gis ting nge 'dzin gyi pha rol du phyin pa 'di la gnas te/ sems can thams cad 'khor ba las yongs su dgrol bar bya'o snyam ste/ rab 'byor de ltar na byang chub sems dpa' sems dpa' chen po
78b2(nyi khri): tshul khrims kyi pha rol du phyin pa la gnas shing / bsam gtan gyi pha rol du phyin pa yongs su 'dzin to/ /gsol pa/ bcom ldan 'das ji ltar na byang chub sems dpa' sems dpa' chen po tshul khrims kyi pha rol du phyin pa la gnas shing / shes
78b3(nyi khri): rab kyi pha rol du phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po tshul khrims kyi pha rol du phyin pa la gnas shing / chos gang yang 'dus byas su mi mthong
78b4(nyi khri): 'dus ma byas su mi mthong / dngos po yod pa 'dus byas su mi mthong / dngos po med pa 'dus ma byas su mi mthong / mtshan ma yod pa 'dus byas su mi mthong / mtshan ma med pa 'dus ma byas su mi mthong / gzhan du na chos gang yang de bzhin nyid
78b5(nyi khri): las 'da' ba med pa las phar chos gang yang yod pa 'am/ med par yang dag par rjes su mi mthong ste/ shes rab kyi pha rol du phyin pa dang thabs mkhas pa des nyan thos kyi sa dang / rang sangs rgyas kyi sar mi ltung ste/ rab 'byor de ltar na byang chub sems
78b6(nyi khri): dpa' sems dpa' chen po tshul khrims kyi pha rol du phyin pa la gnas shing / shes rab kyi pha rol du phyin pa yongs su 'dzin to/ /gsol pa/ bcom ldan 'das ji ltar na byang chub sems dpa' sems dpa' chen po bzod pa'i pha rol du phyin pa la
78b7(nyi khri): gnas shing / sbyin pa'i pha rol du phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po sems dang po bskyed pa nas nye bar bzung ste/ snying po byang chub la
79a1(nyi khri): 'dug gi bar du sbyin pa yongs su gtong ba'i tshe/ sems can thams cad gshe zhing 'khyal la/ yan lag dang nying lag gcod par gyur kyang / de la byang chub sems dpa' sems dpa' chen po bzod pa'i pha rol du phyin pa la gnas
79a2(nyi khri): pa de 'di snyam du sems te/ sems can 'di dag la ni bdag gis sbyin pa yongs su gtang bar bya'i/ sbyin pa yongs su mi gtang bar bya ba ma yin no zhes te/ de sems can de dag zas 'dod pa la ni zas/ skom 'dod pa la ni skom/ bzhon pa 'dod
79a3(nyi khri): pa la ni bzhon pa/ gos 'dod pa la ni gos/ me tog 'dod pa la ni me tog /phreng ba 'dod pa la ni phreng ba/ spos 'dod pa la ni spos/ byug pa 'dod pa la ni byug pa/ mal cha 'dod pa la ni mal cha/ gnas 'dod pa la ni gnas/ 'tsho ba 'dod
79a4(nyi khri): pa la ni 'tsho ba/ yo byad 'dod pa la mi'i yo byad/ gang ci yang rung ba'i bar du yongs su gtong ste/ dge ba'i rtsa ba de dag kyang sems can thams cad dang thun mong du byas shing / rnam pa thams cad mkhyen pa nyid du yongs su bsngo ste/ ci nas kyang gang yongs
79a5(nyi khri): su bsngo ba dang / ci yongs su bsngo ba dang / gang la yongs su bsngo ba'i blo rnam pa gsum du mi 'gyur ba de ltar yongs su bsngo ste/ rab 'byor de ltar na byang chub sems dpa' sems dpa' chen po bzod pa'i pha rol du phyin pa la gnas shing sbyin pa'i pha
79a6(nyi khri): rol du phyin pa yongs su 'dzin to/ /gsol pa/ bcom ldan 'das ji ltar na byang chub sems dpa' sems dpa' chen po bzod pa'i pha rol du phyin pa la gnas shing / tshul khrims kyi pha rol du phyin pa yongs su 'dzin pa lags/ bcom ldan
79a7(nyi khri): 'das kyis bka' stsal pa/ rab 'byor 'di la byang chub sems dpa' sems dpa' chen po sems dang po bskyed pa nas nye bar bzung ste/ snying po byang chub la 'dug gi bar du sems can yin no cog gi srog mi gcod do/ /ma byin par mi len to/ /'dod pas
79b1(nyi khri): log par mi g.yem mo/ /rdzun gyi tshig mi smra'o/ /phra ma'i tshig mi smra'o/ /zhe gcod pa'i tshig mi smra'o/ /tshig kyal pa mi smra'o/ /chags sems su mi byed do/ /gnod sems su mi byed do/ /log par mi lta'o/ /de'i sems kyang nyan thos kyi
79b2(nyi khri): sa 'am/ rang sangs rgyas kyi sa la mi 'jug ste/ dge ba'i rtsa ba de yang sems can thams cad dang thun mong du byas te/ bla na med pa yang dag par rdzogs pa'i byang chub tu bsngo ste/ ci nas kyang gang yongs su bsngo ba dang / ci yongs su bsngo ba dang / gang
79b3(nyi khri): la yongs su bsngo ba'i blo rnam pa gsum du mi 'gyur ba de ltar yongs su bsngo ste/ rab 'byor de ltar na byang chub sems dpa' sems dpa' chen po bzod pa'i pha rol du phyin pa la gnas shing / tshul khrims kyi pha rol du phyin pa yongs su 'dzin to/ /gsol pa/
79b4(nyi khri): bcom ldan 'das ji ltar na byang chub sems dpa' sems dpa' chen po bzod pa'i pha rol du phyin pa la gnas shing / brtson 'grus kyi pha rol du phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub
79b5(nyi khri): sems dpa' sems dpa' chen po bzod pa'i pha rol du phyin pa la gnas shing / brtson 'grus 'di lta bu yongs su bskyed de/ bdag gis dpag tshad dam/ dpag tshad brgya 'am/ dpag tshad stong ngam/ dpag tshad brgya phrag stong ngam/ dpag tshad bye ba
79b6(nyi khri): 'am/ dpag tshad bye ba khrag khrig brgya phrag stong gi bar ram/ 'jig rten gyi khams brgya 'am/ 'jig rten gyi khams bye ba khrag khrig brgya phrag stong gi bar du song ste/ de dag tu chung ngu na sems can 'ga' tsam yang skyabs su 'gro ba 'am/ bslab pa'i
79b7(nyi khri): gnas la gzhag par bya'o/ /bzod pa 'am/ rgyun du zhugs pa'i 'bras bu 'am/ lan cig phyir 'ong ba'i 'bras bu 'am/ phyir mi 'ong ba'i 'bras bu 'am/ dgra bcom pa nyid dam/ rang byang chub 'am/ bla na med pa yang dag par rdzogs pa'i
80a1(nyi khri): byang chub la rab tu gzhag par bya'o zhes brtson 'grus rtsam ste/ dge ba'i rtsa ba de dag kyang sems can thams cad dang thun mong du byas shing / bla na med pa yang dag par rdzogs pa'i byang chub tu yongs su bsngo ste/ rab 'byor de
80a2(nyi khri): ltar na byang chub sems dpa' sems dpa' chen po bzod pa'i pha rol du phyin pa la gnas shing / brtson 'grus kyi pha rol du phyin pa yongs su 'dzin to/ /gsol pa/ bcom ldan 'das ji ltar na byang chub sems dpa' sems dpa' chen po bzod pa'i
80a3(nyi khri): pha rol du phyin pa la gnas shing / bsam gtan gyi pha rol du phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po bzod pa'i pha rol du phyin pa la gnas shing / 'di
80a4(nyi khri): ltar 'dod pa las dben pa/ sdig pa mi dge ba'i chos las dben pa/ rtog pa dang bcas pa/ dpyod pa dang bcas pa/ dben pa las skyes pa'i dga' ba dang bde ba can bsam gtan dang po la nye bar bsgrubs te gnas so/ /bsam gtan gnyis pa
80a5(nyi khri): la nye bar bsgrubs te gnas so/ /bsam gtan gsum pa la nye bar bsgrubs te gnas so/ /bsam gtan bzhi pa la nye bar bsgrubs te gnas so/ /'gog pa'i snyoms par 'jug pa'i bar la nye bar bsgrubs te gnas so/ /sems dang sems
80a6(nyi khri): las byung ba'i chos dge ba'i rtsa ba dang ldan pa gang dang gang skyes pa thams cad kyang rnam pa thams cad mkhyen pa nyid du yongs su bsngo'o/ /de yang ci nas kyang de'i tshe/ bsam gtan dang / bsam gtan gyi yan lag rnams mi dmigs pa de ltar yongs su bsngo ste/
80a7(nyi khri): rab 'byor de ltar na byang chub sems dpa' sems dpa' chen po bzod pa'i pha rol du phyin pa la gnas shing / bsam gtan gyi pha rol du phyin pa yongs su 'dzin to/ /gsol pa/ bcom ldan 'das ji ltar na byang chub sems dpa' sems dpa' chen
80b1(nyi khri): po bzod pa'i pha rol du phyin pa la gnas shing / shes rab kyi pha rol du phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po bzod pa'i pha rol du phyin pa la gnas shing /
80b2(nyi khri): gang gi tshe chos rnams la dben pa'i rnam pa 'am/ zhi ba'i rnam pa 'am/ mi zad pa'i rnam par chos kyi rjes su lta zhing gnas kyang snying po byang chub la nam 'dug gi bar du chos nyid de mngon du mi byed de/ snying po byang chub la 'dug nas kyang rnam pa thams cad
80b3(nyi khri): mkhyen pa nyid thob par byed do/ /de las langs nas chos kyi 'khor lo yang bskor te/ rab 'byor de ltar na byang chub sems dpa' sems dpa' chen po bzod pa'i pha rol du phyin pa la gnas shing / shes rab kyi pha rol du phyin pa yongs su 'dzin te/ ci nas
80b4(nyi khri): kyang mi spong / mi 'dzin pa de ltar yongs su 'dzin to/ /gsol pa/ bcom ldan 'das ji ltar na byang chub sems dpa' sems dpa' chen po brtson 'grus kyi pha rol du phyin pa la gnas shing / sbyin pa'i pha rol du phyin pa yongs su 'dzin pa lags/ bcom
80b5(nyi khri): ldan 'das kyis bka' stsal pa/ rab 'byor 'di la byang chub sems dpa' sems dpa' chen po brtson 'grus kyi pha rol du phyin pa la gnas shing / lus dang sems kyis brtson pa mi 'dor ba yin te/ bdag gis bla na med pa yang dag par rdzogs pa'i byang chub tu
80b6(nyi khri): mngon par rdzogs par 'tshang mi rgya bar mi bya'i/ bdag gis ni gdon mi za bar bla na med pa yang dag par rdzogs pa'i byang chub tu mngon par rdzogs par 'tshang rgya bar bya'o/ zhes de sems can rnams kyi don du dpag tshad dam/ dpag tshad brgya 'am/ dpag tshad stong
80b7(nyi khri): ngam/ dpag tshad brgya phrag stong ngam/ 'jig rten gyi khams sam/ 'jig rten gyi khams bye ba khrag khrig brgya phrag stong gi bar dag tu song zhing / brtson 'grus kyi pha rol du phyin pa la gnas te/ chung ngu na sems can 'ga' tsam yang byang chub la rab tu 'jog
81a1(nyi khri): go / gal te gang zag byang chub sems dpa'i theg pa pa dang ma phrad na yang / de dag tu gang zag nyan thos kyi theg pa pa ni nyan thos kyi sa la rab tu gzhog go /gang zag rang sangs rgyas kyi theg pa pa ni rang sangs rgyas kyi sa la rab tu gzhog ste/
81a2(nyi khri): chung ngu na sems can 'ga' tsam yang dge ba bcu'i las kyi lam la rab tu gzhog go /des chos kyi sbyin pa de dag byin nas zang zing gi sbyin pas sems can rnams tshim par byed de/ dge ba'i rtsa ba de yang nyan thos kyi sa 'am/ rang sangs rgyas kyi sar yongs su mi
81a3(nyi khri): bsngo'i/ gzhan du na sems can thams cad dang thun mong du byas shing / bla na med pa yang dag par rdzogs pa'i byang chub tu yongs su bsngo ste/ rab 'byor de ltar na byang chub sems dpa' sems dpa' chen po brtson 'grus kyi pha rol du phyin pa la gnas shing / sbyin
81a4(nyi khri): pa'i pha rol du phyin pa yongs su 'dzin to/ /gsol pa/ bcom ldan 'das ji ltar na byang chub sems dpa' sems dpa' chen po brtson 'grus kyi pha rol du phyin pa la gnas shing / tshul khrims kyi pha rol du phyin pa yongs su 'dzin pa lags/ bcom
81a5(nyi khri): ldan 'das kyis bka' stsal pa/ rab 'byor 'di la byang chub sems dpa' sems dpa' chen po sems dang po bskyed pa nas nye bar bzung ste/ snying po byang chub la 'dug gi bar du bdag gis kyang srog gcod pa spangs pa yin/ gzhan yang srog
81a6(nyi khri): gcod pa spang ba la yang dag par bskul ba yin/ srog gcod pa spong ba'i legs pa brjod pa yin/ gzhan gang gis srog gcod pa spangs pa de dag gi legs pa brjod cing 'thun pas dga' bar byed pa yin no/ /bdag gis kyang ma byin par len pa spangs
81a7(nyi khri): pa yin/ gzhan yang ma byin par len pa spong ba la yang dag par bskul ba yin/ ma byin par len pa spong ba'i legs pa brjod pa yin/ gzhan gang gis ma byin par len pa spong ba de dag gi legs pa brjod cing 'thun pas dga' bar byed pa yin/ bdag
81b1(nyi khri): gis kyang 'dod pas log par g.yem pa spangs pa yin/ gzhan yang 'dod pas log par g.yem pa spong ba la yang dag par bskul ba yin/ 'dod pas log par g.yem pa spong ba'i legs pa brjod pa yin/ gzhan gang gis 'dod pas log par
81b2(nyi khri): g.yem pa spangs pa de dag gi legs pa brjod cing 'thun pas dga' bar byed pa yin/ bdag gis kyang du smra ba spangs pa yin/ gzhan yang du smra ba spangs pa la yang dag par bskul ba yin/ du smra ba spong ba'i legs pa brjod pa yin/
81b3(nyi khri): gzhan gang gis du smra ba spangs pa de dag gi legs pa brjod cing 'thun pas dga' bar byed pa yin/ bdag gis kyang phra ma spangs pa yin/ gzhan yang phra ma spong ba la yang dag par bskul ba yin/ phra ma spong ba'i legs pa brjod pa yin/ gzhan
81b4(nyi khri): gang gis phra ma spangs pa de dag gi legs pa brjod cing 'thun pas dga' bar byed pa yin/ bdag gis kyang zhe gcod pa'i tshig spangs pa yin/ gzhan yang zhe gcod pa'i tshig spong ba la yang dag par bskul ba yin/ zhe gcod pa'i tshig spong ba'i legs pa
81b5(nyi khri): brjod pa yin/ gzhan gang gis zhe gcod pa'i tshig spangs pa de dag gi legs pa brjod cing 'thun pas dga' bar byed pa yin/ bdag gis kyang tshig kyal pa spangs pa yin/ gzhan yang tshig kyal pa spong ba la yang dag par bskul ba yin/ tshig kyal pa
81b6(nyi khri): spong ba'i legs pa brjod pa yin/ gzhan gang gis tshig kyal pa spangs pa de dag gi legs pa brjod cing 'thun pas dga' bar byed pa yin/ bdag gis kyang chags sems spangs pa yin/ gzhan yang chags sems spong ba la yang dag par bskul ba
81b7(nyi khri): yin/ chags sems spong ba'i legs pa brjod pa yin/ gzhan gang gis chags sems spangs pa de dag gi legs pa brjod cing 'thun pas dga' bar byed pa yin/ bdag gis kyang gnod sems spangs pa yin/ gzhan yang gnod sems spong ba
82a1(nyi khri): la yang dag par bskul ba yin/ gnod sems spong ba'i legs pa brjod pa yin/ gzhan gang gis gnod sems spangs pa de dag gi legs pa brjod cing 'thun pas dga' bar byed pa yin/ bdag gis kyang log par
82a2(nyi khri): lta ba spangs pa yin/ gzhan yang log par lta ba spong ba la yang dag par bskul ba yin/ log par lta ba spong ba'i legs pa brjod pa yin/ gzhan gang gis log par lta ba spangs pa de dag gi legs pa brjod cing 'thun pas dga' bar byed pa yin te/
82a3(nyi khri): tshul khrims kyi pha rol du phyin pa des 'dod pa'i khams su gnas par mi byed/ gzugs kyi khams su gnas par mi byed/ gzugs med pa'i khams su gnas par mi byed/ nyan thos kyi sa 'am/ rang sangs rgyas kyi sa la gnas par mi byed de/
82a4(nyi khri): gzhan du na dge ba'i rtsa ba de dag sems can thams cad dang thun mong du byas shing / bla na med pa yang dag par rdzogs pa'i byang chub tu yongs su bsngo ste/ ci nas kyang gang yongs su bsngo ba dang / ci yongs su bsngo ba dang / gang la yongs su bsngo ba'i blo rnam pa
82a5(nyi khri): gsum du mi 'gyur ba de ltar yongs su bsngo ste/ rab 'byor de ltar na byang chub sems dpa' sems dpa' chen po brtson 'grus kyi pha rol du phyin pa la gnas shing / tshul khrims kyi pha rol du phyin pa yongs su 'dzin to/ /gsol pa/ bcom ldan
82a6(nyi khri): 'das ji ltar na byang chub sems dpa' sems dpa' chen po brtson 'grus kyi pha rol du phyin pa la gnas shing / bzod pa'i pha rol du phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub
82a7(nyi khri): sems dpa' sems dpa' chen po sems dang po bskyed pa nas nye bar bzung ste/ snying po byang chub la 'dug gi bar du mir gyur pa 'am/ mi ma yin par gyur pas/ sems rnam par 'khrugs par byas pa 'am/ yan lag dang nying lag bcad gtubs
82b1(nyi khri): shing khyer te dong yang de la byang chub sems dpa' sems dpa' chen po brtson 'grus kyi pha rol du phyin pa la gnas pa de 'di snyam du bdag las ci zhig bcad do/ /bdag las ci zhig gtubs so/ /bdag las ci zhig khyer ro zhes bya bar mi sems te/ gzhan
82b2(nyi khri): du na de 'di snyam du gang gi phyir bdag gi lus yongs su bsgrubs pa de dag 'dir 'ong zhing yan lag dang nying lag bcad gtubs nas khyer zhing 'dong ba ni bdag gis thob par bya ba legs par thob bo snyam mo/ /des ni chos rnams kyi rang bzhin yang legs par yid
82b3(nyi khri): la byas pa yin te/ dge ba'i rtsa ba de dag kyang nyan thos kyi sa 'am/ rang sangs rgyas kyi sar yongs su mi bsngo'i/ gzhan du na sems can thams cad dang thun mong du byas shing / bla na med pa yang dag par rdzogs pa'i byang chub tu yongs su bsngo'o/ /
82b4(nyi khri): rab 'byor de ltar na byang chub sems dpa' sems dpa' chen po brtson 'grus kyi pha rol du phyin pa la gnas shing / bzod pa'i pha rol du phyin pa yongs su 'dzin to/ /gsol pa/ bcom ldan 'das ji ltar na byang chub sems dpa' sems dpa' chen po
82b5(nyi khri): brtson 'grus kyi pha rol du phyin pa la gnas shing / bsam gtan gyi pha rol du phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po 'dod pas dben/ sdig to mi
82b6(nyi khri): dge ba'i chos kyis dben pa/ rtog pa dang bcas pa/ dpyod pa dang bcas pa/ dben pa las skyes pa'i dga' ba dang bde ba can bsam gtan dang po la nye bar bsgrubs te gnas so/ /de rnam par rtog pa dang / rnam par dpyod pa nye bar zhi nas nang yongs su
82b7(nyi khri): dang ste/ sems kyi rgyud gcig tu gyur pas rtog pa med pa/ dpyod pa med pa'i ting nge 'dzin las skyes pa'i dga' ba dang bde ba can bsam gtan gnyis pa la nye bar bsgrubs te gnas so/ /de dga' ba las 'dod chags dang bral bas dran pa dang ldan zhing shes bzhin
83a1(nyi khri): du btang snyoms la gnas te/ bde ba lus kyis myong la/ 'phags pa rnams kyis de la dran pa dang ldan pa/ bde ba la rnam par spyod pa/ btang snyoms pa'o zhes brjod pa ste/ dga' ba med pa'i bsam gtan gsum pa la
83a2(nyi khri): nye bar bsgrubs te gnas so/ /de bde ba yang spangs/ sdug bsngal ba yang spangs shing yid bde ba dang / yid mi bde ba snga nas kyang nub pas/ bde ba yang med/ sdug bsngal ba yang med pa/ btang snyoms dang dran pas yongs su dag pa'i bsam
83a3(nyi khri): gtan bzhi pa la nye bar bsgrubs te gnas so/ /de sems can rnams la bde ba'i 'du shes yid la byed pas byams pa tshad med pa la nye bar bsgrubs te gnas so/ /de sems can rnams la sdug bsngal dang bral ba'i 'du shes yid la byed pas snying rje tshad
83a4(nyi khri): med pa la nye bar bsgrubs te gnas so/ /de sems can rnams la dga' ba'i 'du shes yid la byed pas/ dga' ba tshad med pa la nye bar bsgrubs te gnas so/ /de sems can rnams la sdug bsngal dang bde ba med pa'i 'du shes yid la byed pas btang
83a5(nyi khri): snyoms tshad med pa la nye bar bsgrubs te gnas so/ /de gzugs la che long du 'du shes shing / nam mkha' la zhi bar 'du shes pa yid la byed pas nam mkha' mtha' yas skye mched la nye bar bsgrubs te gnas so/ /de nam mkha' la che long du
83a6(nyi khri): 'du shes shing / rnam par shes pa la zhi bar/ 'du shes pa yid la byed pas/ rnam shes mtha' yas skye mched la/ nye bar bsgrubs te gnas so/ /de rnam par shes pa la che long du 'du shes shing / cung zad med pa la zhi bar
83a7(nyi khri): 'du shes pa yid la byed pas/ cung zad med pa'i skye mched la nye bar bsgrubs te gnas so/ /de cung zad med pa la che long du 'du shes pas/ 'du shes med 'du shes med min la zhi bar 'du shes pa yid la byed pas/ 'du shes med 'du shes med
83b1(nyi khri): min skye mched la nye bar bsgrubs te gnas so/ /de bsam gtan dang / tshad med pa dang / gzugs med pa'i snyoms par 'jug pa de dag gi rnam par smin pa yongs su mi len te/ gzhan du na sems can rnams kyi don bya ba'i phyir de dag tu skye zhing sems can de
83b2(nyi khri): dag sbyin pa'i pha rol du phyin pa dang / tshul khrims kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol tu phyin pa dang / pha rol du phyin pa drug
83b3(nyi khri): po 'di dag la yongs su smin par byed do/ /dge ba'i rtsa ba bskyed pa'i don du sangs rgyas bcom ldan 'das rnams la bsnyen bkur byed cing sangs rgyas kyi zhing nas sangs rgyas kyi zhing du 'gro ste/ rab 'byor de ltar na byang chub sems dpa' sems dpa' chen
83b4(nyi khri): po brtson 'grus kyi pha rol du phyin pa la gnas shing / bsam gtan gyi pha rol du phyin pa yongs su 'dzin to/ /gsol pa/ bcom ldan 'das ji ltar na byang chub sems dpa' sems dpa' chen po brtson 'grus kyi pha rol du phyin pa la gnas shing /
83b5(nyi khri): shes rab kyi pha rol du phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po brtson 'grus kyi pha rol du phyin pa la gnas shing / sbyin pa'i pha rol du phyin pa dngos
83b6(nyi khri): po dang / rdzas dang / mtshan mar yang dag par rjes su mi mthong / tshul khrims kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du
83b7(nyi khri): phyin pa dngos po dang / rdzas dang / mtshan mar yang dag par rjes su mi mthong / nang stong pa nyid dngos po dang / rdzas dang / mtshan mar yang dag par rjes su mi mthong / dngos po med pa'i ngo bo nyid stong pa nyid kyi bar du dngos po dang / rdzas dang / mtshan mar yang
84a1(nyi khri): dag par rjes su mi mthong / dran pa nye bar gzhag pa rnams dngos po dang / rdzas dang / mtshan mar yang dag par rjes su mi mthong / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag
84a2(nyi khri): dang / 'phags pa'i lam yan lag brgyad pa dngos po dang / rdzas dang / mtshan mar yang dag par rjes su mi mthong / 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa rnams dngos po dang / rdzas
84a3(nyi khri): dang / mtshan mar yang dag par rjes su mi mthong ngo / /rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa rnams dngos po dang / rdzas dang /
84a4(nyi khri): mtshan mar yang dag par rjes su mi mthong / ting nge 'dzin rnams dang / gzungs kyi sgo rnams dngos po dang / rdzas dang / mtshan mar yang dag par rjes su mi mthong / de bzhin gshegs pa'i stobs bcu dang / mi 'jigs pa bzhi dang / so so yang dag par
84a5(nyi khri): rig pa bzhi dang / sangs rgyas kyi chos ma 'dres pa brgyad dngos po dang / rdzas dang / mtshan mar yang dag par rjes su mi mthong / rnam pa thams cad mkhyen pa nyid kyi bar du dngos po dang / rdzas dang / mtshan mar yang dag par rjes su mi mthong ba ste/
84a6(nyi khri): chos thams cad dngos po dang / rdzas dang / mtshan mar yang dag par rjes su mi mthong bas/ chos gang la yang gnas mi 'cha' zhing de ji skad du smra ba de ltar byed pa yin te/ rab 'byor de ltar byang chub sems dpa' sems dpa' chen po brtson 'grus kyi pha
84a7(nyi khri): rol du phyin pa la gnas shing / shes rab kyi pha rol du phyin pa yongs su 'dzin to/ /gsol pa/ bcom ldan 'das ji ltar na byang chub sems dpa' sems dpa' chen po bsam gtan gyi pha rol du phyin pa la gnas shing / sbyin pa'i pha rol du phyin pa
84b1(nyi khri): yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po 'dod pas dben/ sdig to mi dge ba'i chos kyis dben pa/ rtog pa dang bcas pa/ dpyod pa dang bcas pa/
84b2(nyi khri): dben pa las skyes pa'i dga' ba dang bde ba can bsam gtan dang po la nye bar bsgrubs te gnas so/ /de rnam par rtog pa dang / rnam par dpyod pa nye bar zhi nas nang yongs su dang ste/ sems kyi rgyud gcig tu gyur pas rtog pa med pa/ dpyod
84b3(nyi khri): pa med pa/ ting nge 'dzin las skyes pa'i dga' ba dang bde ba can bsam gtan gnyis pa la nye bar bsgrubs te gnas so/ /de dga' ba las 'dod chags dang bral bas dran pa dang ldan zhing / shes bzhin du btang snyoms la gnas te/ bde ba lus kyis
84b4(nyi khri): myong la/ 'phags pa rnams kyis de la dran pa dang ldan pa/ bde ba la rnam par spyod pa btang snyoms pa'o zhes brjod pa ste/ dga' ba med pa'i bsam gtan gsum pa la nye bar bsgrubs te gnas so/ /de bde ba yang spangs/ sdug bsngal ba yang
84b5(nyi khri): spangs shing / yid bde ba dang / yid mi bde ba snga nas kyang nub pas/ bde ba yang med/ sdug bsngal ba yang med pa/ btang snyoms dang dran pas yongs su dag pa bsam gtan bzhi pa la nye bar bsgrubs te gnas so/ /de 'du shes med 'du
84b6(nyi khri): shes med min skye mched kyi bar la yang de bzhin du nye bar bsgrubs te gnas so/ /de bsam gtan gyi pha rol du phyin pa de la gnas nas mi g.yeng ba'i yid kyis/ sems can de dag la zang zing gi sbyin pa dang / chos kyi sbyin pa yongs su gtong zhing /
84b7(nyi khri): gzhan yang zang zing gi sbyin pa dang chos kyi sbyin pa la yang dag par bskul lo/ /zang zing gi sbyin pa dang / chos kyi sbyin pa'i legs pa yang brjod do/ /gzhan yang zang zing gi sbyin pa dang / chos kyi sbyin pa yongs su gtong ba de dag gi legs pa yang
85a1(nyi khri): brjod cing 'thun pas dga' bar byed pa yin te/ dge ba'i rtsa ba de dag kyang nyan thos kyi sa 'am/ rang sangs rgyas kyi sar yongs su mi bsngo'i/ gzhan du na sems can thams cad dang thun mong du byas shing / bla na med pa yang
85a2(nyi khri): dag par rdzogs pa'i byang chub tu yongs su bsngo ste/ rab 'byor de ltar na byang chub sems dpa' sems dpa' chen po bsam gtan gyi pha rol du phyin pa la gnas shing / sbyin pa'i pha rol du phyin pa yongs su 'dzin to/ /gsol pa/ bcom ldan 'das
85a3(nyi khri): ji ltar na byang chub sems dpa' sems dpa' chen po bsam gtan gyi pha rol du phyin pa la gnas shing / tshul khrims kyi pha rol du phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub sems
85a4(nyi khri): dpa' sems dpa' chen po bsam gtan gyi pha rol du phyin pa la gnas shing / sems 'dod chags dang ldan pa mi skyed/ sems zhe sdang dang ldan pa dang / gti mug dang ldan pa dang / 'tshe ba dang ldan pa mi skyed de/ gzhan du na rnam pa thams cad
85a5(nyi khri): mkhyen pa nyid dang ldan pa'i yid la byed pas rnam par spyod cing / dge ba'i rtsa ba de dag kyang nyan thos kyi sa 'am/ rang sangs rgyas kyi sar yongs su mi bsngo'i/ gzhan du na sems can thams cad dang thun mong du byas shing / bla na med pa yang
85a6(nyi khri): dag par rdzogs pa'i byang chub tu yongs su bsngo ste/ rab 'byor de ltar na byang chub sems dpa' sems dpa' chen po bsam gtan gyi pha rol du phyin pa la gnas shing / tshul khrims kyi pha rol du phyin pa yongs su 'dzin to/ /gsol pa/ /
85a7(nyi khri): bcom ldan 'das ji ltar na byang chub sems dpa' sems dpa' chen po bsam gtan gyi pha rol du phyin pa la gnas shing / bzod pa'i pha rol du phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la
85b1(nyi khri): byang chub sems dpa' sems dpa' chen po bsam gtan gyi pha rol du phyin pa la gnas shing / gzugs la dbu ba lta bur rab tu rtog /tshor ba la chu bur lta bu dang / 'du shes la smig rgyu lta bu dang / 'du byed la chu shing lta bu dang / rnam par
85b2(nyi khri): shes pa la sgyu ma lta bur rab tu rtog ste/ de de ltar len pa'i phung po lnga la so sor rtog cing / snying po med par 'du shes nye bar gnas pa yin te/ de de ltar so sor rtog pas de 'di snyam ste/ yan lag dang nying lag yongs su gtubs kyang su la gcod su la
85b3(nyi khri): gcad lus ni su'i lus/ tshor ba ni su'i tshor ba/ 'du shes ni su'i 'du shes/ 'du byed ni su'i 'du byed/ rnam par shes pa ni su'i rnam par shes pa snyam ste/ de de ltar so sor rtog pa'i tshe 'di snyam ste/ gang la spyo ba dang / kyal pa byas
85b4(nyi khri): na gnod sems skye ba de lta bu'i gshe ba yang gang zhig yod/ 'khyal ba yang gang zhig yod snyom ste/ rab 'byor de ltar na byang chub sems dpa' sems dpa' chen po bsam gtan gyi pha rol tu phyin pa la gnas shing / bzod pa'i pha rol du phyin pa yongs
85b5(nyi khri): su 'dzin to/ / //shes rab kyi pha rol tu phyin pa stong phrag nyi shu lnga pa/ bam po lnga bcu brgyad pa/ gsol pa/ bcom ldan 'das ji ltar na byang chub sems dpa' sems dpa' chen po bsam gtan gyi pha rol du phyin pa la gnas
85b6(nyi khri): shing / brtson 'grus kyi pha rol du phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po bsam gtan gyi pha rol tu phyin pa la gnas shing / 'dod pas dben sdig to
85b7(nyi khri): mi dge ba'i chos kyis dben pa/ rtog pa dang bcas pa/ dpyod pa dang bcas pa/ dben pa las skyes pa'i dga' ba dang / bde ba can bsam gtan dang po la nye bar bsgrubs te gnas so/ /de rnam par rtog pa dang rnam par dpyod pa nye bar zhi nas/ nad
86a1(nyi khri): yongs su dang ste/ sems kyi rgyud gcig tu gyur pas/ rtog pa med pa/ dpyod pa med pa/ ting nge 'dzin las skyes pa'i dga' ba dang / bde ba can bsam gtan gnyis pa la nye bar bsgrubs te gnas so/ /de dga' ba las
86a2(nyi khri): 'dod chags dang bral bas dran pa dang ldan zhing / shes bzhin du btang snyoms la gnas te/ bde ba lus kyis myong la/ 'phags pa rnams kyis dran pa dang ldan pa bde ba la rnam par spyod pa btang snyoms pa'o zhes brjod pa ste/ dga' ba med pa'i bsam
86a3(nyi khri): gtan gsum pa la nye bar bsgrubs te gnas so/ /de bde ba yang spangs sdug bsngal ba yang spangs shing / yid bde ba dang / yid mi bde ba snga nas kyang nub pas/ bde ba yang med/ sdug bsngal ba yang med pa/ btang snyoms dang dran pas yongs
86a4(nyi khri): su dag pa'i bsam gtan bzhi pa la nye bar bsgrubs shing gnas te/ de bsam gtan dang / bsam gtan gyi yan lag de dag la yang mtshan mar mi 'dzin to/ /de de ltar mnyam par bzhag pa'i sems dang ldan pas rdzu 'phrul rnam pa du ma nyams su myong
86a5(nyi khri): bar byed de/ de sa chen po 'di yang rab tu g.yo bar byed do/ /gcig tu gyur cing mang por 'gyur ro/ /mang por gyur cing gcig tu 'gyur ro/ /snang ba dang / mi snang ba yang nyams su myong bar byed do/ /rtsig pa las thal ba dang / ra ba las thal ba dang / ri
86a6(nyi khri): las thal ba thogs pa med par 'gro ste/ dper na nam mkha' la bya ba bzhin no/ /nam mkha' la yang 'gro ste/ dper na 'dab chags bya bzhin no/ /sa la yang gyen du 'byung ba dang / 'og tu 'dzul ba byed de/ dper na chu la bya ba bzhin no/ /chu la
86a7(nyi khri): yang 'bying ba med par 'gro ste/ dper na sa la bya ba bzhin no/ /du bar 'thul zhing mer 'bar te/ dper na me'i phung po chen po bzhin no/ /nyi ma dang / zla ba 'di dag 'di ltar rdzu 'phrul che la 'di ltar mthu che zhing / dbang che ba de dag kyang
86b1(nyi khri): lag pas byugs shing tshangs pa'i 'jig rten gyi bar du lus kyis dbang sgyur ro/ /de lta'i rna ba rnam par dag pa mi las 'das pas/ lha dang mi'i sgra nye 'am ring yang rung ste thos so/ /de sems can pha rol dang gang zag pha rol gyi sems sems kyis yang dag pa ji lta ba bzhin
86b2(nyi khri): du rab tu shes te 'dod chags dang ldan pa'i sems la/ 'dod chags dang ldan pa'i sems shes bya bar yang dag pa ji lta ba bzhin du rab tu shes so/ /bla na med pa'i sems kyi bar la bla na med pa'i sems shes bya bar yang dag pa ji lta ba bzhin du rab tu shes
86b3(nyi khri): so/ /de sngon gyi gnas rnam pa du ma rjes su dran te sems gcig kyang rjes su dran pa nas sems brgya'i bar du yang rjes su dran no/ /bskal pa gcig gi bar du rjes su dran pa nas bskal pa brgya'i bar du yang rjes su dran no/ /bskal pa bye ba khrag khrig
86b4(nyi khri): brgya stong du ma'i bar du yang rjes su dran te/ bdag ni de lta bu zhig na 'dug 'dug ste/ ming ni 'di zhes bya/ rus ni 'di zhes bya/ rigs ni 'di zhes bya/ kha zas ni 'di lta bu zhig za za/ yun ni 'di srid cig tu 'dug 'dug /tshe'i mtha' ni 'di tsam
86b5(nyi khri): zhig tu gyur te/ de ltar bdag 'di nas shi 'phos nas che ge mo zhig tu skyes so zhes bya ba nas/ de nas shi 'phos nas ni 'dir skyes so zhes bya ba'i bar du rnam pa dang bcas/ gtan tshigs dang bcas/ dan rtags dang bcas par bdag dang gzhan gyi sngon
86b6(nyi khri): gyi gnas rnam pa du mar rjes su dran no/ /de ni lha'i mig rnam par dag pa mi las 'das pas/ sems can 'chi 'pho ba dang / skye ba nas sems can rnams las gzhan du 'gro ba'i bar du yang dag pa ji lta ba bzhin du rab tu shes te/ de mngon par
86b7(nyi khri): shes pa lnga po de dag la gnas nas/ sangs rgyas bcom ldan 'das rnams la bsnyen bkur bya ba dang / yongs su dri ba dang / yongs su zhu ba dang / dge ba'i rtsa ba bsags pa dang / sems can yongs su smin par bya ba dang / sangs rgyas kyi zhing
87a1(nyi khri): yongs su dag par bya ba'i phyir sangs rgyas kyi zhing nas sangs rgyas kyi zhing du 'gro ste/ dge ba'i rtsa ba de dag kyang nyan thos kyi sa 'am/ rang sangs rgyas kyi sar yongs su mi bsngo'i/ gzhan du na sems can thams cad dang thun mong du
87a2(nyi khri): byas shing / bla na med pa yang dag par rdzogs pa'i byang chub tu yongs su bsngo zhing / ci nas kyang gang yongs su bsngo ba dang / ci yongs su bsngo ba dang / gang la yongs su bsngo ba'i blo rnam pa gsum du mi 'gyur ba de ltar yongs su bsngo ste/ rab 'byor de ltar
87a3(nyi khri): na byang chub sems dpa' sems dpa' chen po bsam gtan gyi pha rol du phyin pa la gnas shing / brtson 'grus kyi pha rol du phyin pa yongs su 'dzin to/ /gsol pa/ bcom ldan 'das ji ltar na byang chub sems dpa' sems dpa' chen po
87a4(nyi khri): bsam gtan gyi pha rol du phyin pa la gnas shing / shes rab kyi pha rol du phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po bsam gtan gyi pha rol du phyin
87a5(nyi khri): pa la gnas pas/ gzugs mi dmigs so/ /tshor ba dang / 'du shes dang / 'du byed dang / rnam par shes pa mi dmigs so/ mig mi dmigs so/ /rna ba dang / sna dang / lce dang / lus dang / yid mi dmigs so/ /gzugs mi dmigs so/ /
87a6(nyi khri): sgra dang / dri dang ro dang reg dang / chos mi dmigs so/ /mig gi rnam par shes pa mi dmigs so/ /yid kyi rnam par shes pa'i bar du mi dmigs so/ /mig gi 'dus te reg pa mi dmigs so/ /yid kyi 'dus te reg pa'i bar du mi dmigs
87a7(nyi khri): so/ /mig gi 'dus te reg pa las byung ba'i tshor ba mi dmigs so/ /yid kyi 'dus te reg pa las byung ba'i tshor ba'i bar du mi dmigs so/ /sa'i khams mi dmigs so/ /rnam par shes pa'i khams kyi bar du mi dmigs so/ /ma rig pa mi dmigs
87b1(nyi khri): so/ /rga shi'i bar du mi dmigs so/ /sbyin pa'i pha rol tu phyin pa mi dmigs so/ /tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi
87b2(nyi khri): pha rol tu phyin pa mi dmigs so/ /nang stong pa nyid mi dmigs so/ /dngos po med pa'i ngo bo nyid stong pa nyid kyi bar du mi dmigs so/ /dran pa nye bar gzhag pa rnams mi dmigs so/ /yang dag par spong ba rnams dang / rdzu 'phrul gyi rkang pa rnams dang /
87b3(nyi khri): dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa mi dmigs so/ /'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa
87b4(nyi khri): dang / rnam par thar pa brgyad dang / mthar gyis gnas pa'i snyoms par 'jug pa dgu dang / rnam par thar pa'i sgo stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo dang /
87b5(nyi khri): de bzhin gshegs pa'i stobs dang / mi 'jigs pa dang / so so yang dag par rig pa dang / snying rje chen po dang / sangs rgyas kyi chos ma 'dres pa brgyad mi dmigs so/ /rnam pa thams cad mkhyen pa nyid kyi bar du mi
87b6(nyi khri): dmigs so/ /'dus byas kyi khams mi dmigs so/ /'dus ma byas kyi khams mi dmigs so/ /de ltar mi dmigs pas na mngon par 'du mi byed do/ /mngon par 'du mi byed pas na skye ba 'am 'gag pa mi byed do/ /de ci'i phyir zhe na/
87b7(nyi khri): rab 'byor de ni 'di ltar de bzhin gshegs pa rnams byung yang rung ma byung yang rung ste/ chos rnams kyi chos kyi gnas nyid de ni gnas pa ste/ chos kyi dbyings de bzhin gnas pa'i phyir de mi skye mi 'gag pas/ de g.yeng ba med pa'i sems dang
88a1(nyi khri): ldan par rnam pa thams cad mkhyen pa nyid dang ldan pa'i yid la bya ba dang ma bral ba yin te/ rab 'byor de ltar na byang chub sems dpa' sems dpa' chen po bsam gtan gyi pha rol du phyin pa la gnas shing / shes rab kyi pha rol
88a2(nyi khri): du phyin pa yongs su 'dzin to/ /gsol pa/ bcom ldan 'das ji ltar na byang chub sems dpa' sems dpa' chen po shes rab kyi pha rol du phyin pa la gnas shing / sbyin pa'i pha rol du phyin pa yongs su 'dzin pa lags/ bcom ldan 'das
88a3(nyi khri): kyis bka' stsal pa/ rab 'byor 'di la byang chub sems dpa' sems dpa' chen po shes rab kyi pha rol du phyin pa la spyod pa'i tshe/ chos thams cad stong pa'o zhes bya bar yang dag par rjes su mthong ngo / /gsol pa/ bcom ldan 'das ji ltar
88a4(nyi khri): na byang chub sems dpa' sems dpa' chen po shes rab kyi pha rol du phyin pa la spyod pa'i tshe/ chos thams cad stong pa'o zhes bgyi bar yang dag par rjes su mthong ba lags/ bcom ldan 'das kyis bka' stsal pa/ rab 'byor 'di la byang chub
88a5(nyi khri): sems dpa' sems dpa' chen po shes rab kyi pha rol du phyin pa la spyod pa'i tshe/ nang stong pa nyid la nang stong pa nyid ces bya bar mi dmigs so/ /phyi stong pa nyid la phyi stong pa nyid ces bya bar mi dmigs so/ /phyi nang stong pa nyid la phyi nang stong pa nyid ces
88a6(nyi khri): bya bar mi dmigs so/ /stong pa nyid stong pa nyid la stong pa nyid stong pa nyid ces bya bar mi dmigs so/ /chen po stong pa nyid la chen po stong pa nyid ces bya bar mi dmigs so/ /don dam pa stong pa nyid la don dam pa stong pa nyid ces bya bar mi dmigs so/ /
88a7(nyi khri): 'dus byas stong pa nyid la 'dus byas stong pa nyid ces bya bar mi dmigs so/ /'dus ma byas stong pa nyid la 'dus ma byas stong pa nyid ces bya bar mi dmigs so/ /mtha' las 'das pa stong pa nyid la mtha' las 'das pa stong pa nyid
88b1(nyi khri): ces bya bar mi dmigs so/ /thog ma dang tha ma med pa stong pa nyid la thog ma dang tha ma med pa stong pa nyid ces bya bar mi dmigs so/ /dor ba med pa stong pa nyid la dor ba med pa stong pa nyid ces bya bar mi dmigs so/ /rang bzhin stong pa nyid la rang bzhin stong
88b2(nyi khri): pa nyid ces bya bar mi dmigs so/ /chos thams cad stong pa nyid la chos thams cad stong pa nyid ces bya bar mi dmigs so/ /rang gi mtshan nyid stong pa nyid la rang gi mtshan nyid stong pa nyid ces bya bar mi dmigs te/ byang chub sems dpa' sems
88b3(nyi khri): dpa' chen po de stong pa nyid bcu bzhi po de dag la gnas shing / gzugs stong zhes bya ba 'am mi stong zhes bya bar mi dmigs so/ /tshor ba dang / 'du shes dang / 'du byed dang / rnam par shes pa stong zhes bya ba 'am mi stong zhes bya bar mi dmigs so/ /skye
88b4(nyi khri): mched dang / khams dang / rten cing 'brel par 'byung ba stong zhes bya ba 'am mi stong zhes bya bar mi dmigs so/ /pha rol du phyin pa thams cad dang / byang chub kyi phyogs kyi chos sum cu rtsa bdun stong zhes bya ba 'am mi stong zhes bya bar mi dmigs so/ /'phags
88b5(nyi khri): pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa brgyad dang / mthar gyis gnas pa'i snyoms par 'jug pa dgu stong zhes bya ba 'am mi stong zhes bya bar mi dmigs so/ /
88b6(nyi khri): stong pa nyid dang / mtshan ma med pa dang / smon pa med pa stong zhes bya ba 'am mi stong zhes bya bar mi dmigs so/ /mngon par shes pa dang / ting nge 'dzin dang / gzungs kyi sgo rnams stong zhes bya ba 'am mi stong zhes bya bar mi dmigs so/ /stobs bcu
88b7(nyi khri): dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad stong zhes bya ba 'am mi stong zhes bya bar mi dmigs so/ /bla na med pa yang dag par rdzogs pa'i byang chub kyi bar du stong zhes bya ba 'am mi stong zhes bya bar
89a1(nyi khri): mi dmigs so/ /'dus byas kyi khams stong zhes bya ba 'am mi stong zhes bya bar mi dmigs so/ /'dus ma byas kyi khams stong zhes bya ba 'am mi stong zhes bya bar mi dmigs te/ /byang chub sems dpa' sems dpa' chen po shes rab
89a2(nyi khri): kyi pha rol tu phyin pa 'di la spyod cing / zas sam/ skom 'am/ bzhon pa 'am/ gos sam/ me tog gam/ phreng ba 'am/ spos sam/ byug pa 'am/ mal cha 'am/ gnas sam/ 'tsho ba 'am/ yo byad dam/ mi'i yo byad gang ci yang rung
89a3(nyi khri): ba'i sbyin pa gang dang gang gtong yang des sbyin pa de yang stong zhes bya bar yang dag par rjes su mi mthong ngo / /gang yongs su gtong ba dang / gang la yongs su gtong ba de yang stong zhes bya ba 'am/ mi stong zhes bya bar yang dag par rjes su mi mthong ste/ de la 'jungs
89a4(nyi khri): pa'i sems sam/ yongs su 'dzin pa'i sems kyi skabs med do/ /de ci'i phyir zhe na/ shes rab kyi pha rol du phyin pa la spyod pa'i byang chub sems dpa' sems dpa' chen po la sems dang po bskyed pa nas nye bar bzung ste/ snying po byang chub la 'dug
89a5(nyi khri): gi bar du rnam par rtog pa de dag thams cad med de/ de bzhin gshegs pa dgra bcom pa yang dag par rdzogs pa'i sangs rgyas bla na med pa yang dag par rdzogs pa'i byang chub tu mngon par rdzogs par sangs rgyas pa la ji ltar 'jungs pa'i thugs sam/
89a6(nyi khri): yongs su 'dzin pa'i thugs mi mnga' ba de bzhin du byang chub sems dpa' sems dpa' chen po/ shes rab kyi pha rol du phyin pa la spyod pa la yang 'jungs pa'i sems sam/ yongs su 'dzin pa'i sems skye ba med do/ /de ni 'di ltar shes rab
89a7(nyi khri): kyi pha rol du phyin pa 'di nyid byang chub sems dpa' sems dpa' chen po'i ston pa'o/ /rab 'byor de ltar na byang chub sems dpa' sems dpa' chen po shes rab kyi pha rol du phyin pa la gnas shing / sbyin pa'i pha rol du phyin pa yongs su 'dzin to/ /
89b1(nyi khri): gsol pa/ bcom ldan 'das ji ltar na byang chub sems dpa' sems dpa' chen po shes rab kyi pha rol du phyin pa la gnas shing / tshul khrims kyi pha rol du phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di
89b2(nyi khri): la byang chub sems dpa' sems dpa' chen po shes rab kyi pha rol du phyin pa la gnas shing / nyan thos kyi sa dang / rang sangs rgyas kyi sa'i go skabs mi 'byed do/ /de ci'i phyir zhe na/ de ni 'di ltar des nyan thos kyi sa 'am/ rang sangs rgyas kyi sa yang
89b3(nyi khri): mi dmigs/ sems de yang mi dmigs te/ de sems dang po bskyed pa nas nye bar bzung ste/ snying po byang chub la 'dug gi bar du bdag gis kyang srog gcod pa spangs pa yin/ gzhan yang srog gcod pa spong ba la yang dag par bskul ba yin/
89b4(nyi khri): srog gcod pa spong ba'i legs pa brjod pa yin/ gzhan gang gis srog gcod pa spangs pa de dag gi legs pa brjod cing 'thun pas dga' bar byed pa yin/ bdag gis kyang ma byin par len pa dang / 'dod pas log par g.yem pa dang / du smra ba dang /
89b5(nyi khri): phra ma dang / zhe gcod pa'i tshig dang / tshig kyal pa dang / chags sems dang / gnod sems dang / log par lta ba spangs pa yin/ gzhan yang log par lta ba spong ba la yang dag par bskul ba yin/ log par lta ba spong ba'i legs pa brjod
89b6(nyi khri): pa yin/ gzhan gang gis log par lta ba spangs pa de dag gi legs pa brjod cing 'thun pas dga' bar byed pa yin te/ tshul khrims des nyan thos sam/ rang sangs rgyas kyi chos gang la yang chags par mi 'gyur na/ gzhan man chad lta la ci
89b7(nyi khri): smos te/ rab 'byor de ltar na byang chub sems dpa' sems dpa' chen po shes rab kyi pha rol du phyin pa la gnas shing / tshul khrims kyi pha rol tu phyin pa yongs su 'dzin to/ /gsol pa/ bcom ldan 'das ji ltar na byang chub sems dpa' sems dpa'
90a1(nyi khri): chen po shes rab kyi pha rol du phyin pa la gnas shing / bzod pa'i pha rol du phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po shes
90a2(nyi khri): rab kyi pha rol du phyin pa la gnas shing rjes su 'thun pa'i bzod pa skyes te/ de 'di snyam du 'di la chos gang yang skye ba 'am/ 'gag pa 'am/ 'byung ba 'am/ 'jig pa 'am/ 'ching ba 'am/ gshe ba 'am/ 'khyal ba 'am/ gcad pa 'am/ gtub pa 'am/
90a3(nyi khri): rdeg pa med do snyam pas de la sems dang po bskyed pa nas nye bar bzung ste/ snying po byang chub la 'dug gi bar du gal te sems can thams cad drung du lhags nas spyos te kyal tam/ rdo dbyug gis brdegs sam/ mtshon gyis btab ste/ bcad gtubs
90a4(nyi khri): kyang de la 'di snyam ste/ kye ma chos rnams kyi chos nyid 'di ni ngo mtshar che ste/ 'di la chos gang la yang spyo ba 'am kyal pa 'am/ gcad pa 'am/ gtub pa 'am/ brdeg pa 'am/ bcing ba med do snyam ste/ rab 'byor de ltar na
90a5(nyi khri): byang chub sems dpa' sems dpa' chen po shes rab kyi pha rol du phyin pa la gnas shing / bzod pa'i pha rol du phyin pa yongs su 'dzin to/ /gsol pa/ bcom ldan 'das ji ltar na byang chub sems dpa' sems dpa' chen po shes rab
90a6(nyi khri): kyi pha rol du phyin pa la gnas shing / brtson 'grus kyi pha rol du phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po shes rab kyi pha rol du phyin
90a7(nyi khri): pa la gnas shing / rdzu 'phrul gyi rkang pa bzhi la gnas te/ thabs mkhas pa dang ldan pas lus dang sems kyi brtson pa bskyed de/ de 'jig rten gyi khams gcig gam/ 'jig rten gyi khams brgya 'am/ 'jig rten gyi khams stong
90b1(nyi khri): ngam/ 'jig rten gyi khams bye ba khrag khrig brgya phrag stong gi bar dag tu song ste/ sems can rnams la chos ston cing / sbyin pa'i pha rol du phyin pa la rab tu 'god do/ /tshul khrims kyi pha rol du phyin pa dang / bzod pa'i pha rol du phyin pa dang / brtson
90b2(nyi khri): 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa la rab tu 'god do/ /dran pa nye bar gzhag pa rnams la rab tu 'god do/ /'phags pa'i lam yan lag brgyad pa'i bar la rab tu 'god do/ /
90b3(nyi khri): rgyun du zhugs pa'i 'bras bu la rab tu 'god do/ /lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub la rab tu 'god do/ /bla na med pa yang dag par rdzogs pa'i byang chub la rab tu 'god
90b4(nyi khri): do/ /de yang ci nas kyang 'dus byas kyi khams la rab tu bkod pa yang ma yin/ 'dus ma byas kyi khams la rab tu bkod pa yang ma yin pa de ltar rab tu 'god de/ rab 'byor de ltar na byang chub sems dpa' sems dpa' chen po shes rab kyi pha rol
90b5(nyi khri): du phyin pa la gnas shing / brtson 'grus kyi pha rol tu phyin pa yongs su 'dzin to/ /gsol pa/ bcom ldan 'das ji ltar na byang chub sems dpa' sems dpa' chen po shes rab kyi pha rol du phyin pa la gnas shing / bsam gtan gyi pha rol du
90b6(nyi khri): phyin pa yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po shes rab kyi pha rol du phyin pa la gnas shing / de bzhin gshegs pa'i ting nge 'dzin ma gtogs
90b7(nyi khri): par/ nyan thos kyi ting nge 'dzin tam/ rang sangs rgyas kyi ting nge 'dzin tam/ byang chub sems dpa'i ting nge 'dzin kyang rung ste/ ting nge 'dzin gang ji snyed pa de dag thams cad la snyoms par 'jug ste/ ting nge 'dzin de dag la gnas shing /
91a1(nyi khri): rnam par thar pa brgyad la lugs dang 'thun pa dang / lugs dang mi mthun par snyoms par 'jug cing rnam par ldang ngo / /brgyad gang zhe na/ rab 'byor 'di la byang chub sems dpa' sems dpa' chen po gzugs can gyis
91a2(nyi khri): gzugs rnams mthong ba 'di ni rnam par thar pa dang po'o/ /nang gzugs med pa'i 'du shes dang ldan pas/ phyi rol gyi gzugs rnams mthong ba 'di ni rnam par thar pa gnyis pa'o/ bzang bar mos pa 'di ni rnam par thar pa gsum pa'o/ /de rnam
91a3(nyi khri): pa thams cad du gzugs kyi 'du shes las yang dag par 'das te/ thogs pa'i 'du shes rnams nub par gyur cing / sna tshogs kyi 'du shes yid la mi byed pas nam mkha' mtha' yas so zhes te/ nam mkha' mtha' yas skye mched la nye bar
91a4(nyi khri): bsgrubs te gnas pa 'di ni rnam par thar pa bzhi pa'o/ /de rnam pa thams cad du nam mkha' mtha' yas skye mched las yang dag par 'das te/ rnam par shes pa mtha' yas so zhes te/ rnam shes mtha' yas skye mched la nye bar bsgrubs te
91a5(nyi khri): gnas pa 'di ni rnam par thar pa lnga pa'o/ /de rnam pa thams cad du rnam shes mtha' yas skye mched las yang dag par 'das te/ cung zad ma yod do zhes med pa'i skye mched la nye bar bsgrubs te gnas pa 'di ni rnam par thar pa drug pa'o/ /
91a6(nyi khri): de rnam pa thams cad du cung zad med pa'i skye mched las yang dag par 'das te/ 'du shes med 'du shes med min skye mched la nye bar bsgrubs te gnas pa 'di ni rnam par thar pa bdun pa'o/ /de rnam pa thams cad du 'du shes med 'du shes
91a7(nyi khri): med min skye mched las yang dag par 'das te/ 'du shes dang tshor ba 'gog pa la nye bar bsgrubs te gnas pa 'di ni rnam par thar pa brgyad pa ste/ de ltar na rnam par thar pa brgyad po 'di dag la lugs dang 'thun pa dang / lugs dang mi
91b1(nyi khri): mthun par snyoms par 'jug cing rnam par ldang ngo / /mthar gyis gnas pa'i snyoms par 'jug pa dgu la lugs dang mthun pa dang / lugs dang mi mthun par snyoms par 'jug cing rnam par ldang ste/ dgu gang zhe na/ rab 'byor 'di la byang
91b2(nyi khri): chub sems dpa' sems dpa' chen po 'di 'dod pas dben/ sdig to mi dge ba'i chos kyis dben pa/ rtog pa dang bcas pa/ dpyod pa dang bcas pa/ dben pa las skyes pa'i dga' ba dang bde ba can bsam gtan dang po la nye bar bsgrubs te
91b3(nyi khri): gnas so/ /de rnam par rtog pa dang rnam par dpyod pa nye bar zhi nas nang yongs su dang ste/ sems kyi rgyud gcig tu gyur pas/ rtog pa med pa/ dpyod pa med pa ting nge 'dzin las skyes pa'i dga' ba dang bde ba can bsam gtan gnyis pa la nye
91b4(nyi khri): bar bsgrubs te gnas so/ /de dga' ba las 'dod chags dang bral bas dran pa dang ldan zhing shes bzhin du btang snyoms su gnas te/ bde ba lus kyis myong la/ 'phags pa rnams kyis de la dran pa dang ldan pa bde ba la rnam par spyod pa/ btang
91b5(nyi khri): snyoms pa'o zhes brjod pa ste/ dga' ba med pa'i bsam gtan gsum pa la nye bar bsgrubs te gnas so/ /de bde ba de yang spangs/ sdug bsngal ba yang spangs shing / yid bde ba dang / yid mi bde ba snga nas kyang nub pas/ bde ba yang med/ sdug bsngal
91b6(nyi khri): ba yang med pa/ btang snyoms dang dran pas yongs su dag pa bsam gtan bzhi pa la nye bar bsgrubs te gnas so/ /de rnam pa thams cad du gzugs kyi 'du shes las yang dge bar 'das te/ thogs pa'i 'du shes rnams nub par gyur cing sna tshogs
91b7(nyi khri): kyi 'du shes yid la mi byed pas/ nam mkha' mtha' yas so zhes te/ nam mkha' mtha' yas skye mched la nye bar bsgrubs te gnas so/ /de rnam pa thams cad du nam mkha' mtha' yas skye mched las yang dag par 'das te/ rnam par shes pa mtha'
92a1(nyi khri): yas so zhes rnam shes mtha' yas skye mched la nye bar bsgrubs te gnas so/ /de rnam pa thams cad du rnam shes mtha' yas skye mched las yang dag par 'das te/ cung zad ma yod do zhes cung zad med pa'i skye mched la nye
92a2(nyi khri): bar bsgrubs te gnas so/ /de rnam pa thams cad du cung zad med pa'i skye mched las yang dag par 'das te/ 'du shes med 'du shes med min skye mched la nye bar bsgrubs te gnas so/ /de rnam pa thams cad du 'du shes med 'du shes med min skye mched las
92a3(nyi khri): yang dag par 'das te/ 'du shes dang tshor ba 'gog pa la nye bar bsgrubs te gnas so/ /de ltar mthar gyis gnas pa'i snyoms par 'jug pa dgu po de dag la lugs dang 'thun pa dang / lugs dang mi mthun par snyoms par 'jug cing rnam par ldang ngo / /de rnam
92a4(nyi khri): par thar pa brgyad po de dag dang / mthar gyis gnas pa'i snyoms par 'jug pa dgu po de dag rnam par phye zhing / seng ge rnam par bsgyings pa'i ting nge 'dzin la snyoms par 'jug go /rab 'byor byang chub sems dpa' sems dpa' chen po'i ting nge 'dzin seng ge rnam
92a5(nyi khri): par bsgyings pa de gang zhe na/ rab 'byor 'di la byang chub sems dpa' sems dpa' chen po 'dod pas dben/ sdig to mi dge ba'i chos kyis dben pa/ rtog pa dang bcas pa/ dpyod pa dang bcas pa/ dben pa las skyes pa'i dga' ba dang / bde ba can
92a6(nyi khri): bsam gtan dang po la nye bar bsgrubs te gnas so/ /bsam gtan dang po las langs nas bsam gtan gnyis pa la snyoms par 'jug go /bsam gtan gnyis pa las langs nas/ bsam gtan gsum pa la snyoms par 'jug go /bsam gtan
92a7(nyi khri): gsum pa las langs nas/ bsam gtan bzhi pa la snyoms par 'jug go /bsam gtan bzhi pa las langs nas/ nam mkha' mtha' yas skye mched la snyoms par 'jug go /nam mkha' mtha' yas skye mched las langs nas/ rnam shes
92b1(nyi khri): mtha' yas skye mched la snyoms par 'jug go / rnam shes mtha' yas skye mched las langs nas/ cung zad med pa'i skye mched la snyoms par 'jug go /cung zad med pa'i skye mched las langs nas/ 'du shes med 'du shes med min skye mched la
92b2(nyi khri): snyoms par 'jug go / 'du shes med 'du shes med min skye mched las langs nas/ 'gog pa la snyoms par 'jug go /'gog pa la snyoms par 'jug pa las langs nas/ 'du shes med 'du shes med min skye mched la snyoms par 'jug go /
92b3(nyi khri): 'du shes med 'du shes med min skye mched las langs nas/ cung zad med pa'i skye mched la snyoms par 'jug go /cung zad med pa'i skye mched las langs nas/ rnam shes mtha' yas skye mched la snyoms par 'jug go /rnam shes mtha' yas skye
92b4(nyi khri): mched las langs nas/ nam mkha' mtha' yas skye mched la snyoms par 'jug go /nam mkha' mtha' yas skye mched las langs nas/ bsam gtan bzhi pa la snyoms par 'jug go /bsam gtan bzhi pa las langs nas/ bsam gtan gsum pa la
92b5(nyi khri): snyoms par 'jug go / bsam gtan gsum pa las langs nas/ bsam gtan gnyis pa la snyoms par 'jug go /bsam gtan gnyis pa las langs nas/ bsam gtan dang po la snyoms par 'jug te/ de seng ge rnam par bsgyings pa'i
92b6(nyi khri): ting nge 'dzin 'di rnam par smin par byas nas/ thod rgal gyi ting nge 'dzin la snyoms par 'jug go /rab 'byor byang chub sems dpa' sems dpa' chen po'i ting nge 'dzin thod rgal de gang zhe na/ rab 'byor 'di la byang chub sems dpa' sems dpa' chen po
92b7(nyi khri): 'dod pas dben/ sdig to mi dge ba'i chos kyis dben pa/ rtog pa dang bcas pa/ dpyod pa dang bcas pa/ dben pa las skyes pa'i dga' ba dang bde ba can bsam gtan dang po la nye bar bsgrubs te gnas so/ /bsam gtan dang po las langs nas/ /
93a1(nyi khri): bsam gtan gnyis pa la nye bar bsgrubs te gnas so/ /bsam gtan gnyis pa las langs nas/ bsam gtan gsum pa la nye bar bsgrubs te gnas so/ /bsam gtan gsum pa las langs nas/ bsam
93a2(nyi khri): gtan bzhi pa la nye bar bsgrubs te gnas so/ /bsam gtan bzhi pa las langs nas/ nam mkha' mtha' yas skye mched kyi snyoms par 'jug pa la nye bar bsgrubs te gnas so/ /nam mkha' mtha' yas skye mched kyi snyoms par 'jug pa las langs
93a3(nyi khri): nas/ rnam shes mtha' yas skye mched kyi snyoms par 'jug pa la nye bar bsgrubs te gnas so/ /rnam shes mtha' yas skye mched kyi snyoms par 'jug pa las langs nas/ cung zad med pa'i skye mched kyi snyoms par 'jug pa la nye bar bsgrubs te
93a4(nyi khri): gnas so/ /cung zad med pa'i skye mched kyi snyoms par 'jug pa las langs nas/ 'du shes med 'du shes med min skye mched kyi snyoms par 'jug pa la nye bar bsgrubs te gnas so/ /'du shes med 'du shes med min skye mched kyi snyoms par
93a5(nyi khri): 'jug pa las langs nas/ 'du shes dang tshor ba 'gog pa la nye bar bsgrubs te gnas so/ /'gog pa'i snyoms par 'jug pa las langs nas/ bsam gtan dang po la snyoms par 'jug go /bsam gtan dang po las langs nas/
93a6(nyi khri): 'gog pa'i snyoms par 'jug pa la snyoms par 'jug go /'gog pa'i snyoms par 'jug pa las langs nas/ bsam gtan gnyis pa la snyoms par 'jug go /bsam gtan gnyis pa las langs nas/ 'gog pa'i snyoms par 'jug
93a7(nyi khri): pa la snyoms par 'jug go / 'gog pa'i snyoms par 'jug pa las langs nas/ bsam gtan gsum pa la snyoms par 'jug go /bsam gtan gsum pa las langs nas/ 'gog pa'i snyoms par 'jug pa la snyoms par 'jug go /
93b1(nyi khri): 'gog pa'i snyoms par 'jug pa las langs nas/ bsam gtan bzhi pa la snyoms par 'jug go /bsam gtan bzhi pa las langs nas/ 'gog pa'i snyoms par 'jug pa la snyoms par 'jug go /'gog pa'i snyoms par 'jug pa las
93b2(nyi khri): langs nas/ nam mkha' mtha' yas skye mched kyi snyoms par 'jug pa la snyoms par 'jug go /nam mkha' mtha' yas skye mched kyi snyoms par 'jug pa las langs nas/ 'gog pa'i snyoms par 'jug pa la snyoms par 'jug go /
93b3(nyi khri): 'gog pa'i snyoms par 'jug pa las langs nas/ rnam shes mtha' yas skye mched kyi snyoms par 'jug pa la snyoms par 'jug go /rnam shes mtha' yas skye mched kyi snyoms par 'jug pa las langs nas/ 'gog pa'i snyoms
93b4(nyi khri): par 'jug pa la snyoms par 'jug go / 'gog pa'i snyoms par 'jug pa las langs nas/ cung zad med pa'i skye mched kyi snyoms par 'jug pa la snyoms par 'jug go /cung zad med pa'i skye mched kyi snyoms par 'jug pa las langs nas/
93b5(nyi khri): 'gog pa'i snyoms par 'jug pa la snyoms par 'jug go /'gog pa'i snyoms par 'jug pa las langs nas/ 'du shes med 'du shes med min skye mched kyi snyoms par 'jug pa la snyoms par 'jug go /'du shes med 'du shes med min skye
93b6(nyi khri): mched kyi snyoms par 'jug pa las langs nas/ 'gog pa'i snyoms par 'jug pa la snyoms par 'jug go /'gog pa'i snyoms par 'jug pa las langs nas/ mnyam par ma bzhag pa'i sems su byed do/ /mnyam par ma bzhag pa'i
93b7(nyi khri): sems las langs nas 'gog pa'i snyoms par 'jug pa la snyoms par 'jug go/ /'gog pa'i snyoms par 'jug pa las langs nas/ mnyam par ma bzhag pa'i sems la gnas so/ /mnyam par ma bzhag pa'i sems las langs nas 'du shes med 'du shes
94a1(nyi khri): med min skye mched kyi snyoms par 'jug pa la snyoms par 'jug go / 'du shes med 'du shes med min skye mched kyi snyoms par 'jug pa las langs nas/ mnyam par ma bzhag pa'i sems la gnas so/ /mnyam
94a2(nyi khri): par ma bzhag pa'i sems las langs nas cung zad med pa'i skye mched kyi snyoms par 'jug pa la snyoms par 'jug go / cung zad med pa'i skye mched kyi snyoms par 'jug pa las langs nas/ mnyam par ma bzhag pa'i sems la gnas so/ /mnyam par ma bzhag
94a3(nyi khri): pa'i sems las langs nas/ rnam shes mtha' yas skye mched la snyoms par 'jug go /rnam shes mtha' yas skye mched kyi snyoms par 'jug pa las langs nas/ mnyam par ma bzhag pa'i sems la gnas so/ /mnyam par ma bzhag
94a4(nyi khri): pa'i sems las langs nas/ nam mkha' mtha' yas skye mched la snyoms par 'jug go /nam mkha' mtha' yas skye mched las langs nas/ mnyam par ma bzhag pa'i sems la gnas so/ /mnyam par ma bzhag pa'i sems las langs nas/
94a5(nyi khri): bsam gtan bzhi pa la snyoms par 'jug go /bsam gtan bzhi pa las langs nas/ mnyam par ma bzhag pa'i sems su byed do/ /mnyam par ma bzhag pa'i sems las langs nas/ bsam gtan gsum pa la snyoms par 'jug go /bsam
94a6(nyi khri): gtan gsum pa las langs nas/ mnyam par ma bzhag pa'i sems su byed do/ /mnyam par ma bzhag pa'i sems las langs nas/ bsam gtan gnyis pa la snyoms par 'jug go /bsam gtan gnyis pa las langs nas/ mnyam par ma
94a7(nyi khri): bzhag pa'i sems su byed do/ /mnyam par ma bzhag pa'i sems las langs nas/ bsam gtan dang po la snyoms par 'jug go /bsam gtan dang po las langs nas/ mnyam par ma bzhag pa'i sems su byed do/ /de thod rgal gyi ting nge 'dzin
94b1(nyi khri): 'di la gnas shing / chos thams cad mnyam pa nyid rjes su 'thob par byed de/ rab 'byor de ltar na byang chub sems dpa' sems dpa' chen po shes rab kyi pha rol du phyin pa la gnas shing / bsam gtan gyi pha rol tu phyin pa yongs su 'dzin to/ /
94b2(nyi khri): shes rab kyi pha rol tu phyin pa stong phrag nyi shu lnga pa las/ le'u lnga bcu gnyis pa'o// //de nas tshe dang ldan pa rab 'byor gyis/ bcom ldan 'das la 'di skad ces gsol to/ /bcom ldan 'das byang chub sems dpa'
94b3(nyi khri): sems dpa' chen po gang thabs mkhas pa de lta bu dang ldan pa de yun ring po ji srid cig nas yang dag par zhugs pa lags/ bcom ldan 'das kyis bka' stsal pa/ rab 'byor thabs mkhas pa de lta bu dang ldan pa'i byang chub sems dpa' sems
94b4(nyi khri): dpa' chen po de ni bskal pa bye ba khrag khrig grangs med pa nas yang dag par zhugs pa yin no/ /gsol pa/ bcom ldan 'das byang chub sems dpa' sems dpa' chen po thabs mkhas pa de lta bu dang ldan pa des sangs rgyas ji snyed cig bsnyen bkur ba
94b5(nyi khri): lags/ bcom ldan 'das kyis bka' stsal pa/ rab 'byor thabs mkhas pa de lta bu dang ldan pa'i byang chub sems dpa' sems dpa' chen po des ni sangs rgyas gang gA'i klung gi bye ma snyed bsnyen bkur bar rig par bya'o/ /gsol pa/ bcom ldan
94b6(nyi khri): 'das byang chub sems dpa' sems dpa' chen po thabs mkhas pa de lta bu dang ldan pa des dge ba'i rtsa ba ci zhig bskyed pa lags/ bcom ldan 'das kyis bka' stsal pa/ sems dang po bskyed pa nas nye bar bzung ste/ byang chub sems dpa' sems
94b7(nyi khri): dpa' chen po thabs mkhas pa de lta bu dang ldan pa des yongs su rdzogs par ma byas pa'i sbyin pa'i pha rol du phyin pa'i bya ba de lta bu gang yang med do/ byang chub sems dpa' sems dpa' chen po des yongs su rdzogs par ma byas pa'i tshul khrims kyi pha rol du phyin pa'i
95a1(nyi khri): bya ba dang / bzod pa'i pha rol du phyin pa'i bya ba dang / brtson 'grus kyi pha rol du phyin pa'i bya ba dang / bsam gtan gyi pha rol du phyin pa'i bya ba dang / shes rab kyi pha rol du phyin pa'i bya ba de lta bu gang yang med do/ /gsol pa/
95a2(nyi khri): bcom ldan 'das byang chub sems dpa' sems dpa' chen po thabs mkhas pa de lta bu dang ldan pa de dag ni ngo mtshar che'o/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ byang chub sems dpa' sems dpa' chen
95a3(nyi khri): po thabs mkhas pa de lta bu dang ldan pa de dag ni ngo mtshar che'o/ /rab 'byor 'di lta ste dper na/ nyi ma'i dkyil 'khor dang / zla ba'i dkyil 'khor ni gling bzhir las byed cing gling bzhi'i rjes su 'gro'o/ /gling bzhi'i rjes su 'brang ngo / /rab 'byor
95a4(nyi khri): de bzhin du shes rab kyi pha rol du phyin pa yang pha rol du phyin pa lnga'i las byed cing pha rol du phyin pa lnga'i rjes su 'gro / rjes su 'brang ste/ shes rab kyi pha rol du phyin pa dang ma bral na/ pha rol du phyin pa lnga pha rol du phyin pa'i ming 'thob bo/ /shes rab
95a5(nyi khri): kyi pha rol du phyin pa dang bral na/ pha rol du phyin pa lnga pha rol du phyin pa lnga'i ming mi 'thob bo/ /rab 'byor 'di lta ste dper na/ 'khor los sgyur ba'i rgyal po dang bral na/ rin po che sna bdun gyis 'khor los sgyur ba'i ming mi 'thob bo/ /rab 'byor
95a6(nyi khri): de bzhin du pha rol du phyin pa lnga yang shes rab kyi pha rol du phyin pa dang bral na/ pha rol du phyin pa'i ming mi 'thob bo/ /rab 'byor 'di lta ste dper na/ khyim thab med pa'i bud med rnams ni 'phyon ma pa rnams kyis tshugs par sla ba yin no/ /rab 'byor
95a7(nyi khri): de bzhin du pha rol du phyin pa lnga yang shes rab kyi pha rol du phyin pa dang bral na/ bdud dam bdud kyi ris kyi lha rnams kyis tshugs par sla ba yin no/ /rab 'byor 'di lta ste dper na/ khyim thab dpa' bos shin du bsrungs pa'i bud med shin du phun sum tshogs
95b1(nyi khri): pa'i khyim na 'dug pa ni 'phyon ma pa rnams kyis mi tshugs pa yin no/ /rab 'byor de bzhin du pha rol du phyin pa lnga yang shes rab kyi pha rol du phyin pa dang ma bral na/ bdud dam bdud kyi ris kyi lha rnams kyis mi tshugs pa yin no/ /rab 'byor 'di lta ste dper na/
95b2(nyi khri): g.yul du 'gro ba'i skyes bu go cha tshang bar gyon pa/ mtshon cha thams cad thogs pa ni g.yul ngo na 'dug pa'i tshe/ rgyal po'i zla'am phyir rgol ba dang / dgra rnams kyis thub par dka'o/ /rab 'byor de bzhin du pha rol du phyin pa lnga yang shes rab kyi pha
95b3(nyi khri): rol du phyin pa dang ma bral na/ bdud dang bdud kyi ris kyi lha rnams dang / gang zag lhag pa'i nga rgyal can nam/ byang chub sems dpa' gdol ba rnams kyis kyang thob par dka'o/ /rab 'byor 'di lta ste dper na/ 'khor los sgyur ba'i rgyal
95b4(nyi khri): po la khams kyi rgyal po yod pa rnams ni nang nub nang nub cing rim gro bya ba'i don du drung du 'ong ngo / /rab 'byor de bzhin du pha rol du phyin pa lnga yang shes rab kyi pha rol du phyin pas yongs su zin na/ rnam pa thams cad mkhyen pa nyid gang na ba der 'dong ngo / /rab 'byor
95b5(nyi khri): 'di lta ste dper na/ chu klung gang ji snyed cig yod pa thams cad ni chu klung chen po gang gA gang na ba der 'dong ste/ de dag chu klung gang gA dang 'grogs shing rgya mtsho chen po'i nang du 'dong ngo / /rab 'byor de bzhin du pha rol du phyin pa lnga yang shes rab kyi pha rol
95b6(nyi khri): du phyin pas yongs su zin na/ rnam pa thams cad mkhyen pa nyid gang na ba der 'dong ngo / /rab 'byor 'di lta ste dper na/ skyes bu'i lag pa g.yas pa ni dgos pa thams cad byed do/ /rab 'byor shes rab kyi pha rol du phyin pa yang de bzhin du
95b7(nyi khri): blta ste/ pha rol du phyin pa lnga ni lag pa g.yon pa ji lta ba bzhin du blta'o/ /rab 'byor 'di lta ste dper na/ /chu klung phra mo rnams kyi chu dang / chu klung chen po rnams kyi chu gang ji snyed cig yod pa de dag thams cad kyang rgya mtsho chen por phyin na/ /
96a1(nyi khri): 'di lta ste/ lan tshwa'i ror ro gcig par 'gyur ro/ /rab 'byor de bzhin du pha rol du phyin pa lnga yang shes rab kyi pha rol du phyin pas yongs su zin na/ rnam pa thams cad mkhyen pa nyid du phyin pa'i tshe/ 'di lta ste/ rnam pa
96a2(nyi khri): thams cad mkhyen pa nyid kyi ror ro gcig par 'gyur ro/ /rab 'byor 'di lta ste dper na/ 'khor los sgyur ba'i rgyal po'i dpung gi tshogs yan lag bzhi dang ldan pa'i mdun du ni 'khor lo rin po che 'gro zhing 'dug ste/ gang du 'khor los sgyur ba'i
96a3(nyi khri): rgyal po zas kyi don du 'dug par gyur pa der/ 'khor los sgyur ba'i rgyal po'i dpung gi tshogs thams cad yongs su tshim par byed cing / 'khor lo rin po che de gnas nas g.yo ba med do/ /rab 'byor de bzhin du pha rol tu phyin pa lnga po 'di dag kyang shes
96a4(nyi khri): rab kyi pha rol du phyin pas yongs su bkri ba yin te/ rnam pa thams cad mkhyen pa nyid gang na ba der 'dong zhing der gnas so/ /der gnas par gyur nas kyang gnas de las mi 'da'o/ /rab 'byor 'di lta ste dper na/ 'khor los sgyur ba'i rgyal
96a5(nyi khri): po'i 'khor lo rin po che de dang / blon po rin po che de dang / khyim bdag rin po che de dang / bud med rin po che de dang / nor bu rin po che de dang / glang po rin po che de dang / rta rin po che de dag ni dpung gi tshogs yan lag bzhi dang ldan pa'i mdun du 'dong ngo / /rab 'byor de bzhin
96a6(nyi khri): du shes rab kyi pha rol du phyin pa yang pha rol du phyin pa lnga po 'di dag gi mdun du 'gro ste/ mdun du song nas kyang rnam pa thams cad mkhyen pa nyid gang na ba der gnas par 'gyur te/ shes rab kyi pha rol du phyin pa ni 'di snyam du bdag gi phyi bzhin du sbyin pa'i
96a7(nyi khri): pha rol du phyin pa 'brang ngo snyam du mi sems so/ /'di snyam du bdag gi phyi bzhin du tshul khrims kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin pa 'brang ngo /
96b1(nyi khri): snyam du mi sems so/ /sbyin pa'i pha rol du phyin pa yang 'di snyam du bdag ni shes rab kyi pha rol du phyin pa'i rjes su 'brang ngo snyam du mi sems so/ /tshul khrims kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol du
96b2(nyi khri): phyin pa dang / bsam gtan gyi pha rol du phyin pa yang 'di snyam du bdag ni shes rab kyi pha rol du phyin pa'i rjes su 'brang ngo snyam du mi sems so/ /de ci'i phyir zhe na/ de dag gi rang bzhin ni 'di yin te/ ci yang nus pa med pa ngo bo nyid kyis stong zhing
96b3(nyi khri): gsog ste/ smig rgyu ba lta bu'o/ /de nas tshe dang ldan pa rab 'byor gyis/ bcom ldan 'das la 'di skad ces gsol to/ /bcom ldan 'das gal te chos thams cad rang bzhin gyis stong pa lags na/ bcom ldan 'das ji ltar byang chub
96b4(nyi khri): sems dpa' sems dpa' chen po sbyin pa'i pha rol du phyin pa la spyod pa dang / tshul khrims kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin pa dang / shes rab
96b5(nyi khri): kyi pha rol du phyin pa la spyod pa bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po pha rol du phyin pa
96b6(nyi khri): drug la spyod pa'i tshe/ 'di snyam du kye ma 'jig rten gnas pa 'di ni sems phyin ci log tu gyur pa ste/ de dag ni thabs la mi mkhas pas 'khor ba nas yongs su gdon par mi nus kyis/ ma la bdag gis sems can de dag gi don du sbyin pa'i pha rol
96b7(nyi khri): du phyin pa la spyad par bya'o/ /tshul khrims kyi pha rol du phyin pa la spyad par bya'o/ /bzod pa'i pha rol du phyin pa la spyad par bya'o/ /brtson 'grus kyi pha rol du phyin pa la spyad par bya'o/ /bsam gtan gyi pha rol du phyin pa la spyad par bya'o/ /
97a1(nyi khri): shes rab kyi pha rol du phyin pa la spyad par bya'o/ /snyam nas/ de sems can de dag gi don du phyi nang gi dngos po rnams yongs su gtong ste/ de yongs su gtong ba'i tshe 'di snyam ste/ bdag gis gang yang yongs su ma btang ba
97a2(nyi khri): med do/ /de ci'i phyir zhe na/ 'di ltar dngos po 'di dag ni bdag nyid 'jig pa'o snyam ste/ rab 'byor de ltar yongs su rtog pa'i byang chub sems dpa' sems dpa' chen po ni sbyin pa'i pha rol du phyin pa yongs su rdzogs par byed do/ /de sems
97a3(nyi khri): can de dag nyid kyi don du tshul khrims ngan pa'i skabs mi 'byed de/ de ci'i phyir zhe na/ 'di ltar de ni 'di snyam du sems te/ bdag bla na med pa yang dag par rdzogs pa'i byang chub tu yang dag par zhugs la srog gcod pa dang / ma byin par len pa dang /
97a4(nyi khri): 'dod pas log par g.yem pa dang / gyi tshig smra ba dang / phra ma can du 'gyur ba dang / zhe gcod pa'i tshig smra ba dang / tshig kyal pa can du 'gyur ba dang / chags sems can du 'gyur ba dang / gnod sems su byed pa dang /
97a5(nyi khri): log par lta ba can du 'gyur ba dang / yul la smon pa dang / lha dang / tshangs pa dang / nyan thos kyi sa dang / rang sangs rgyas kyi sar smon pa 'di dag ni bdag la tshul dang mi 'dra'o snyam ste/ rab 'byor de ltar yongs su rtog pa'i byang chub sems dpa'
97a6(nyi khri): sems dpa' chen po ni tshul khrims kyi pha rol du phyin pa la spyod pa yin no/ /de sems can de dag nyid kyi don du tshig rtsub pa dang brlang pas rtag tu spyos shing brgyad kyang 'khrug pa'i sems mi skyed/ rdo dbyug dang / bong ba dang / mtshon gyis btab cing bsnun pa dang /
97a7(nyi khri): lus kyi yan lag gshegs sam/ nying lag bcad kyang zhe sdang gi sems mi skyed do/ /de ci'i phyir zhe na/ 'di ltar de ni sgra thams cad sgra brnyan lta bur yongs su rtog go /gzugs thams cad dbu ba lta bur yongs su rtog go/ /rab 'byor de
97b1(nyi khri): ltar yongs su rtog pa'i byang chub sems dpa' sems dpa' chen po ni bzod pa'i pha rol du phyin pa la spyod pa yin no/ /sems can de dag nyid kyi don du dge ba'i rtsa ba thams cad yongs su btsal ba'i phyir le lo'i sems mi skyed do/ /de ci'i phyir zhe na/ 'di
97b2(nyi khri): ltar de ni 'di snyam du sems te/ mtho ris su skye ba yang le lo can gyis rnyed par dka' na/ bla na med pa yang dag par rdzogs pa'i byang chub lta ci smos kyis/ de bas na bdag gis nam bla na med pa yang dag par rdzogs pa'i byang chub tu mngon par rdzogs
97b3(nyi khri): par sangs rgyas kyi bar du brtson 'grus brtsam par bya'o/ /de dag rtag tu brtson pa mi 'dor bar bya'o snyam ste/ rab 'byor de ltar yongs su rtog pa'i byang chub sems dpa' sems dpa' chen po ni brtson 'grus kyi pha rol du phyin pa la spyod pa yin no/ /
97b4(nyi khri): de sems can de dag nyid kyi don du sems mi 'khrug pa yin te/ de ci'i phyir zhe na/ 'di ltar de ni 'di snyam du sems te/ 'jig rten pa'i bsam gtan du skye ba yang / sems 'khrugs pas rnyed par dka' na/ bla na med pa yang dag par rdzogs pa'i byang
97b5(nyi khri): chub lta ci smos kyis/ de bas na bdag gis ni nam bla na med pa yang dag par rdzogs pa'i byang chub tu mngon par rdzogs par sangs rgyas kyi bar du bdag gi sems mi 'khrugs par bya'o snyam du sems te/ rab 'byor de ltar yongs su rtog pa'i byang chub
97b6(nyi khri): sems dpa' sems dpa' chen po ni bsam gtan gyi pha rol tu phyin pa la spyod pa yin no/ /de sems can de dag nyid kyi don du nam bla na med pa yang dag par rdzogs pa'i byang chub tu mngon par rdzogs par sangs rgyas kyi bar du nam yang shes rab kyi pha rol tu
97b7(nyi khri): phyin pa dang bral bar mi 'gyur te/ de ci'i phyir zhe na/ 'di ltar de ni 'di snyam du sems te/ shes rab kyi pha rol du phyin pa la ma zhugs par rnam pa gzhan gyis sems can yongs su smin par bya bar mi nus kyis/ de bas na bdag gis shes rab 'chal ba
98a1(nyi khri): dang ldan pa'i sems 'ga' tsam yang bskyed par mi bya'o snyam ste/ rab 'byor de ltar yongs su rtog pa'i byang chub sems dpa' sems dpa' chen po ni sems can rnams kyi don du shes rab kyi pha rol du phyin pa la spyod pa yin no/ /
98a2(nyi khri): gsol pa/ bcom ldan 'das gal te pha rol du phyin pa rnams la tha dad pa ma mchis na/ shes rab kyi pha rol du phyin pa 'di ji skad du pha rol du phyin pa lnga'i rab ces bgyi/ gtso bo zhes bgyi/ mchog ces bgyi/ dam pa zhes bgyi/ phul zhes bgyi/
98a3(nyi khri): gya nom pa zhes bgyi/ bla na med pa zhes bgyi/ gong na med pa zhes bgyi/ mnyam pa med pa zhes bgyi/ mi mnyam pa dang mnyam pa zhes bgyi/ bcom ldan 'das kyis bka' stsal pa/ rab 'byor de de bzhin no/ /de de bzhin te/ rab 'byor pha rol
98a4(nyi khri): du phyin pa rnams la ni rnam pa tha dad pa gang yang med de/ gal te shes rab kyi pha rol du phyin pa med na ni pha rol du phyin pa lnga po 'di dag gis kyang pha rol du phyin pa'i ming thob par mi 'gyur te/ shes rab kyi pha rol du phyin pa la brten na/ pha rol du phyin pa lnga
98a5(nyi khri): po 'di dag gis kyang pha rol du phyin pa'i ming 'thob par 'gyur ro/ /rab 'byor 'di lta ste dper na/ lus rnam pa tha dad pa rnams ni ri'i rgyal po ri rab kyi drung du phyin na kha dog gcig tu 'gyur ro/ /rab 'byor de bzhin du shes rab kyi pha rol du phyin pa
98a6(nyi khri): la brten na/ pha rol du phyin pa lnga po 'di dag gis pha rol du phyin pa'i ming 'thob par 'gyur te/ de dag kyang rnam pa thams cad mkhyen pa nyid du phyin na/ 'di ltar rnam pa thams cad mkhyen pa nyid kyi kha dog tu kha dog gcig par 'gyur te/ 'di ni sbyin
98a7(nyi khri): pa'i pha rol du phyin pa'o/ /'di ni tshul khrims kyi pha rol du phyin pa'o/ /'di ni bzod pa'i pha rol du phyin pa'o/ /'di ni brtson 'grus kyi pha rol du phyin pa'o/ /'di ni bsam gtan gyi pha rol du phyin pa'o/ /'di ni shes rab kyi pha rol du phyin pa'o/ /
98b1(nyi khri): zhes bya ba'i khyad par gang yang med do/ /de ci'i phyir zhe na/ 'di ltar de dag la ngo bo nyid med pas de'i phyir khyad par med do/ /gsol pa/ bcom ldan 'das de ltar chos gang la yang khyad par ma mchis la/ bye brag ma mchis na rjes su 'thob par 'gyur ba ni gang zhig
98b2(nyi khri): mchis/ shes rab kyi pha rol du phyin pa ni ci'i slad du pha rol du phyin pa lnga po de dag gi rab ces bgyi/ gtso bo zhes bgyi/ mchog ces bgyi/ dam pa zhes bgyi/ phul zhes bgyi/ gya nom pa zhes bgyi/ bla na med pa zhes bgyi/ gong na med pa zhes bgyi/
98b3(nyi khri): mnyam pa med pa zhes bgyi/ mi mnyam pa dang mnyam pa zhes bgyi/ bcom ldan 'das kyis bka' stsal pa/ rab 'byor de de bzhin no/ /de de bzhin te/ don rjes su thob par bya ba la chos gang yang bye brag dang khyad par med de/ 'on kyang 'jig rten gyi
98b4(nyi khri): tha snyad dang brdar bya na/ sems can rnams 'khor ba las yongs su gdon pa'i don du sbyin pa'i pha rol du phyin pa yang yod do/ /tshul khrims kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol du phyin pa dang /
98b5(nyi khri): bsam gtan gyi pha rol du phyin pa dang / shes rab kyi pha rol tu phyin pa yang yod do/ /sems can de dag la yang skye ba med/ 'chi ba med/ 'pho ba med/ 'byung ba med de/ sems can med pas chos thams cad med par rig par bya'o/ /rab 'byor rnam grangs
98b6(nyi khri): des na/ shes rab kyi pha rol tu phyin pa ni pha rol tu phyin pa lnga po 'di dag gi rab ces bya/ gtso bo zhes bya/ mchog ces bya/ dam pa zhes bya/ phul zhes bya/ gya nom pa zhes bya/ bla na med pa zhes bya/ gong na med pa zhes bya/ mnyam pa med pa zhes bya/ mi mnyam pa
98b7(nyi khri): dang mnyam pa zhes bya ste/ rab 'byor 'di lta ste dper na/ 'dzam bu'i gling gi bud med gang ji snyed pa de dag gi nang na/ bud med rin po che ni rab ces bya/ gtso bo zhes bya/ mchog ces bya/ dam pa zhes bya/ phul zhes bya/ gya nom pa zhes bya/ bla na
99a1(nyi khri): med pa zhes bya/ gong na med pa zhes bya/ mnyam pa med pa zhes bya/ mi mnyam pa dang mnyam pa zhes bya ba bzhin no/ /gsol pa/ bcom ldan 'das de ltar shes rab kyi pha rol du phyin pa rab ces bgyi ba dang / gtso bo zhes bgyi ba
99a2(nyi khri): dang / mchog ces bgyi ba dang / dam pa zhes bgyi ba dang / phul zhes bgyi ba dang / gya nom pa zhes bgyi ba dang / bla na med pa zhes bgyi ba dang / gong na med pa zhes bgyi ba dang / mnyam pa med pa zhes bgyi ba dang / mi mnyam pa dang mnyam pa zhes bgyi ba de ci
99a3(nyi khri): las dgongs/ bcom ldan 'das kyis bka' stsal pa/ rab 'byor de ni 'di ltar shes rab kyi pha rol du phyin pa 'di ni dge ba'i chos thams cad yongs su bzung zhing mi gnas pa'i tshul gyis rnam pa thams cad mkhyen pa nyid gang na ba der gnas par 'gyur ba'i
99a4(nyi khri): phyir ro/ /gsol pa/ bcom ldan 'das shes rab kyi pha rol du phyin pa chos gang yang yongs su 'dzin pa 'am gtong ba mchis sam/ bcom ldan 'das kyis bka' stsal pa/ rab 'byor de ni ma yin te/ shes rab kyi pha rol du phyin pa ni chos gang yang yongs
99a5(nyi khri): su 'dzin pa 'am gtong ba med do/ /de ci'i phyir zhe na/ rab 'byor de ni 'di ltar chos thams cad yongs su gzung ba med pa dang gtang ba med pa'i phyir ro/ /gsol pa/ bcom ldan 'das ji ltar na shes rab kyi pha rol du phyin pa ni chos thams cad mi 'dzin
99a6(nyi khri): mi gtong ba lags/ bcom ldan 'das kyis bka' stsal pa/ rab 'byor shes rab kyi pha rol du phyin pa ni gzugs yongs su mi 'dzin mi gtong ngo / /rab 'byor shes rab kyi pha rol du phyin pa ni tshor ba dang / 'du shes dang / 'du byed dang / rnam par
99a7(nyi khri): shes pa yongs su mi 'dzin mi gtong ngo / /rab 'byor shes rab kyi pha rol du phyin pa ni skye mched dang / khams dang / rten cing 'brel par 'byung ba yongs su mi 'dzin mi gtong ngo / /rab 'byor shes rab kyi pha rol du phyin pa ni pha rol du phyin pa thams cad dang /
99b1(nyi khri): stong pa nyid thams cad dang byang chub kyi phyogs kyi chos sum cu rtsa bdun yongs su mi 'dzin mi gtong ngo / /rab 'byor shes rab kyi pha rol du phyin pa ni 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa brgyad
99b2(nyi khri): dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo rnams yongs su mi 'dzin mi gtong ngo / /rab 'byor shes rab kyi pha
99b3(nyi khri): rol du phyin pa ni stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad yongs su mi 'dzin mi gtong ngo / /rab 'byor shes rab kyi pha rol du phyin pa ni bla na med pa yang dag par rdzogs pa'i
99b4(nyi khri): byang chub kyi bar du yongs su mi 'dzin mi gtong ngo / /gsol pa/ bcom ldan 'das ji ltar na gzugs yongs su ma bzung ma btang ba lags/ ji ltar na tshor ba dang / 'du shes dang / 'du byed dang / rnam par shes pa yongs su ma bzung ma btang ba
99b5(nyi khri): lags/ ji ltar na rnam pa thams cad mkhyen pa nyid kyi bar du yongs su ma bzung ma btang ba lags/ bcom ldan 'das kyis bka' stsal pa/ rab 'byor gzugs yid la mi byed pas/ gzugs yongs su ma bzung ma btang ba yin no/ /tshor ba
99b6(nyi khri): dang / 'du shes dang / 'du byed dang / rnam par shes pa yid la mi byed pas/ rnam par shes pa yongs su ma bzung ma btang ba yin no/ /skye mched dang / khams dang / rten cing 'brel par 'byung ba yid la mi byed pas/ rten cing 'brel par 'byung
99b7(nyi khri): ba yongs su ma bzung ma btang ba yin no/ /pha rol du phyin pa thams cad dang / stong pa nyid thams cad dang / byang chub kyi phyogs kyi chos sum cu rtsa bdun yid la mi byed pas/ byang chub kyi phyogs kyi chos sum cu rtsa bdun yongs su ma bzung ma btang ba yin no/ /
100a1(nyi khri): 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa
100a2(nyi khri): nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo yid la mi byed pas/ gzungs kyi sgo yongs su ma bzung ma btang ba yin no/ /stobs bcu dang / mi 'jigs pa bzhi dang /
100a3(nyi khri): so so yang dag par rig pa bzhi dang / sangs rgyas kyi chos ma 'dres pa brgyad yid la mi byed pas/ sangs rgyas kyi chos ma 'dres pa rnams yongs su ma bzung ma btang ba yin no/ /rnam pa thams cad mkhyen pa nyid kyi bar du yid la mi byed pas/
100a4(nyi khri): rnam pa thams cad mkhyen pa nyid yongs su ma bzung ma btang ba yin no/ /rab 'byor de ltar na gzugs yongs su ma bzung ma btang ba yin no/ /rnam pa thams cad mkhyen pa nyid kyi bar du yongs su ma bzung ma btang ba yin no/ /gsol pa/ /
100a5(nyi khri): bcom ldan 'das gal te gzugs yid la mi bgyi/ tshor ba dang / 'du shes dang / 'du byed dang / rnam par shes pa yid la mi bgyi/ skye mched dang / khams dang / rten cing 'brel par 'byung ba yid la mi bgyi/ pha rol du phyin pa thams
100a6(nyi khri): cad dang / stong pa nyid thams cad dang / byang chub kyi phyogs kyi chos sum cu rtsa bdun yid la mi bgyi/ 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa brgyad
100a7(nyi khri): dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo yid la mi bgyi/ stobs bcu dang / mi 'jigs pa bzhi
100b1(nyi khri): dang / so so yang dag par rig pa bzhi dang / sangs rgyas kyi chos ma 'dres pa rnams yid la mi bgyi/ rnam pa thams cad mkhyen pa nyid kyi bar du yid la mi bgyi na/ 'o na bcom ldan 'das gzugs yid la ma bgyis/ tshor ba dang / 'du shes dang /
100b2(nyi khri): 'du byed dang / rnam par shes pa yid la ma bgyis/ skye mched dang / khams dang / rten cing 'brel par 'byung ba yid la ma bgyis/ pha rol du phyin pa thams cad dang / stong pa nyid thams cad dang / byang chub kyi phyogs kyi chos sum cu rtsa bdun yid
100b3(nyi khri): la ma bgyis/ 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma
100b4(nyi khri): med pa dang / smon pa med pa dang / mngon par shes pa dang / ting nge 'dzin dang / gzungs kyi sgo yid la ma bgyis/ stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad yid
100b5(nyi khri): la ma bgyis/ rnam pa thams cad mkhyen pa nyid kyi bar du yid la ma bgyis par dge ba'i rtsa ba rnams ji ltar rnam par 'phel bar 'gyur/ dge ba'i rtsa ba rnams rnam par ma 'phel bar yang ji ltar pha rol du phyin pa drug yongs su rdzogs par 'gyur/ pha rol du
100b6(nyi khri): phyin pa drug yongs su ma rdzogs par yang ji ltar rnam pa thams cad mkhyen pa nyid thob par 'gyur/ bcom ldan 'das kyis bka' stsal pa/ rab 'byor nam gzugs yid la mi byed/ tshor ba dang / 'du shes dang / 'du byed dang / rnam par shes pa yid la
100b7(nyi khri): mi byed/ skye mched dang / khams dang / rten cing 'brel par 'byung ba yid la mi byed/ pha rol du phyin pa thams cad dang / stong pa nyid thams cad dang / byang chub kyi phyogs kyi chos sum cu rtsa bdun yid la mi byed/ 'phags pa'i bden pa dang / bsam
101a1(nyi khri): gtan dang / tshad med pa dang / gzugs med pa'i snyoms par 'jug pa dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa
101a2(nyi khri): dang / ting nge 'dzin dang / gzungs kyi sgo rnams yid la mi byed/ stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad yid la mi byed/ bla na med pa yang dag par rdzogs pa'i byang chub kyi
101a3(nyi khri): bar du yid la mi byed na/ de'i tshe/ byang chub sems dpa' sems dpa' chen po'i/ dge ba'i rtsa ba rnams/ rnam par 'phel bar 'gyur te/ dge ba'i rtsa ba rnam par 'phel bas/ pha rol du phyin pa drug yongs su rdzogs par
101a4(nyi khri): 'gyur ro/ /pha rol tu phyin pa drug yongs su rdzogs pas/ rnam pa thams cad mkhyen pa nyid thob par 'gyur ro/ /de ci'i phyir zhe na/ gzugs yid la ma byas/ tshor ba dang / 'du shes dang / 'du byed dang / rnam par shes pa yid la ma byas/
101a5(nyi khri): skye mched dang / khams dang / rten cing 'brel par 'byung ba yid la ma byas/ pha rol du phyin pa thams cad dang / stong pa nyid thams cad dang / byang chub kyi phyogs kyi chos sum cu rtsa bdun yid la ma byas/ 'phags pa'i bden pa dang / bsam gtan dang / tshad med
101a6(nyi khri): ba dang / gzugs med pa'i snyoms par 'jug pa dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs
101a7(nyi khri): kyi sgo rnams yid la ma byas/ stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad yid la ma byas pas/ bla na med pa yang dag par rdzogs pa'i byang chub tu mngon par rdzogs par 'tshang rgya'o/ /
101b1(nyi khri): gsol pa/ ci'i slad du de ltar gzugs yid la ma bgyis/ de ltar tshor ba dang / 'du shes dang / 'du byed dang / rnam par shes pa yid la ma bgyis/ de ltar skye mched dang / khams dang / rten cing 'brel par 'byung ba yid la ma bgyis/ de ltar pha rol du
101b2(nyi khri): phyin pa thams cad dang / stong pa nyid thams cad dang / byang chub kyi phyogs kyi chos sum cu rtsa bdun yid la ma bgyis/ de ltar 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa brgyad
101b3(nyi khri): dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo rnams yid la ma bgyis/ de ltar stobs bcu dang / mi 'jigs pa bzhi
101b4(nyi khri): dang / so so yang dag par rig pa bzhi dang / sangs rgyas kyi chos ma 'dres pa brgyad yid la ma bgyis/ bla na med pa yang dag par rdzogs pa'i byang chub yid la ma bgyis par rnam pa thams cad mkhyen pa nyid 'thob par 'gyur ro// //
101b5(nyi khri): shes rab kyi pha rol tu phyin pa stong phrag nyi shu lnga pa/ bam po lnga bcu dgu pa/ bcom ldan 'das kyis bka' stsal pa/ yid la byed pas ni gal te 'dod pa'i khams sam/ gal te gzugs kyi khams sam/ gal te gzugs med pa'i khams su 'dre bar
101b6(nyi khri): 'gyur te/ yid la mi byed pas ni gang du yang 'dre bar mi 'gyur ro/ /rab 'byor byang chub sems dpa' sems dpa' chen pos shes rab kyi pha rol tu phyin pa la spyod pa'i tshe/ chos gang dang yang 'dre bar mi bya'o/ /gsol pa/ bcom ldan 'das byang chub sems
101b7(nyi khri): dpa' sems dpa' chen po shes rab kyi pha rol du phyin pa la de ltar spyod pa de gang la gnas par 'gyur/ bcom ldan 'das kyis bka' stsal pa/ rab 'byor de ltar spyod pa'i byang chub sems dpa' sems dpa' chen po ni gzugs la gnas par mi 'gyur ro/ /
102a1(nyi khri): tshor ba dang / 'du shes dang / 'du byed dang / rnam par shes pa la gnas par mi 'gyur ro/ /skye mched dang / khams dang / rten cing 'brel par 'byung ba la gnas par mi 'gyur ro/ /pha rol tu phyin pa thams cad dang / stong pa nyid
102a2(nyi khri): thams cad dang / byang chub kyi phyogs kyi chos sum cu rtsa bdun la gnas par mi 'gyur ro/ /'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i
102a3(nyi khri): snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo la gnas par mi 'gyur ro/ /stobs bcu dang / mi 'jigs pa bzhi dang / so so yang dag par
102a4(nyi khri): rig pa bzhi dang / sangs rgyas kyi chos ma 'dres pa brgyad la gnas par mi 'gyur ro/ /rnam pa thams cad mkhyen pa nyid kyi bar la gnas par mi 'gyur ro/ /gsol pa/ bcom ldan 'das ci'i slad du rnam pa thams cad mkhyen pa nyid la yang
102a5(nyi khri): gnas par mi 'gyur ba lags/ bcom ldan 'das kyis bka' stsal pa/ mngon par chags pa med pa'i phyir gang la yang gnas par mi 'gyur ro/ /de ci'i phyir zhe na/ 'di ltar de gang la mngon par chags par bya ba 'am/ gnas par
102a6(nyi khri): bya ba'i chos de lta bu gang yang yang dag par rjes su mi mthong ste/ rab 'byor de ltar na byang chub sems dpa' sems dpa' chen po mngon par chags pa med pa dang / gnas pa med pa'i tshul gyis shes rab kyi pha rol du phyin pa la spyod do/ /gal te
102a7(nyi khri): yang byang chub sems dpa' sems dpa' chen po 'di snyam du sems shing gang de ltar spyod pa dang / de ltar bsgom pa de ni shes rab kyi pha rol du phyin pa la spyod/ de ni shes rab kyi pha rol du phyin pa la bsgom pa ste/ bdag ni shes rab kyi pha rol du
102b1(nyi khri): phyin pa la spyod do/ /bdag ni shes rab kyi pha rol tu phyin pa la bsgom mo snyam zhing / gal te de ltar 'du shes na/ shes rab kyi pha rol du phyin pa las ring du byed pa yin no/ /gang shes rab kyi pha rol tu phyin pa las ring du gyur pa de ni/ bsam gtan
102b2(nyi khri): gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa las ring du gyur pa yin/ nang stong pa nyid las ring du gyur pa yin/ dngos po
102b3(nyi khri): med pa'i ngo bo nyid stong pa nyid kyi bar las ring du gyur pa yin/ dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / 'phags pa'i lam yan lag brgyad pa las ring
102b4(nyi khri): du gyur pa yin/ 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / rnam par thar pa'i sgo stong pa nyid dang /
102b5(nyi khri): mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo las ring du gyur pa yin/ stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres
102b6(nyi khri): pa brgyad las ring du gyur pa yin/ rnam pa thams cad mkhyen pa nyid kyi bar las ring du gyur pa yin/ de ci'i phyir zhe na/ shes rab kyi pha rol du phyin pa ni gang la yang mngon par chags par mi byed de/ shes rab kyi pha rol tu phyin pa la mngon
102b7(nyi khri): par chags pa gang yang med do/ /de ci'i phyir zhe na/ de ni 'di ltar gang la mngon par chags par 'gyur ba de lta bu'i rang bzhin de la med de/ rab 'byor gal te byang chub sems dpa' sems dpa' chen po shes rab kyi pha rol tu phyin par 'du shes na
103a1(nyi khri): yang / byang chub sems dpa' sems dpa' chen po de shes rab kyi pha rol tu phyin pa las nyams par 'gyur te/ gang shes rab kyi pha rol tu phyin pa las nyams par gyur pa de ni/ chos thams cad las nyams par 'gyur ro/ /
103a2(nyi khri): gal te yang de 'di snyam du shes rab kyi pha rol tu phyin pa ni pha rol tu phyin pa lnga po yongs su 'dzin to snyam na yang / byang chub sems dpa' sems dpa' chen po de shes rab kyi pha rol tu phyin pa las yongs su nyams pa yin no/ /gal te yang de 'di
103a3(nyi khri): snyam du shes rab kyi pha rol tu phyin pa ni nang stong pa nyid yongs su 'dzin to/ /dngos po med pa'i ngo bo nyid stong pa nyid kyi bar du yongs su 'dzin to snyam na yang / byang chub sems dpa' sems dpa' chen po de shes rab kyi pha rol tu phyin pa las nyams
103a4(nyi khri): pa yin no/ /gal te yang de 'di snyam du shes rab kyi pha rol du phyin pa ni dran pa nye bar gzhag pa bzhi yongs su 'dzin to/ /'phags pa'i lam yan lag brgyad pa'i bar du yongs su 'dzin to snyam na yang / byang chub sems dpa' sems dpa'
103a5(nyi khri): chen po de shes rab kyi pha rol tu phyin pa las nyams pa yin no/ /gal te yang de 'di snyam du shes rab kyi pha rol tu phyin pa ni 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang /
103a6(nyi khri): rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo yongs su 'dzin to/ /snyam na yang /
103a7(nyi khri): byang chub sems dpa' sems dpa' chen po de shes rab kyi pha rol du phyin pa las nyams pa yin no/ /gal te yang de 'di snyam du shes rab kyi pha rol tu phyin pa ni stobs bcu dang / mi 'jigs pa bzhi dang / so so yang dag par rig pa bzhi dang /
103b1(nyi khri): sangs rgyas kyi chos ma 'dres pa brgyad yongs su 'dzin to snyam na yang / byang chub sems dpa' sems dpa' chen po de shes rab kyi pha rol tu phyin pa las nyams pa yin no/ /gal te yang de 'di snyam du shes rab kyi pha rol tu phyin pa ni rnam pa
103b2(nyi khri): thams cad mkhyen pa nyid kyi bar du yongs su 'dzin to snyam na yang / byang chub sems dpa' sems dpa' chen po de shes rab kyi pha rol tu phyin pa las nyams pa yin te shes rab kyi pha rol tu phyin pa dang bral bas ni/ bla na med pa yang dag par rdzogs
103b3(nyi khri): pa'i byang chub tu mngon par rdzogs par 'tshang rgya bar mi nus so/ /gal te yang de 'di snyam du shes rab kyi pha rol tu phyin pa 'di la gnas pa ni bla na med pa yang dag par rdzogs pa'i byang chub tu lung bstan to snyam na yang / byang chub sems dpa' sems
103b4(nyi khri): dpa' chen po de shes rab kyi pha rol tu phyin pa las nyams pa yin te/ shes rab kyi pha rol tu phyin pa las nyams pa ni/ bla na med pa yang dag par rdzogs pa'i byang chub tu lung mi ston to/ /gal te yang de 'di snyam du shes rab kyi pha rol tu phyin pa 'di la gnas
103b5(nyi khri): te/ byang chub sems dpa' sems dpa' chen po sbyin pa'i pha rol tu phyin pa mngon par bsgrub bo/ /tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang /
103b6(nyi khri): shes rab kyi pha rol du phyin pa mngon par bsgrub bo/ /nang stong pa nyid mngon par bsgrub bo/ /dngos po med pa'i ngo bo nyid stong pa nyid kyi bar du mngon par bsgrub bo/ /dran pa nye bar gzhag pa rnams mngon par bsgrub bo/ /yang dag par spong ba dang /
103b7(nyi khri): rdzu 'phrul gyi rkang pa dang / dbang po dang / stobs dang / byang chub kyi yan lag dang / 'phags pa'i lam yan lag brgyad pa mngon par bsgrub bo/ /'phags pa'i bden pa dang / bsam gtan dang / tshad med pa dang / gzugs med pa'i
104a1(nyi khri): snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang /
104a2(nyi khri): gzungs kyi sgo rnams mngon par bsgrub bo/ /de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / snying rje chen po dang / sangs rgyas kyi chos ma 'dres pa brgyad mngon par bsgrub po snyam na
104a3(nyi khri): yang / byang chub sems dpa' sems dpa' chen po de shes rab kyi pha rol tu phyin pa las nyams pa yin no/ /de ci'i phyir zhe na/ shes rab kyi pha rol du phyin pa las nyams pas ni/ sbyin pa'i pha rol tu phyin pa mngon par bsgrub par mi nus so/ /tshul
104a4(nyi khri): khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa mngon par bsgrub par mi nus so/ /nang stong pa nyid mngon par bsgrub par
104a5(nyi khri): mi nus so/ /dngos po med pa'i ngo bo nyid stong pa nyid kyi bar du mngon par bsgrub par mi nus so/ /dran pa nye bar gzhag pa mngon par bsgrub par mi nus so/ /yang dag par spong ba dang / rdzu 'phrul gyi rkang pa dang / dbang po dang / stobs dang / /
104a6(nyi khri): byang chub kyi yan lag dang / 'phags pa'i lam yan lag brgyad pa mngon par bsgrub par mi nus so/ /'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar
104a7(nyi khri): pa dang / mthar gyis gnas pa'i snyoms par 'jug pa dang / rnam par thar pa'i sgo stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo rnams mngon par bsgrub par mi nus
104b1(nyi khri): so/ /de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad mngon par bsgrub par mi nus so/ /gal te yang de 'di snyam
104b2(nyi khri): du de bzhin gshegs pas ni chos thams cad yongs su ma bzung ste/ rang gis mngon par rdzogs par sangs rgyas nas bshad do/ /bstan to/ /rab tu phye'o snyam na yang / byang chub sems dpa' sems dpa' chen po de shes rab kyi pha rol tu phyin pa las nyams pa
104b3(nyi khri): yin no/ /de ci'i phyir zhe na/ de bzhin gshegs pas ni chos gang yang mngon par rdzogs par sangs rgyas pa med de/ rab 'byor de yang 'di ltar de bzhin gshegs pa ni chos gang yang 'dogs pa med na/ chos la la zhig mngon par rdzogs par 'tshang rgya bar
104b4(nyi khri): 'gyur ba lta ga la yod de/ de ni gnas ma yin no/ /de nas tshe dang ldan pa rab 'byor gyis/ bcom ldan 'das la 'di skad ces gsol to/ /bcom ldan 'das ji ltar na byang chub sems dpa' sems dpa' chen po shes rab kyi pha rol tu phyin pa la
104b5(nyi khri): spyod pa'i skyon 'di dag ma mchis par 'gyur ba lags/ bcom ldan 'das kyis bka' stsal pa/ rab 'byor nam byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ 'di snyam du chos thams cad ni med pa ste
104b6(nyi khri): yongs su ma bzung ba'o/ /de ltar chos thams cad med cing yongs su ma bzung ba ni mngon par rdzogs par 'tshang rgya bar mi nus so/ /zhes bya bar yang dag par shes te/ gal te de ltar spyod na shes rab kyi pha rol tu phyin pa la spyod pa yin no/ /gal te de
104b7(nyi khri): ltar yongs su ma bzung ba'i chos thams cad la mngon par chags na/ byang chub sems dpa' sems dpa' chen po shes rab kyi pha rol tu phyin pa dang bral ba yin te/ de ci'i phyir zhe na/ shes rab kyi pha rol tu phyin pa ni mngon par chags pas
105a1(nyi khri): brjod pa ma yin no/ /gsol pa/ bcom ldan 'das ci lags/ shes rab kyi pha rol tu phyin pa shes rab kyi pha rol tu phyin pa dang ma bral ba lags sam bsam gtan gyi pha rol tu phyin pa dang / brtson 'grus kyi pha rol tu phyin pa dang /
105a2(nyi khri): bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa sbyin pa'i pha rol tu phyin pa dang ma bral ba lags sam/ nang stong pa nyid nang stong pa nyid dang ma bral ba lags sam/ dngos po med pa'i ngo bo nyid stong pa
105a3(nyi khri): nyid kyi bar du dngos po med pa'i ngo bo nyid stong pa nyid dang ma bral ba lags sam/ dran pa nye bar gzhag pa rnams dran pa nye bar gzhag pa rnams dang ma bral ba lags sam/ yang dag par spong ba dang / rdzu 'phrul gyi rkang pa dang / dbang po dang / stobs dang /
105a4(nyi khri): byang chub kyi yan lag dang / 'phags pa'i lam yan lag brgyad pa/ 'phags pa'i lam yan lag brgyad pa dang ma bral ba lags sam/ 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa
105a5(nyi khri): dang / rnam par thar pa brgyad dang / mthar gyis gnas pa'i snyoms par 'jug pa dgu dang / rnam par thar pa'i sgo stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo rnams gzungs
105a6(nyi khri): kyi sgo rnams dang ma bral ba lags sam/ de bzhin gshegs pa'i stobs dang / mi 'jigs pa dang / so so yang dag par rig pa dang / byams pa chen po dang / snying rje chen po dang / sangs rgyas kyi chos ma 'dres pa brgyad sangs rgyas kyi chos ma 'dres
105a7(nyi khri): pa rnams dang ma bral ba lags sam/ rnam pa thams cad mkhyen pa nyid kyi bar du rnam pa thams cad mkhyen pa nyid dang ma bral ba lags sam/ de gal te shes rab kyi pha rol tu phyin pa yang shes rab kyi pha rol tu phyin pa dang ma bral/ bsam gtan gyi pha rol tu
105b1(nyi khri): phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa yang sbyin pa'i pha rol tu phyin pa dang ma bral/ rnam pa thams cad mkhyen pa nyid kyi bar yang /
105b2(nyi khri): rnam pa thams cad mkhyen pa nyid dang ma bral ba zhig lags na ni/ 'o na shes rab kyi pha rol tu phyin pa yang ji ltar mngon par bsgrub par bgyi/ bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin
105b3(nyi khri): pa dang / tshul khrims kyi pha rol tu phyin pa dang / sbyin pa'i pha rol tu phyin pa yang / ji ltar mngon par bsgrub par bgyi/ rnam pa thams cad mkhyen pa nyid kyi bar du yang ji ltar mngon par bsgrub par bgyi/ bcom ldan 'das kyis
105b4(nyi khri): bka' stsal pa/ rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ gzugs she 'am/ 'di ni gzugs so/ /'di'i gzugs so zhes bya bar mngon par chags pa med do/ /tshor ba dang /
105b5(nyi khri): 'du shes dang / 'du byed dang / rnam par shes pa zhe 'am/ 'di ni rnam par shes pa'o/ /'di'i rnam par shes pa'o zhes bya bar mngon par chags pa med do/ /skye mched dang / khams dang / rten cing 'brel par 'byung ba zhe 'am/ 'di
105b6(nyi khri): ni rten cing 'brel par 'byung ba'o/ /'di'i rten cing 'brel par 'byung ba'o zhes bya bar mngon par chags pa med do/ /rnam pa thams cad mkhyen pa nyid kyi bar zhe 'am/ 'di ni rnam pa thams cad mkhyen pa nyid do/ /'di'i rnam pa thams
105b7(nyi khri): cad mkhyen pa nyid do zhes bya bar mngon par chags pa med do/ /gzugs rtag pa 'am/ mi rtag par mngon par chags pa med do/ /tshor ba dang / 'du shes dang / 'du byed dang / rnam par shes pa rtag pa 'am mi rtag par mngon par chags
106a1(nyi khri): pa med do/ /skye mched dang / khams dang / rten cing 'brel par 'byung ba rtag pa 'am mi rtag par mngon par chags pa med do/ /rnam pa thams cad mkhyen pa nyid kyi bar du rtag pa 'am mi rtag par mngon par chags pa
106a2(nyi khri): med do/ /gzugs bde ba 'am/ sdug bsngal bar mngon par chags pa med do/ /tshor ba dang / 'du shes dang / 'du byed dang / rnam par shes pa bde ba 'am sdug bsngal bar mngon par chags pa med do/ /skye mched dang / khams dang / rten
106a3(nyi khri): cing 'brel par 'byung ba bde ba 'am sdug bsngal bar mngon par chags pa med do/ /rnam pa thams cad mkhyen pa nyid kyi bar du bde ba 'am/ sdug bsngal bar mngon par chags pa med do/ /gzugs bdag gam/ bdag med par mngon par chags
106a4(nyi khri): pa med do/ /tshor ba dang / 'du shes dang / 'du byed dang / rnam par shes pa bdag gam/ bdag med par mngon par chags pa med do/ /skye mched dang / khams dang / rten cing 'brel par 'byung ba bdag gam/ bdag med par mngon par chags
106a5(nyi khri): pa med do/ /rnam pa thams cad mkhyen pa nyid kyi bar du bdag gam/ bdag med par mngon par chags pa med do/ /gzugs zhi ba 'am ma zhi bar mngon par chags pa med do/ /tshor ba dang / 'du shes dang / 'du byed dang / rnam par shes pa zhi ba
106a6(nyi khri): 'am ma zhi bar mngon par chags pa med do/ /skye mched dang / khams dang / rten cing 'brel par 'byung ba zhi ba 'am ma zhi bar mngon par chags pa med do/ /rnam pa thams cad mkhyen pa nyid kyi bar du zhi ba 'am/ ma zhi bar mngon par chags
106a7(nyi khri): pa med do/ /gzugs stong pa 'am/ mi stong par mngon par chags pa med do/ /tshor ba dang / 'du shes dang / 'du byed dang / rnam par shes pa stong pa 'am mi stong par mngon par chags pa med do/ /skye mched dang / khams dang / rten cing
106b1(nyi khri): 'brel par 'byung ba stong pa 'am mi stong par mngon par chags pa med do/ /rnam pa thams cad mkhyen pa nyid kyi bar du stong pa 'am mi stong par mngon par chags pa med do/ /gzugs mtshan ma yod pa 'am/ mtshan ma med par mngon par
106b2(nyi khri): chags pa med do/ /tshor ba dang / 'du shes dang / 'du byed dang / rnam par shes pa mtshan ma yod pa 'am mtshan ma med par mngon par chags pa med do/ /skye mched dang / khams dang / rten cing 'brel par 'byung ba mtshan ma yod
106b3(nyi khri): pa 'am mtshan ma med par mngon par chags pa med do/ /rnam pa thams cad mkhyen pa nyid kyi bar du mtshan ma yod pa 'am mtshan ma med par mngon par chags pa med do/ /gzugs smon pa yod pa 'am smon pa med par mngon par chags
106b4(nyi khri): pa med do/ /tshor ba dang / 'du shes dang / 'du byed dang / rnam par shes pa smon pa yod pa 'am/ smon pa med par mngon par chags pa med do/ /skye mched dang / khams dang / rten cing 'brel par 'byung ba smon pa yod pa 'am smon
106b5(nyi khri): pa med par mngon par chags pa med do/ /rnam pa thams cad mkhyen pa nyid kyi bar du smon pa yod pa 'am/ smon pa med par mngon par chags pa med do/ /gzugs dben pa 'am mi dben par mngon par chags pa med do/ /tshor ba dang /
106b6(nyi khri): 'du shes dang / 'du byed dang / rnam par shes pa dben pa 'am mi dben par mngon par chags pa med do/ /skye mched dang / khams dang / rten cing 'brel par 'byung ba dben pa 'am mi dben par mngon par chags pa med do/ /rnam pa thams
106b7(nyi khri): cad mkhyen pa nyid kyi bar du dben pa 'am mi dben par mngon par chags pa med do/ /de ci'i phyir zhe na/ rang bzhin med pa'i chos ni rtag ces bya ba 'am/ mi rtag ces bya ba 'am/ bde zhes bya ba 'am/ sdug bsngal zhes bya ba 'am/ bdag
107a1(nyi khri): yod ces bya ba 'am bdag med ces bya ba 'am/ zhi zhes bya ba 'am ma zhi zhes bya ba 'am/ stong zhes bya ba 'am mi stong zhes bya ba 'am/ mtshan ma yod ces bya ba 'am/ mtshan ma med ces bya ba 'am/ smon pa yod ces bya
107a2(nyi khri): ba 'am/ smon pa med ces bya ba 'am/ dben zhes bya ba 'am mi dben zhes bya bar mngon par rdzogs par 'tshang rgya bar mi nus so/ /ngo bo nyid ni ngo bo nyid kyis mngon par bsgrub par mi nus te/ rab 'byor byang chub sems dpa' sems dpa' chen po shes
107a3(nyi khri): rab kyi pha rol tu phyin pa la spyod pa dang / bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa la spyod pa de ni rnam pa
107a4(nyi khri): thams cad mkhyen pa nyid la gnas par 'gyur ro/ /rab 'byor 'di lta ste dper na/ 'khor los sgyur ba'i rgyal po'i dpung gi tshogs yan lag bzhi dang ldan pa ni/ 'khor los sgyur ba'i rgyal po gang dang gang du 'gro ba de dang der 'gro'o/ /rab 'byor
107a5(nyi khri): de bzhin du pha rol tu phyin pa lnga po 'di dag kyang shes rab kyi pha rol tu phyin pa'i rjes su 'brang ste/ rnam pa thams cad mkhyen pa nyid gang na ba der gnas par 'gyur ro/ /rab 'byor 'di lta ste dper na/ kha lo sgyur ba ni rta zung bzhi pa'i shing rta la
107a6(nyi khri): zhon zhing lam mnyam pa nas 'gro'o/ /de bzhin du pha rol tu phyin pa lnga'i kha lo sgyur ba shes rab kyi pha rol tu phyin pa yang / rnam pa thams cad mkhyen pa nyid gang na ba der lam mnyam pa nas 'gro'o/ /gsol pa/ bcom ldan 'das byang chub
107a7(nyi khri): sems dpa' sems dpa' chen po rnams kyi lam ni gang lags/ lam ma lags pa ni gang lags/ bcom ldan 'das kyis bka' stsal pa/ rnam pa thams cad mkhyen pa nyid thob par bya ba la nyan thos kyi lam ni/ byang chub sems dpa' sems
107b1(nyi khri): dpa' chen po rnams kyi lam ma yin no/ /rang sangs rgyas kyi lam ni/ byang chub sems dpa' sems dpa' chen po rnams kyi lam ma yin no/ /rnam pa thams cad mkhyen pa nyid thob par bya ba la shes rab kyi pha rol tu phyin pa sngon du 'gro ba'i pha rol tu phyin pa
107b2(nyi khri): drug ni/ byang chub sems dpa' sems dpa' chen po rnams kyi lam ste/ 'di ni byang chub sems dpa' sems dpa' chen po rnams kyi lam dang lam ma yin pa'o/ /gsol pa/ bcom ldan 'das de ltar shes rab kyi pha rol tu phyin pa 'di lam dang
107b3(nyi khri): lam ma lags pa ston pa ni/ byang chub sems dpa' sems dpa' chen po rnams la don chen po'i slad du nye bar gnas so/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ shes rab kyi pha rol tu phyin pa ni lam dang
107b4(nyi khri): lam ma yin pa ston pas/ byang chub sems dpa' sems dpa' chen po rnams la don chen po'i phyir nye bar gnas so/ /shes rab kyi pha rol tu phyin pa ni byang chub sems dpa' sems dpa' chen po rnams la don tshad med pa'i phyir nye bar gnas so/ /shes rab
107b5(nyi khri): kyi pha rol tu phyin pa ni byang chub sems dpa' sems dpa' chen po rnams la don grangs med pa'i phyir nye bar gnas te/ shes rab kyi pha rol tu phyin pa ni don de yang brjod mod kyi/ gzugs yongs su mi 'dzin to/ /tshor ba dang / 'du shes dang / 'du byed dang /
107b6(nyi khri): rnam par shes pa yongs su mi 'dzin to/ /nyan thos dang / rang sangs rgyas kyi sar 'gyur ba'i bar du yongs su gzung ba'i phyir nye bar gnas pa ma yin no/ /shes rab kyi pha rol tu phyin pa 'di ni byang chub sems dpa' sems dpa' chen po bla na med pa yang dag
107b7(nyi khri): par rdzogs pa'i byang chub yongs su 'thob par byed pa ma yin no/ /nyan thos kyi sa dang / rang sangs rgyas kyi sa 'dor ba ma yin no/ /rnam pa thams cad mkhyen pa nyid dang sprod pa ma yin no/ /de ltar chos kyi gnas nyid tshad mar byas nas/ shes rab
108a1(nyi khri): kyi pha rol tu phyin pa 'di ni chos gang yang skyed pa ma yin/ 'gog pa ma yin no/ /gsol pa/ bcom ldan 'das de ltar shes rab kyi pha rol tu phyin pa 'di chos gang yang bskyed pa ma lags/ 'gog pa ma lags na/
108a2(nyi khri): bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pas/ ji ltar sbyin pa yongs su gtang bar bgyi/ ji ltar tshul khrims bsrung bar bgyi/ ji ltar bzod pa bsgom par bgyi/ ji ltar brtson 'grus
108a3(nyi khri): brtsam par bgyi/ ji ltar bsam gtan la snyoms par 'jug par bgyi/ ji ltar shes rab la bsgom par bgyi/ bcom ldan 'das kyis bka' stsal pa/ rab 'byor rnam pa thams cad mkhyen pa nyid du dmigs te/ sbyin pa sbyin par bya'o/ /
108a4(nyi khri): rnam pa thams cad mkhyen pa nyid du dmigs te/ tshul khrims bsrung bar bya'o/ /rnam pa thams cad mkhyen pa nyid du dmigs te/ bzod pa bsgom par bya'o/ /rnam pa thams cad mkhyen pa nyid du dmigs te/ brtson 'grus brtsam par bya'o/ /rnam
108a5(nyi khri): pa thams cad mkhyen pa nyid du dmigs te/ bsam gtan la snyoms par 'jug par bya'o/ /rnam pa thams cad mkhyen pa nyid du dmigs te/ shes rab bsgom par bya'o/ /des dge ba'i rtsa ba de dag kyang sems can thams cad dang thun mong du byas
108a6(nyi khri): te/ bla na med pa yang dag par rdzogs pa'i byang chub tu yongs su bsngo bar bya'o/ /de ltar byang chub sems dpa' sems dpa' chen po'i/ dge ba'i rtsa ba de dag bla na med pa yang dag par rdzogs pa'i byang chub tu yongs su bsngos na/ pha rol tu phyin
108a7(nyi khri): pa drug bsgom pa yongs su rdzogs par 'gyur ro/ /byang chub sems dpa' sems dpa' chen po byams pa bsgom pa gang yin pa de ni/ rnam pa thams cad mkhyen pa nyid do/ /byang chub sems dpa' sems dpa' chen po gang pha rol tu phyin pa drug
108b1(nyi khri): dang ma bral ba de ni rnam pa thams cad mkhyen pa nyid dang ma bral ba ste/ de bas na byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par 'tshang rgya bar 'dod pas pha rol du phyin pa drug la spyad par bya'o/ /
108b2(nyi khri): pha rol tu phyin pa drug la spyod pa'i byang chub sems dpa' sems dpa' chen po ni dge ba'i rtsa ba thams cad yongs su rdzogs nas/ rnam pa thams cad mkhyen pa nyid thob par 'gyur ro/ /rab 'byor de lta bas na byang chub sems dpa' sems dpa' chen
108b3(nyi khri): pos pha rol tu phyin pa drug la brtson par bya'o/ /gsol pa/ bcom ldan 'das byang chub sems dpa' sems dpa' chen pos ji ltar pha rol tu phyin pa drug la brtson par bgyi/ bcom ldan 'das kyis bka' stsal pa/ rab 'byor 'di la
108b4(nyi khri): byang chub sems dpa' sems dpa' chen pos gzugs dang ldan pa yang ma yin/ mi ldan pa yang ma yin/ tshor ba dang / 'du shes dang / 'du byed dang / rnam par shes pa ldan pa yang ma yin mi ldan pa yang ma yin/ skye mched dang /
108b5(nyi khri): khams dang / rten cing 'brel par 'byung ba ldan pa yang ma yin mi ldan pa yang ma yin/ pha rol du phyin pa thams cad dang / stong pa nyid thams cad dang / byang chub kyi phyogs kyi chos sum cu rtsa bdun ldan pa yang ma yin mi ldan pa yang ma
108b6(nyi khri): yin/ 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma
108b7(nyi khri): med pa dang / smon pa med pa dang / mngon par shes pa dang / ting nge 'dzin dang / gzungs kyi sgo dang / stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa rnams ldan pa
109a1(nyi khri): yang ma yin mi ldan pa yang ma yin/ rnam pa thams cad mkhyen pa nyid kyi bar du ldan pa yang ma yin mi ldan pa yang ma yin no zhes bya bar rab tu brtag par bya ste/ rab 'byor de ltar byang chub sems dpa' sems dpa' chen pos
109a2(nyi khri): pha rol tu phyin pa drug la brtson par bya'o/ /rab 'byor gzhan yang byang chub sems dpa' sems dpa' chen pos/ gzugs la gnas par bya'o zhes brtson par mi bya'o/ /tshor ba dang / 'du shes dang / 'du byed dang / rnam par shes pa la gnas par
109a3(nyi khri): bya'o/ /zhes brtson par mi bya'o/ /skye mched dang / khams dang / rten cing 'brel par 'byung ba la gnas par bya'o zhes brtson par mi bya'o/ /pha rol tu phyin pa thams cad dang / stong pa nyid thams cad dang / /byang chub kyi phyogs kyi chos sum
109a4(nyi khri): cu rtsa bdun la gnas par bya'o zhes brtson par mi bya'o/ /'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug
109a5(nyi khri): pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo rnams la gnas par bya'o zhes brtson par mi bya'o/ /stobs bcu dang / mi 'jigs pa bzhi dang / so so
109a6(nyi khri): yang dag par rig pa bzhi dang / sangs rgyas kyi chos ma 'dres pa rnams la gnas par bya'o/ /zhes brtson par mi bya'o/ /rnam pa thams cad mkhyen pa nyid kyi bar la gnas par bya'o zhes brtson par mi bya'o/ /de ci'i phyir zhe na/ gzugs
109a7(nyi khri): ni gang la yang mi gnas so/ /tshor ba dang / 'du shes dang / 'du byed dang / rnam par shes pa ni gang la yang mi gnas so/ /skye mched dang / khams dang / rten cing 'brel par 'byung ba ni gang la yang mi gnas so/ /pha rol tu phyin pa
109b1(nyi khri): thams cad dang / stong pa nyid thams cad dang / byang chub kyi phyogs kyi chos sum cu rtsa bdun ni gang la yang mi gnas so/ /'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang /
109b2(nyi khri): mthar gyis gnas pa'i snyoms par 'jug pa dang / rnam par thar pa'i sgo stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo rnams ni gang la yang mi gnas so/ /stobs
109b3(nyi khri): bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa rnams ni gang la yang mi gnas so/ /rnam pa thams cad mkhyen pa nyid kyi bar ni gang la yang mi gnas pa ste/ de ltar mi gnas pa'i tshul
109b4(nyi khri): gyis byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par 'tshang rgya bar bya'o/ /rab 'byor 'di lta ste dper na/ skyes bu zhig shing tog a mra 'am/ pa na sa za bar 'dod na/ des shing
109b5(nyi khri): tog a mra 'am/ pa na sa bskyed par bya'o/ /bskyed nas kyang dus dus su chus bcu'o/ /gnod pa gsal lo/ /de rgyu rkyen tshogs pa'i dbang gis mthar gyis 'phel na/ shing tog a mra 'am/ pa na sa yod par 'gyur te/ de
109b6(nyi khri): shing tog a mra 'am/ shing tog pa na sa za bar 'gyur ro/ /rab 'byor de bzhin du byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par 'tshang rgya bar 'dod pas kyang pha rol tu phyin
109b7(nyi khri): pa drug la bslabs te/ sems can rnams sbyin pas rjes su gzung bar bya'o/ /tshul khrims dang / bzod pa dang / brtson 'grus dang / bsam gtan dang / shes rab kyis rjes su gzung bar bya'o/ /sems can rnams 'khor ba las yongs su
110a1(nyi khri): dgrol bar bya'o/ /rab 'byor de lta bas na byang chub sems dpa' sems dpa' chen po gzhan gyi dring mi 'jog par 'dod pa dang / sangs rgyas kyi zhing yongs su sbyang bar 'dod pa dang / snying po byang chub tu 'dug par 'dod pa dang /
110a2(nyi khri): chos kyi 'khor lo bskor bar 'dod pas/ pha rol tu phyin pa drug la bslab par bya'o/ /gsol pa/ bcom ldan 'das shes rab kyi pha rol tu phyin pas shes rab kyi pha rol tu phyin pa la bslab par bya'o zhes gsung ngam/ bcom ldan 'das kyis bka'
110a3(nyi khri): stsal pa/ rab 'byor shes rab kyi pha rol tu phyin pas shes rab kyi pha rol tu phyin pa la bslab par bya'o zhes smra'o/ /chos thams cad la dbang du 'gyur ba thob par 'dod pas/ shes rab kyi pha rol tu phyin pa la bslab par bya'o zhes smra'o/ /de ci'i phyir zhe
110a4(nyi khri): na/ gang gis chos thams cad la dbang du 'gyur ba'i sa thob par 'gyur ba de ni shes rab kyi pha rol tu phyin pa'o/ /shes rab kyi pha rol tu phyin pa 'di ni chos thams cad kyi sgo ste/ 'di lta ste dper na/ rgya mtsho chen po ni chu klung thams cad kyi sgo'o/ /de bzhin du shes
110a5(nyi khri): rab kyi pha rol tu phyin pa yang chos thams cad kyi sgo ste/ gang zag nyan thos kyi theg pa pa 'am/ rang sangs rgyas kyi theg pa pa 'am/ byang chub sems dpa'i theg pa pa rnams kyis shes rab kyi pha rol tu phyin pa 'di nyid la bslab par bya'o/ /rab 'byor de bas na byang
110a6(nyi khri): chub sems dpa' sems dpa' chen pos sbyin pa'i pha rol tu phyin pa la bslab par bya'o/ /tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol
110a7(nyi khri): tu phyin pa la bslab par bya'o/ /nang stong pa nyid la bslab par bya'o/ /phyi stong pa nyid la bslab par bya'o/ /phyi nang stong pa nyid la bslab par bya'o/ /dngos po med pa'i ngo bo nyid stong pa nyid kyi bar la bslab par bya'o/ /dran pa nye bar gzhag pa bzhi la bslab par
110b1(nyi khri): bya'o/ /de bzhin du yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / 'phags pa'i lam yan lag brgyad pa la bslab par bya'o/ /'phags pa'i bden pa dang / bsam gtan dang / tshad med pa dang / gzugs med pa'i
110b2(nyi khri): snyoms par 'jug pa dang / rnam par thar pa brgyad dang / mthar gyis gnas pa'i snyoms par 'jug pa dgu dang / rnam par thar pa'i sgo stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo rnams la bslab
110b3(nyi khri): par bya'o/ /de bzhin gshegs pa'i stobs dang / mi 'jigs pa dang / so so yang dag par rig pa dang / byams pa chen po dang / snying rje chen po dang / sangs rgyas kyi chos ma 'dres pa brgyad la bslab par bya'o/ /rnam pa thams cad mkhyen pa nyid kyi bar la bslab par bya'o/ /
110b4(nyi khri): rab 'byor 'di lta ste dper na/ 'phong gi slob dpon lag tshod dang 'byor pa'i gzhu thogs pa ni dgra dang phyir rgol ba rnams kyis thub par dka'o/ /rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa yang bdud dam bdud kyi ris kyi
110b5(nyi khri): lha rnams kyis thub par dka'o/ /rab 'byor de lta bas na byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par 'tshang rgya bar 'dod pas/ shes rab kyi pha rol tu phyin pa la bslab par bya'o/ /de ltar shes rab
110b6(nyi khri): kyi pha rol tu phyin pa la spyod pa de la 'das pa dang / ma 'ongs pa dang / da ltar byung ba'i sangs rgyas bcom ldan 'das rnams dgongs pa mdzad do/ /gsol pa/ sangs rgyas bcom ldan 'das rnams ji ltar byang chub sems dpa' sems dpa' chen po sbyin pa'i pha rol tu
110b7(nyi khri): phyin pa la spyod pa la dgongs pa mdzad/ ji ltar tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la spyod pa la dgongs pa mdzad/
111a1(nyi khri): ji ltar nang stong pa nyid la spyod pa la dgongs pa mdzad/ ji ltar dngos po med pa'i ngo bo nyid stong pa nyid kyi bar la spyod pa la dgongs pa mdzad/ ji ltar dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang /
111a2(nyi khri): stobs dang / byang chub kyi yan lag dang / 'phags pa'i lam yan lag brgyad pa la spyod pa la dgongs pa mdzad/ ji ltar 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang /
111a3(nyi khri): mthar gyis gnas pa'i snyoms par 'jug pa dang / rnam par thar pa'i sgo stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo rnams la spyod pa la dgongs pa mdzad/ ji ltar de bzhin gshegs
111a4(nyi khri): pa'i stobs dang / mi 'jigs pa dang / so so yang dag par rig pa dang / sangs rgyas kyi chos ma 'dres pa brgyad la spyod pa la dgongs pa mdzad/ ji ltar rnam pa thams cad mkhyen pa nyid kyi bar la spyod pa la dgongs pa mdzad/ bcom ldan 'das kyis bka'
111a5(nyi khri): stsal pa/ rab 'byor 'di la sangs rgyas bcom ldan 'das rnams ni byang chub sems dpa' sems dpa' chen po sbyin pa'i pha rol tu phyin pa la spyod pa la dgongs pa mdzad de/ ci nas kyang sbyin pa mi dmigs pa de ltar dgongs pa mdzad do/ /tshul khrims kyi pha
111a6(nyi khri): rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa spyod pa la dgongs pa mdzad de/ ci nas kyang shes rab mi dmigs pa de ltar dgongs pa mdzad do/ /
111a7(nyi khri): nang stong pa nyid spyod pa la dgongs pa mdzad de/ /ci nas kyang nang stong pa nyid mi dmigs pa de ltar dgongs pa mdzad do/ /dngos po med pa'i ngo bo nyid stong pa nyid kyi bar du spyod pa la dgongs pa mdzad de/ ci nas kyang dngos po med pa'i ngo bo nyid stong pa nyid mi dmigs pa de ltar
111b1(nyi khri): dgongs pa mdzad do/ /dran pa nye bar gzhag pa rnams spyod pa la dgongs pa mdzad de/ ci nas kyang dran pa nye bar gzhag pa rnams mi dmigs pa de ltar dgongs pa mdzad do/ /yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / 'phags pa'i
111b2(nyi khri): lam yan lag brgyad pa spyod pa la dgongs pa mdzad de/ ci nas kyang 'phags pa'i lam yan lag brgyad pa mi dmigs pa de ltar dgongs pa mdzad do/ /'phags pa'i bden pa dang bsam gtan dang / tshad med pa dang / gzugs med pa'i snyoms par 'jug pa dang / rnam par
111b3(nyi khri): thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo rnams spyod pa la dgongs pa mdzad de/ ci nas kyang gzungs kyi sgo rnams mi dmigs pa de ltar dgongs pa
111b4(nyi khri): mdzad do/ /de bzhin gshegs pa'i stobs dang / mi 'jigs pa dang / so so yang dag par rig pa dang / sangs rgyas kyi chos ma 'dres pa brgyad spyod pa la dgongs pa mdzad de/ ci nas kyang sangs rgyas kyi chos ma 'dres pa brgyad mi dmigs pa de ltar dgongs pa mdzad do/ /rnam
111b5(nyi khri): pa thams cad mkhyen pa nyid kyi bar du spyod pa la dgongs pa mdzad de/ ci nas kyang rnam pa thams cad mkhyen pa nyid mi dmigs pa de ltar dgongs pa mdzad de/ de ltar mi dmigs pa'i byang chub sems dpa' sems dpa' chen po la dgongs pa mdzad do/ /rab 'byor gzhan yang sangs
111b6(nyi khri): rgyas bcom ldan 'das rnams ni byang chub sems dpa' sems dpa' chen po la gzugs su dgongs pa mi mdzad do/ /tshor ba dang / 'du shes dang / 'du byed dang / rnam par shes par dgongs pa mi mdzad do/ /skye mched dang / khams dang / rten cing 'brel par 'byung bar
111b7(nyi khri): dgongs pa mi mdzad do/ /sbyin pa'i pha rol tu phyin par dgongs pa mi mdzad do/ /tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin par
112a1(nyi khri): dgongs pa mi mdzad do/ /nang stong pa nyid du dgongs pa mi mdzad do/ /dngos po med pa'i ngo bo nyid stong pa nyid kyi bar du dgongs pa mi mdzad do/ /dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang /
112a2(nyi khri): byang chub kyi yan lag dang / 'phags pa'i lam yan lag brgyad par dgongs pa mi mdzad do/ /'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms
112a3(nyi khri): par 'jug pa dang / rnam par thar pa'i sgo stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgor dgongs pa mi mdzad do/ /stobs bcu dang / mi 'jigs pa bzhi dang / so so yang dag par rig
112a4(nyi khri): pa bzhi dang / sangs rgyas kyi chos ma 'dres pa rnams su dgongs pa mi mdzad do/ /rnam pa thams cad mkhyen pa nyid kyi bar du dgongs pa mi mdzad do/ /gsol pa/ bcom ldan 'das byang chub sems dpa' sems dpa' chen pos gnas mang por yang bslab
112a5(nyi khri): par bgyi la/ gang la yang bslab par mi bgyi'o/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ byang chub sems dpa' sems dpa' chen pos gnas mang por yang bslab par bya ste/ gang la yang bslab par mi bya'o/ /
112a6(nyi khri): de ci'i phyir zhe na/ de ni 'di ltar gang la byang chub sems dpa' sems dpa' chen pos bslab par bya ba'i chos de dag mi dmigs so/ /gsol pa/ bcom ldan 'das de ltar de bzhin gshegs pas chos 'di dag mdo dang rgyas par bstan na/ de la byang chub
112a7(nyi khri): sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par 'tshang rgya bar 'tshal bas/ pha rol tu phyin pa drug po 'di dag mdo dang rgyas par kun chub par bgyi'o/ /kun chub par bgyis nas tshig gis
112b1(nyi khri): shin tu goms par bgyi'o/ /tshig gis shin tu goms par bgyis nas yid kyis rtogs par bgyi'o/ /de yang ci nas kyang sems dang sems las byung ba'i chos mi rgyu ba de ltar rtogs par bgyi'o/ /bcom ldan 'das kyis bka' stsal pa/ rab 'byor de de bzhin no/ /
112b2(nyi khri): de de bzhin te/ pha rol tu phyin pa drug po mdo dang rgyas par bstan pa 'di dag la slob pa'i byang chub sems dpa' sems dpa' chen po ni chos thams cad kyi mdo dang rgyas pa shes par 'gyur ro/ /gsol pa/ bcom ldan 'das ji ltar na byang chub sems dpa' sems dpa' chen po chos thams
112b3(nyi khri): cad kyi mdo dang rgyas pa 'tshal bar 'gyur ba lags/ bcom ldan 'das kyis bka' stsal pa/ gzugs kyi de bzhin nyid shes na/ chos thams cad kyi mdo dang rgyas pa shes par 'gyur ro/ /tshor ba dang / 'du shes dang / 'du byed dang / rnam par shes pa'i de bzhin nyid shes na/ chos
112b4(nyi khri): thams cad kyi mdo dang rgyas pa shes par 'gyur ro/ /skye mched dang / khams dang / rten cing 'brel par 'byung ba'i de bzhin nyid shes na/ chos thams cad kyi mdo dang rgyas pa shes par 'gyur ro/ /pha rol tu phyin pa thams cad dang / stong pa nyid thams cad dang / byang chub kyi phyogs
112b5(nyi khri): kyi chos sum cu rtsa bdun gyi de bzhin nyid shes na/ chos thams cad kyi mdo dang rgyas pa shes par 'gyur ro/ /'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa
112b6(nyi khri): dang / stong pa nyid dang / mtshan ma med pa dang / smon pa med pa dang mngon par shes pa dang / ting nge 'dzin dang / gzungs kyi sgo rnams kyi de bzhin nyid shes na/ chos thams cad kyi mdo dang rgyas pa shes par 'gyur ro/ /stobs bcu dang / mi 'jigs pa bzhi dang / so so yang dag par
112b7(nyi khri): rig pa bzhi dang / sangs rgyas kyi chos ma 'dres pa brgyad kyi de bzhin nyid shes na/ chos thams cad kyi mdo dang rgyas pa shes par 'gyur ro/ /rnam pa thams cad mkhyen pa nyid kyi bar gyi de bzhin nyid shes na/ chos thams cad kyi mdo dang rgyas pa shes par 'gyur ro/ /gsol pa/
113a1(nyi khri): bcom ldan 'das gzugs kyi de bzhin nyid ji lta bu lags/ bcom ldan 'das kyis bka' stsal pa/ de bzhin nyid gang la skye ba mi dmigs/ 'jig pa mi dmigs/ gnas pa las gzhan du 'gyur ba mi dmigs pa 'di ni gzugs kyi de bzhin nyid
113a2(nyi khri): de/ de la byang chub sems dpa' sems dpa' chen pos bslab par bya'o/ /gsol pa/ bcom ldan 'das tshor ba dang / 'du shes dang / 'du byed dang / rnam par shes pa'i de bzhin nyid ji lta bu lags/ rnam pa thams cad mkhyen pa nyid kyi bar gyi de bzhin nyid ji lta bu
113a3(nyi khri): lags/ bcom ldan 'das kyis bka' stsal pa/ de bzhin nyid gang la skye ba mi dmigs/ 'jig pa mi dmigs/ gnas pa las gzhan du 'gyur ba mi dmigs pa 'di ni tshor ba dang / 'du shes dang / 'du byed dang / rnam par shes pa'i de bzhin nyid de/ de la byang chub
113a4(nyi khri): sems dpa' sems dpa' chen pos bslab par bya'o/ /de bzhin nyid gang la skye ba mi dmigs/ 'jig pa mi dmigs/ gnas pa las gzhan du 'gyur ba mi dmigs pa 'di ni rnam pa thams cad mkhyen pa nyid kyi bar gyi de bzhin nyid de/ de la byang chub sems
113a5(nyi khri): dpa' sems dpa' chen pos bslab par bya'o/ /yang dag pa'i mtha' shes na/ chos thams cad kyi mdo dang rgyas pa shes par 'gyur ro/ /gsol pa/ bcom ldan 'das yang dag pa'i mtha' gang lags/ bcom ldan 'das kyis bka' stsal pa/ mtha'
113a6(nyi khri): med pa ni yang dag pa'i mtha' ste/ mtha' 'di la slob pa'i byang chub sems dpa' sems dpa' chen po ni/ chos thams cad kyi mdo dang rgyas pa shes par 'gyur ro/ /chos kyi dbyings shes na/ byang chub sems dpa' sems dpa' chen po chos thams
113a7(nyi khri): cad kyi mdo dang rgyas pa shes par 'gyur ro/ /gsol pa bcom ldan 'das chos kyi dbyings gang lags/ bcom ldan 'das kyis bka' stsal pa/ dbyings med pa ni chos kyi dbyings te/ chos kyi dbyings de la chad pa dang / yongs su chad pa mi dmigs so/ /chos
113b1(nyi khri): kyi dbyings de ltar shes pa'i byang chub sems dpa' sems dpa' chen po ni chos thams cad kyi mdo dang rgyas pa shes par 'gyur ro/ /gsol pa/ bcom ldan 'das ji ltar chos thams cad kyi mdo dang rgyas pa 'tshal bar bgyi/ bcom ldan 'das kyis bka' stsal pa/ ci nas kyang
113b2(nyi khri): chos thams cad ldan pa yang ma yin mi ldan pa yang ma yin par shes par bya'o/ /gsol pa/ bcom ldan 'das ldan pa yang ma lags/ mi ldan pa yang ma lags pa'i chos de dag kyang gang lags/ bcom ldan 'das kyis bka' stsal pa/ gzugs ldan pa yang ma
113b3(nyi khri): yin mi ldan pa yang ma yin no/ /tshor ba dang / 'du shes dang / 'du byed dang / rnam par shes pa ldan pa yang ma yin mi ldan pa yang ma yin no/ /skye mched dang / khams dang rten cing 'brel bar 'byung ba ldan pa yang ma yin mi ldan pa yang ma yin no/ /pha rol tu phyin pa
113b4(nyi khri): thams cad dang / stong pa nyid thams cad dang / byang chub kyi phyogs kyi chos sum cu rtsa bdun ldan pa yang ma yin mi ldan pa yang ma yin no/ /'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang /
113b5(nyi khri): rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo rnams ldan pa yang ma yin mi ldan pa yang ma yin no/ /de bzhin
113b6(nyi khri): gshegs pa'i stobs dang / mi 'jigs pa dang / so so yang dag par rig pa dang / sangs rgyas kyi chos ma 'dres pa brgyad ldan pa yang ma yin mi ldan pa yang ma yin no/ /rnam pa thams cad mkhyen pa nyid kyi bar du ldan pa yang ma yin mi ldan pa yang ma yin no/ /'dus byas
113b7(nyi khri): kyi khams ldan pa yang ma yin mi ldan pa yang ma yin no/ /'dus ma byas kyi khams ldan pa yang ma yin mi ldan pa yang ma yin no/ /de ci'i phyir zhe na/ gang ldan pa 'am mi ldan par 'gyur ba de lta bu'i ngo bo nyid med de/ gang ngo bo nyid med pa de ni dngos po med pa'o/ /dngos
114a1(nyi khri): po med pa ni dngos po med pa dang ldan pa yang ma yin mi ldan pa yang ma yin te/ de ltar chos thams cad shes par bya'o/ /rab 'byor 'di ni byang chub sems dpa' sems dpa' chen po rnams kyi mdor bsdus pa ste/ mdor bsdus pa'i pha rol tu
114a2(nyi khri): phyin pa 'di la las dang po pa'i byang chub sems dpa' sems dpa' chen pos bslab par bya'o/ /byang chub sems dpa'i sa bcu la gnas te mdor bsdus pa la bslab par bya'o/ /mdor bsdus pa 'di la slob pa'i byang chub sems dpa' sems dpa' chen po ni chos
114a3(nyi khri): thams cad kyi mdo dang rgyas pa shes par 'gyur ro/ /gsol pa/ bcom ldan 'das 'di ni byang chub sems dpa' sems dpa' chen po dbang po rnon pos rtogs pa'o/ /bcom ldan 'das kyis bka' stsal pa/ rab 'byor 'di ni byang chub sems dpa' sems
114a4(nyi khri): dpa' chen po dbang po zhan pas kyang rtogs par 'gyur ba'o/ /'di ni byang chub sems dpa' sems dpa' chen po dbang po 'brid pos kyang rtogs par 'gyur ba'o/ /'di ni byang chub sems dpa' sems dpa' chen po dbang po mnyam par gzhag pas kyang rtogs par 'gyur
114a5(nyi khri): ba ste/ 'di ni slob par 'dod pa'i byang chub sems dpa' sems dpa' chen pos gang gis kyang rtogs par mi 'gyur ba med do/ /'di ni le lo can gyis rtogs par 'gyur ba ma yin/ brtson 'grus zhan pas rtogs par 'gyur ba ma yin/ dran pa nyams pas rtogs
114a6(nyi khri): par 'gyur ba ma yin/ sems 'khrugs pas rtogs par 'gyur ba ma yin gyi/ 'di ni brtson 'grus brtsams pa/ le lo med pa/ dran pa nye bar gnas pas rtogs par 'gyur ba'o/ /phyir mi ldog pa'i sa la slob par 'dod cing / rnam pa thams cad mkhyen pa nyid thob par
114a7(nyi khri): 'dod pas rtogs par 'gyur ba ste/ gal te ji skad du bstan pa'i shes rab kyi pha rol tu phyin pa la slob cing / sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan
114b1(nyi khri): gyi pha rol tu phyin pa dang / shes rab kyi pha rol tu phyin pa la bslabs nas/ rnam pa thams cad mkhyen pa nyid thob par byed na/ byang chub sems dpa' sems dpa' chen po de shes rab kyi pha rol tu phyin pa la spyod pa'i tshe/ bdud kyi las ci byung yang rung ste/ de dag thams cad 'byung ba nyid
114b2(nyi khri): kyi tshe/ rab tu spang bar 'gyur ro/ /de bas na thabs mkhas pa yongs su gzung bar 'dod pa'i byang chub sems dpa' sems dpa' chen pos shes rab kyi pha rol tu phyin pa la bslab par bya'o/ /gang gi tshe byang chub sems dpa' sems dpa' chen po shes rab kyi pha rol tu phyin
114b3(nyi khri): pa la spyod pa dang / shes rab kyi pha rol tu phyin pa la bsgom pa dang / shes rab kyi pha rol tu phyin pa la brtson par byed pa de'i tshe/ 'jig rten gyi khams grangs med pa dag na sangs rgyas bcom ldan 'das gang ji snyed gcig bzhugs shing 'tsho skyong ba dang / chos ston pa de dag kyang byang
114b4(nyi khri): chub sems dpa' sems dpa' chen po shes rab kyi pha rol tu phyin pa la spyod pa de dag la dgongs pa mdzad do/ /de ci'i phyir zhe na/ 'di lta ste/ pha rol tu phyin pa drug po 'di dag las byung ba ni/ 'das pa dang / ma byon pa dang / da ltar byung ba'i
114b5(nyi khri): sangs rgyas bcom ldan 'das rnams te/ de bas na byang chub sems dpa' sems dpa' chen po/ shes rab kyi pha rol tu phyin pa la spyod pas 'di ltar yongs su brtag par bya ste/ chos gang 'das pa dang / ma byon pa dang / da ltar byung ba'i sangs rgyas
114b6(nyi khri): bcom ldan 'das rnams kyis/ brnyes par 'gyur ba dang / brnyes pa dang / brnyes par 'gyur ba'i chos de dag bdag gis kyang thob par bya'o snyam du brtag par bya ste/ rab 'byor byang chub sems dpa' sems dpa' chen po/ shes rab kyi pha rol
114b7(nyi khri): tu phyin pa la spyod pas de ltar brtson par bya'o/ /de ltar brtson pa'i byang chub sems dpa' sems dpa' chen po ni myur du bla na med pa yang dag par rdzogs pa'i byang chub tu mngon par rdzogs par 'tshang rgya'o/ /rab 'byor de bas na byang chub sems dpa'
115a1(nyi khri): sems dpa' chen pos rnam pa thams cad mkhyen pa nyid yid la bya ba dang ma bral bar bya ste/ gal te byang chub sems dpa' sems dpa' chen po/ rnam pa thams cad mkhyen pa nyid kyi don du de ltar spyod na chung ngu na se gol
115a2(nyi khri): gtogs pa tsam du shes rab kyi pha rol tu phyin pa bsgom yang / byang chub sems dpa' sems dpa' chen po de'i bsod nams ni ches mang du 'phel gyi/ stong gsum gyi stong chen po'i 'jig rten gyi khams na sems can gang ji snyed cig 'khod pa de
115a3(nyi khri): dag sbyin pas yongs su tshim par byas pa dang / tshul khrims la rab tu bkod pa dang / ting nge 'dzin la rab tu bkod pa dang / shes rab la rab tu bkod pa dang / rnam par grol ba la rab tu bkod pa dang / rnam par grol ba'i ye shes mthong
115a4(nyi khri): ba la rab tu bkod pa dang / rgyun tu zhugs pa'i 'bras bu la rab tu bkod pa dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid la rab tu bkod pa dang / rang byang chub la rab tu bkod pas ni ma
115a5(nyi khri): yin te/ gang shes rab kyi pha rol tu phyin pa/ zab mo 'di se gol gtogs pa tsam du bsgom pa de'i bsod nams ni ches mang du 'phel lo/ /de ci'i phyir zhe na/ sbyin pa dang / tshul khrims dang / ting nge 'dzin dang / shes rab dang / rnam
115a6(nyi khri): par grol ba dang / rnam par grol ba'i ye shes mthong ba dang / rgyun tu zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub ni 'di las byung ste/ phyogs
115a7(nyi khri): bcu'i 'jig rten gyi khams dag na/ sangs rgyas bcom ldan 'das gang ji snyed cig bzhugs shing 'tsho skyong ba dang / chos ston pa de dag thams cad kyang shes rab kyi pha rol tu phyin pa 'di las byung ngo / /sangs rgyas bcom ldan 'das gang 'das pa dang /
115b1(nyi khri): ma byon pa dang / da ltar byung ba de dag kyang shes rab kyi pha rol tu phyin pa 'di nyid las byung ngo / /rab 'byor gzhan yang gang skad 'ga' 'am/ nyi ma 'ga' 'am/ nyi ma brgya 'am/ lo 'ga' 'am/ lo brgya 'am/ bskal pa 'ga' 'am/ bskal
115b2(nyi khri): pa brgya nas/ bskal pa grangs med pa brgya'i bar du/ shes rab kyi pha rol tu phyin pa 'di rnam pa thams cad mkhyen pa nyid la dmigs pa'i yid la byas pas bsgom pa de'i bsod nams ni ches mang du 'phel gyi/ 'jig rten gyi khams gang gA'i klung gi bye
115b3(nyi khri): ma snyed dag na/ sems can gang ji snyed cig 'khod pa de dag thams cad sbyin pa la rab tu bkod pa dang / tshul khrims la rab tu bkod pa dang / ting nge 'dzin dang / shes rab dang / rnam par grol ba dang / rnam par grol ba'i ye shes mthong
115b4(nyi khri): ba la rab tu bkod pa dang / rgyun tu zhugs pa'i 'bras bu la rab tu bkod pa dang / lan cig phyir 'ong ba'i 'bras bu la rab tu bkod pa dang / phyir mi 'ong ba'i 'bras bu la rab tu bkod pa dang / dgra bcom pa nyid la rab tu bkod pa dang / rang byang
115b5(nyi khri): chub la rab tu bkod pas ni ma yin no/ /de ci'i phyir zhe na/ gang gis sbyin pa las byung ba'i bsod nams bya ba'i dngos po bstan pa dang / tshul khrims dang / bsgom pa las byung ba'i bsod nams bya ba'i dngos po bstan pa dang / rgyun tu zhugs pa'i
115b6(nyi khri): 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub bstan pa'i sangs rgyas bcom ldan 'das de dag kyang 'di las byung ngo / /byang chub sems dpa' sems dpa'
115b7(nyi khri): chen po gang de ltar bstan pa'i/ shes rab kyi pha rol tu phyin pa la gnas pa de ni phyir mi ldog par rig par bya ste/ byang chub sems dpa' sems dpa' chen po/ gang thabs mkhas pa 'di dang ldan pa de ni de bzhin gshegs pas dgongs par
116a1(nyi khri): rig par bya'o/ /byang chub sems dpa' sems dpa' chen po/ de ni sangs rgyas bye ba khrag khrig brgya stong mang po bsnyen bkur bar rig par bya'o/ /byang chub sems dpa' sems dpa' chen po/ /de ni dge ba'i
116a2(nyi khri): rtsa ba bskyed par rig par bya'o/ /byang chub sems dpa' sems dpa' chen po/ de ni dge ba'i bshes gnyen gyis yongs su zin par rig par bya'o/ /byang chub sems dpa' sems dpa' chen po/ de ni pha rol tu phyin pa drug la spyod par
116a3(nyi khri): rig par bya'o/ /byang chub sems dpa' sems dpa' chen po/ de ni stong pa nyid bcu bzhi la bsgoms par rig par bya'o/ /byang chub sems dpa' sems dpa' chen po de ni/ byang chub kyi phyogs kyi chos sum bcu rtsa bdun la bsgoms par
116a4(nyi khri): rig par bya'o/ /byang chub sems dpa' sems dpa' chen po de ni/ 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis
116a5(nyi khri): gnas pa'i snyoms par 'jug pa dang / rnam par thar pa'i sgo stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo rnams la bsgoms par rig par bya'o/ /
116a6(nyi khri): byang chub sems dpa' sems dpa' chen po de ni/ stobs bcu dang / mi 'jigs pa bzhi dang / so so yang dag par rig pa bzhi la bsgoms par rig par bya'o/ /byang chub sems dpa' sems dpa' chen po de ni/ mngon par
116a7(nyi khri): shes pa drug dang ldan par rig par bya'o/ /byang chub sems dpa' sems dpa' chen po de ni gzhon nur gyur par rig par bya'o/ /byang chub sems dpa' sems dpa' chen po de ni/ bsam pa yongs su rdzogs par rig par bya'o/ /
116b1(nyi khri): byang chub sems dpa' sems dpa' chen po de ni/ sangs rgyas mthong ba dang mi 'bral bar rig par bya'o/ /byang chub sems dpa' sems dpa' chen po de ni/ dge ba'i rtsa ba dang mi 'bral bar rig par bya'o/ /byang chub sems dpa' sems dpa' chen po de
116b2(nyi khri): ni sangs rgyas kyi zhing dang mi 'bral bar rig par bya'o/ /byang chub sems dpa' sems dpa' chen po de ni spobs pa mi chod pa dang ldan par rig par bya'o/ /byang chub sems dpa' sems dpa' chen po de ni gzungs rab tu thob par rig par bya'o/ /byang chub sems
116b3(nyi khri): dpa' sems dpa' chen po de ni gzungs yongs su rdzogs par rig par bya'o/ /byang chub sems dpa' sems dpa' chen po de ni lung bstan pa phun sum tshogs par rig par bya'o/ /byang chub sems dpa' sems dpa' chen po de ni ched du bsams shing srid pa 'dod par
116b4(nyi khri): rig par bya'o/ /byang chub sems dpa' sems dpa' chen po de ni rnam par rtogs par bya ba la mkhas par rig par bya'o/ /byang chub sems dpa' sems dpa' chen po de ni lung bstan pa la mkhas par rig par bya'o/ /byang chub sems dpa' sems dpa' chen po de ni
116b5(nyi khri): yi ge med pa rtogs par bya ba la mkhas par rig par bya'o/ /byang chub sems dpa' sems dpa' chen po de ni byang chub sems dpa'i rnam par spyod pa la mkhas par rig par bya'o/ /byang chub sems dpa' sems dpa' chen po de ni brjod pa la mkhas par rig par bya'o/ /
116b6(nyi khri): byang chub sems dpa' sems dpa' chen po de ni brjod pa med pa la mkhas par rig par bya'o/ /byang chub sems dpa' sems dpa' chen po de ni gcig gi lhag pa'i tshig la mkhas pa dang / gnyis kyi lhag pa'i tshig la mkhas pa dang / mang po'i lhag pa'i tshig la mkhas pa dang / bud med
116b7(nyi khri): kyi lhag pa'i tshig la mkhas pa dang / skyes pa'i lhag pa'i tshig la mkhas pa dang / ma ning gi lhag pa'i tshig la mkhas par rig par bya'o/ /byang chub sems dpa' sems dpa' chen po de ni 'das pa dang / ma 'ongs pa dang / da ltar byung ba la mkhas par rig par bya'o// //
117a1(nyi khri): shes rab kyi pha rol tu phyin pa stong phrag nyi shu lnga pa/ bam po drug cu pa/ byang chub sems dpa' sems dpa' chen po de ni gzugs la mkhas par rig par bya'o/ /byang chub sems dpa' sems dpa' chen po de ni tshor ba dang / 'du
117a2(nyi khri): shes dang / 'du byed dang / rnam par shes pa la mkhas par rig par bya'o/ /byang chub sems dpa' sems dpa' chen po de ni skye mched dang / khams dang / rten cing 'brel par 'byung ba la mkhas par rig par bya'o/ /byang chub sems dpa' sems dpa' chen po de ni pha
117a3(nyi khri): rol du phyin pa thams cad dang / stong pa nyid thams cad dang / byang chub kyi phyogs kyi chos sum cu rtsa bdun la mkhas par rig par bya'o/ /byang chub sems dpa' sems dpa' chen po de ni 'phags pa'i bden pa dang / bsam gtan dang / tshad med pa dang / gzugs med
117a4(nyi khri): pa'i snyoms par 'jug pa dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo la mkhas par rig par bya'o/ /
117a5(nyi khri): byang chub sems dpa' sems dpa' chen po de ni de bzhin gshegs pa'i stobs dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams la mkhas par rig par bya'o/ /byang chub sems dpa' sems dpa' chen po de ni rnam pa thams cad mkhyen
117a6(nyi khri): pa nyid kyi bar la mkhas par rig par bya'o/ /byang chub sems dpa' sems dpa' chen po de ni mya ngan las 'das pa'i bar la mkhas par rig par bya'o/ /chos kyi dbyings kyi mtshan nyid la mkhas par rig par bya'o/ /'dus byas kyi mtshan nyid dang / 'dus ma byas kyi mtshan
117a7(nyi khri): nyid dang / dngos po dang dngos po med pa dang / bdag gi dngos po dang / gzhan gyi dngos po dang / 'du ba dang / 'bral ba dang / 'du 'bral dang ldan pa dang / mi ldan pa dang / ldan pa yang ma yin mi ldan pa yang ma yin pa la mkhas par rig par bya'o/ /byang chub
117b1(nyi khri): sems dpa' sems dpa' chen po de ni de bzhin nyid la mkhas par rig par bya'o/ /ma nor ba de bzhin nyid dang / gzhan ma yin pa de bzhin nyid dang / chos nyid dang / chos kyi dbyings dang / chos kyi gnas nyid dang / chos skyon med pa dang / yang dag pa'i mtha' dang / bsam gyis
117b2(nyi khri): mi khyab pa'i dbyings la mkhas par rig par bya'o/ /byang chub sems dpa' sems dpa' chen po de ni rgyu dang rkyen dang / rkyen med pa la mkhas par rig par bya'o/ /byang chub sems dpa' sems dpa' chen po de ni 'dus byas kyi khams dang / 'dus ma byas kyi khams dang /
117b3(nyi khri): khams yod pa dang / khams med pa la mkhas par rig par bya'o/ /byang chub sems dpa' sems dpa' chen po de ni gzugs yid la mi bya ba la mkhas par rig par bya'o/ /tshor ba dang 'du shes dang 'du byed dang rnam par shes pa yid la mi bya ba la mkhas par rig par bya'o/ /
117b4(nyi khri): skye mched dang khams dang rten cing 'brel par 'byung ba yid la mi bya ba la mkhas par rig par bya'o/ /pha rol du phyin pa thams cad dang / stong pa nyid thams cad dang / byang chub kyi phyogs kyi chos sum bcu rtsa bdun yid la mi bya ba la mkhas par rig par bya'o/ /'phags pa'i bden pa
117b5(nyi khri): dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa dang ting nge
117b6(nyi khri): 'dzin dang / gzungs kyi sgo yid la mi bya ba la mkhas par rig par bya'o/ /de bzhin gshegs pa'i stobs dang / mi 'jigs pa dang / so so yang dag par rig pa dang / sangs rgyas kyi chos ma 'dres pa yid la mi bya ba la mkhas par rig par bya'o/ /rnam pa thams cad
117b7(nyi khri): mkhyen pa nyid kyi bar du yid la mi bya ba la mkhas par rig par bya'o/ /gzugs gzugs kyis stong ngo zhes bya ba la mkhas par rig par bya'o/ /tshor ba dang 'du shes dang 'du byed dang / rnam par shes pa rnam par shes pas stong ngo zhes bya ba la mkhas par rig par bya'o/ /skye mched
118a1(nyi khri): dang khams dang rten cing 'brel par 'byung ba rten cing 'brel par 'byung bas stong ngo zhes bya ba la mkhas par rig par bya'o/ /pha rol du phyin pa thams cad dang / stong pa nyid thams cad dang / byang chub kyi phyogs kyi chos rnams byang chub kyi phyogs kyi chos rnams
118a2(nyi khri): kyis stong ngo / /zhes bya ba la mkhas par rig par bya'o/ /'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang /
118a3(nyi khri): mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo rnams gzungs kyi sgo rnams kyis stong ngo zhes bya ba la mkhas par rig par bya'o/ /stobs bcu dang / mi 'jigs pa bzhi dang / so so yang dag par rig pa bzhi dang / sangs
118a4(nyi khri): rgyas kyi chos ma 'dres pa brgyad sangs rgyas kyi chos ma 'dres pa rnams kyis stong ngo zhes bya ba la mkhas par rig par bya'o/ /bla na med pa yang dag par rdzogs pa'i byang chub kyi bar du/ bla na med pa yang dag par rdzogs pa'i byang chub kyis stong ngo zhes bya ba la mkhas par rig par bya'o/ /
118a5(nyi khri): byang chub sems dpa' sems dpa' chen po de ni rab tu sbyangs pa'i lam dang / rab tu ma sbyangs pa'i lam dang / skye ba dang 'gag pa dang gnas pa las gzhan du 'gyur ba dang / 'dod chags dang zhe sdang dang gti mug la mkhas par rig par bya'o/ /'dod chags med pa dang zhe sdang med pa
118a6(nyi khri): dang gti mug med pa la mkhas par rig par bya'o/ /lta ba dang lta ba med pa dang / log par lta ba dang / log par lta ba med pa dang / lta ba thams cad kyi bar la mkhas par rig par bya'o/ /ming la mkhas par rig par bya'o/ /ming dang gzugs dang / dmigs pa dang /
118a7(nyi khri): bdag po dang rnam pa dang / mtshan nyid la mkhas par rig par bya'o/ /sdug bsngal dang / kun 'byung ba dang / 'gog pa dang / lam la mkhas par rig par bya'o/ /sems can dmyal ba dang / sems can dmyal ba'i lam la mkhas par rig par bya'o/ /byol song gi skye
118b1(nyi khri): gnas dang / byol song gi skye gnas kyi lam la mkhas par rig par bya'o/ /gshin rje'i 'jig rten dang / gshin rje'i 'jig rten gyi lam la mkhas par rig par bya'o/ /mi dang / mi'i lam la mkhas par rig par bya'o/ /mi ma yin pa dang / mi ma yin pa'i lam la
118b2(nyi khri): mkhas par rig par bya'o/ /lha dang lha'i lam la mkhas par rig par bya'o/ /rgyun du zhugs pa'i 'bras bu dang / rgyun du zhugs pa'i 'bras bu'i lam la mkhas par rig par bya'o/ /lan cig phyir 'ong ba'i 'bras bu dang / lan cig phyir 'ong ba'i 'bras bu'i lam la mkhas
118b3(nyi khri): par rig par bya'o/ /phyir mi 'ong ba'i 'bras bu dang phyir mi 'ong ba'i 'bras bu'i lam la mkhas par rig par bya'o/ /dgra bcom pa nyid dang / dgra bcom pa'i lam la mkhas par rig par bya'o/ /rang byang chub dang rang byang chub kyi lam la mkhas par rig par bya'o/ /lam gyi rnam pa
118b4(nyi khri): shes pa nyid dang / lam gyi rnam pa shes pa nyid kyi lam la mkhas par rig par bya'o/ /rnam pa thams cad mkhyen pa nyid dang / rnam pa thams cad mkhyen pa nyid kyi lam la mkhas par rig par bya'o/ /dbang po la mkhas pa dang / dbang po yongs su rdzogs par bya ba la
118b5(nyi khri): mkhas par rig par bya'o/ /shes rab myur ba dang / shes rab rno ba dang / shes rab mgyogs pa dang / nges par 'byed pa'i shes rab dang / yangs pa'i shes rab dang / mi mnyam pa dang mnyam pa'i shes rab la mkhas par rig par bya'o/ /'das pa'i dus dang ma
118b6(nyi khri): 'ongs pa'i dus dang / da ltar byung ba'i dus la mkhas par rig par bya'o/ /thabs la mkhas par rig par bya'o/ /sems can gyi sems dang bsam pa dang / lhag pa'i bsam pa la mkhas par rig par bya'o/ /don dang yi ge dang theg pa gsum rnam par dgod pa la mkhas
118b7(nyi khri): par rig par bya'o/ /rab 'byor byang chub sems dpa' sems dpa' chen po de shes rab kyi pha rol du phyin pa la spyod pa dang / shes rab kyi pha rol du phyin pa mngon par sgrub pa dang / shes rab kyi pha rol du phyin pa sgom pa de la legs pa 'di dag yod par rig par bya'o/ /gsol
119a1(nyi khri): pa bcom ldan 'das ji ltar shes rab kyi pha rol du phyin pa la spyad par bgyi/ ji ltar shes rab kyi pha rol du phyin pa mngon par bsgrub par bgyi/ ji ltar shes rab kyi pha rol du phyin pa bsgom par bgyi/ bcom ldan 'das kyis bka' stsal pa/ gzugs zhi ba dang / gzugs rag las pa dang /
119a2(nyi khri): gzugs gsog dang / gzugs snying po med pas shes rab kyi pha rol tu phyin pa la spyad par bya'o/ /tshor ba dang 'du shes dang 'du byed dang rnam par shes pa zhi ba dang / rnam par shes pa rag las pa dang / rnam par shes pa gsog dang / rnam par shes pa snying po med pas/
119a3(nyi khri): shes rab kyi pha rol du phyin pa la spyad par bya'o/ /skye mched dang khams dang rten cing 'brel par 'byung ba zhi ba dang / rten cing 'brel par 'byung ba rag las pa dang / rten cing 'brel par 'byung ba gsog dang / rten cing 'brel par 'byung ba snying po med pas/ shes rab kyi
119a4(nyi khri): pha rol du phyin pa la spyad par bya'o/ /gang yang 'di skad du ji ltar shes rab kyi pha rol du phyin pa mngon par bsgrub par bya zhes zer ba ni/ nam mkha' stong pa nyid mngon par bsgrubs pas shes rab kyi pha rol du phyin pa mngon par bsgrub par bya'o/ /gang yang 'di skad du ji ltar shes
119a5(nyi khri): rab kyi pha rol du phyin pa la bsgom par bya zhes zer ba ni/ bsgom pa rnam par bsgom pas shes rab kyi pha rol du phyin pa la bsgom par bya'o/ /gsol pa/ bcom ldan 'das byang chub sems dpa' sems dpa' chen pos/ shes rab kyi pha rol du phyin pa la yun ring po
119a6(nyi khri): ji srid cig tu spyod na/ shes rab kyi pha rol du phyin pa la spyad par 'gyur/ bcom ldan 'das kyis bka' stsal pa/ sems dang po bskyed pa nas nye bar bzung ste/ snying po byang chub la 'dug gi bar du shes rab kyi pha rol du phyin pa la spyad par bya'o/ /de ltar mngon par
119a7(nyi khri): bsgrub par bya'o/ /de ltar bsgom par bya'o/ /gsol pa/ bcom ldan 'das ji ltar sems kyi rgyun ma chad pa dang / ma bral bar spyad par bgyi/ bcom ldan 'das kyis bka' stsal pa/ yid la bya ba gzhan gyi go skabs ma dbye bas/ shes rab kyi
119b1(nyi khri): pha rol du phyin pa la spyad par bya'o/ /rnam pa thams cad mkhyen pa nyid yid la bya ba mi 'dor bas/ shes rab kyi pha rol du phyin pa la spyad par bya/ shes rab kyi pha rol du phyin pa mngon par bsgrub par bya/ shes rab kyi pha rol du phyin pa bsgom par bya ste/ ci nas kyang
119b2(nyi khri): sems dang sems las byung ba'i chos mi rgyu ba de ltar spyad par bya'o/ /de ltar mngon par bsgrub par bya'o/ /de ltar bsgom par bya'o/ /gsol pa/ bcom ldan 'das ci lags/ shes rab kyi pha rol du phyin pa la spyad pa dang / shes rab kyi pha rol du phyin pa mngon par
119b3(nyi khri): bsgrubs pa dang / shes rab kyi pha rol du phyin pa bsgoms pas/ rnam pa thams cad mkhyen pa nyid thob par 'gyur ram/ bcom ldan 'das kyis bka' stsal pa/ de ni ma yin no/ /gsol pa/ 'o na ci lags ma bsgoms pas sam/ bcom ldan 'das kyis bka' stsal pa/
119b4(nyi khri): de ni ma yin no/ /gsol pa/ 'o na ci lags/ bsgoms kyang bsgoms la/ ma bsgoms kyang ma bsgoms pas sam/ bcom ldan 'das kyis bka' stsal pa/ de ni ma yin no/ /gsol pa/ 'o na ci lags/ bsgoms pa yang ma lags/ ma bsgoms pa yang ma
119b5(nyi khri): lags pas sam/ bcom ldan 'das kyis bka' stsal pa/ de ni ma yin no/ /gsol pa/ bcom ldan 'das 'o na rnam pa thams cad mkhyen pa nyid ji ltar thob par bgyi/ bcom ldan 'das kyis bka' stsal pa/ de bzhin nyid ji lta ba bzhin no/ /gsol pa/ de bzhin nyid ji
119b6(nyi khri): lta bu lags/ bcom ldan 'das kyis bka' stsal pa/ yang dag pa'i mtha' ji lta ba bzhin no/ /gsol pa/ yang dag pa'i mtha' ji lta bu lags/ bcom ldan 'das kyis bka' stsal pa/ chos kyi dbyings ji lta ba bzhin no/ /gsol pa/ chos kyi dbyings ji
119b7(nyi khri): lta bu lags/ bcom ldan 'das kyis bka' stsal pa/ bdag gi khams dang / sems can gyi khams dang srog gi khams dang / gang zag gi khams ji lta ba bzhin no/ /gsol pa/ bcom ldan 'das bdag gi khams dang / sems can gyi khams dang srog gi khams
120a1(nyi khri): dang / gang zag gi khams ji lta bu lags/ bcom ldan 'das kyis bka' stsal pa/ rab 'byor de ji snyam du sems/ bdag gam sems can nam srog gam gang zag gi dmigs su yod dam/ gsol pa/ bcom ldan 'das de ni ma lags
120a2(nyi khri): so/ /bcom ldan 'das kyis bka' stsal pa/ rab 'byor bdag gam sems can nam srog gam gang zag mi dmigs na/ ji ltar bdag gi khams dang sems can gyi khams dang srog gi khams dang gang zag gi khams su gdags par bya/ de ltar shes rab kyi pha rol du phyin
120a3(nyi khri): par ma btags pa dang / chos thams cad du ma btags pas/ rnam pa thams cad mkhyen pa nyid thob par 'gyur ro/ /gsol pa/ bcom ldan 'das ci lags/ shes rab kyi pha rol du phyin pa gdags su ma mchis pa lags sam/ bsam gtan gyi pha rol du phyin pa dang /
120a4(nyi khri): brtson 'grus kyi pha rol du phyin pa dang / bzod pa'i pha rol du phyin pa dang / tshul khrims kyi pha rol du phyin pa dang / sbyin pa'i pha rol du phyin pa gdags su ma mchis pa lags sam/ rnam pa thams cad mkhyen pa nyid kyi bar du gdags su ma mchis pa lags sam/ bcom ldan 'das kyis
120a5(nyi khri): bka' stsal pa/ rab 'byor shes rab kyi pha rol du phyin pa ni gdags su med pa'o/ /bsam gtan gyi pha rol du phyin pa dang / brtson 'grus kyi pha rol du phyin pa dang / bzod pa'i pha rol du phyin pa dang / tshul khrims kyi pha rol du phyin pa dang / sbyin pa'i pha rol du phyin pa ni gdags
120a6(nyi khri): su med pa'o/ /nang stong pa nyid ni gdags su med pa'o/ /dngos po med pa'i ngo bo nyid stong pa nyid kyi bar ni gdags su med pa'o/ /dran pa nye bar bzhag pa rnams ni gdags su med pa'o/ /yang dag par spong ba dang / rdzu 'phrul gyi rkang pa dang / dbang po dang / stobs dang byang chub
120a7(nyi khri): kyi yan lag dang / 'phags pa'i lam yan lag brgyad pa ni gdags su med pa'o/ /sangs rgyas kyi chos ma 'dres pa brgyad kyi bar ni gdags su med pa'o/ /bla na med pa yang dag par rdzogs pa'i byang chub kyi bar ni gdags su med pa'o/ /'dus byas sam/ 'dus
120b1(nyi khri): ma byas sam/ nyan thos kyi chos sam/ rang sangs rgyas kyi chos sam/ byang chub sems dpa'i chos sam/ sangs rgyas kyi chos kyang rung ste chos thams cad ni gnyis su med pa'o/ /gsol pa/ bcom ldan 'das gal te de ltar chos thams cad gdags su ma mchis pa
120b2(nyi khri): lags na/ bcom ldan 'das de ci'i slad du sems can dmyal ba mchis par gyur/ byol song gi skye gnas dang / gshin rje'i 'jig rten mchis par gyur/ lha dang mi mchis par gyur/ rgyun du zhugs pa mchis par gyur/ lan cig phyir 'ong ba dang / phyir mi 'ong
120b3(nyi khri): ba dang / dgra bcom pa mchis par gyur/ rang sangs rgyas mchis par gyur/ byang chub sems dpa' mchis par gyur/ yang dag par rdzogs pa'i sangs rgyas mchis par gyur/ bcom ldan 'das kyis bka' stsal pa/ rab 'byor de ji snyam du sems/ sems can du
120b4(nyi khri): gdags pa dmigs su yod dam/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor sems can dmigs su med na/ sems can dmyal bar yang ji ltar gdags par bya/ byol song gi skye gnas sam/ gshin
120b5(nyi khri): rje'i 'jig rten nam lha 'am mi 'am rgyun du zhugs pa 'am/ lan cig phyir 'ong ba 'am phyir mi 'ong ba 'am dgra bcom pa 'am/ rang sangs rgyas su yang ji ltar gdags par bya/ byang chub sems dpa' 'am/ yang dag par rdzogs pa'i sangs rgyas su yang ji ltar gdags par bya/
120b6(nyi khri): rab 'byor de ltar byang chub sems dpa' sems dpa' chen po shes rab kyi pha rol du phyin pa la spyod pas/ gdags su med pa'i chos thams cad la bslab par bya'o/ /gsol pa/ bcom ldan 'das 'o na byang chub sems dpa' sems dpa' chen po shes rab kyi pha rol du phyin pa la
120b7(nyi khri): spyod pas/ gzugs la bslab pa dang / tshor ba dang 'du shes dang 'du byed dang rnam par shes pa la bslab pa dang / skye mched dang khams dang rten cing 'brel par 'byung ba la bslab pa dang / pha rol du phyin pa thams cad dang / stong pa nyid thams cad la bslab pa dang / byang chub kyi
121a1(nyi khri): phyogs kyi chos sum cu rtsa bdun la bslab pa dang / 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang /
121a2(nyi khri): stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo la bslab pa dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa la bslab pa dang / rnam pa thams
121a3(nyi khri): cad mkhyen pa nyid la bslab par bgyi 'am/ bcom ldan 'das kyis bka' stsal pa/ gzugs la dbri ba dang bsnan pa med par bslab par bya'o/ /tshor ba dang 'du shes dang 'du byed dang rnam par shes pa la dbri ba dang bsnan pa med par bslab par bya'o/ /skye mched dang
121a4(nyi khri): khams dang rten cing 'brel par 'byung ba la dbri ba dang bsnan pa med par bslab par bya'o/ /pha rol du phyin pa thams cad dang / stong pa nyid thams cad dang / byang chub kyi phyogs kyi chos sum cu rtsa bdun la dbri ba dang bsnan pa med par bslab par bya'o/ /'phags pa'i bden pa
121a5(nyi khri): dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa lnga dang ting nge 'dzin dang /
121a6(nyi khri): gzungs kyi sgo rnams la dbri ba dang bsnan pa med par bslab par bya'o/ /stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams la dbri ba dang bsnan pa med par bslab par bya'o/ /rnam pa thams cad mkhyen pa nyid
121a7(nyi khri): kyi bar la dbri ba dang bsnan pa med par bslab par bya'o/ /gsol pa/ bcom ldan 'das ji ltar gzugs la dbri ba dang bsnan pa ma mchis par bslab par bgyi/ ji ltar tshor ba dang 'du shes dang 'du byed dang rnam par shes pa la dbri ba dang bsnan pa ma mchis par bslab par bgyi/
121b1(nyi khri): ji ltar rnam pa thams cad mkhyen pa nyid kyi bar la dbri ba dang bsnan pa ma mchis par bslab par bgyi/ bcom ldan 'das kyis bka' stsal pa/ skye ba med pa dang 'gag pa med par bslab par bya'o/ /gsol pa/ bcom ldan 'das skye ba ma mchis pa dang / 'gag pa ma mchis
121b2(nyi khri): pa la ji ltar bslab par bgyi/ bcom ldan 'das kyis bka' stsal pa/ 'du byed rnams mngon par 'du bya ba med par bsgom pa 'am rnam par bsgom pa la bslab par bya'o/ /gsol pa/ bcom ldan 'das ji ltar mngon par 'du bgyi ba ma mchis pa la bslab par bgyi/ bcom
121b3(nyi khri): ldan 'das kyis bka' stsal pa/ chos rnams rang gi mtshan nyid kyis stong par mthong bas/ mngon par 'du bya ba med pa la bslab par bya'o/ /gsol pa/ bcom ldan 'das chos rnams rang gi mtshan nyid kyis stong par ji ltar blta bar bgyi/ bcom ldan 'das kyis bka'
121b4(nyi khri): stsal pa/ gzugs gzugs kyis stong par blta'o/ /tshor ba dang 'du shes dang 'du byed dang / rnam par shes pa rnam par shes pas stong par blta'o/ /skye mched dang khams dang rten cing 'brel par 'byung ba rten cing 'brel par 'byung bas stong par blta'o/ /pha rol du phyin
121b5(nyi khri): pa thams cad dang / stong pa nyid thams cad dang / byang chub kyi phyogs kyi chos sum cu rtsa bdun byang chub kyi phyogs kyi chos rnams kyis stong par blta'o/ /'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam
121b6(nyi khri): par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo rnams gzungs kyi sgo rnams kyis stong par blta'o/ /de bzhin gshegs
121b7(nyi khri): pa'i stobs dang / mi 'jigs pa dang / so so yang dag par rig pa dang / sangs rgyas kyi chos ma 'dres pa brgyad sangs rgyas kyi chos ma 'dres pa rnams kyis stong par blta'o/ /bla na med pa yang dag par rdzogs pa'i byang chub kyi bar du byang chub kyis stong par blta'o/ /rab 'byor
122a1(nyi khri): de ltar byang chub sems dpa' sems dpa' chen po shes rab kyi pha rol du phyin pa la spyod pas/ chos thams cad rang gi mtshan nyid kyis stong pa la bslab par bya'o/ /gsol pa/ bcom ldan 'das gal te de ltar gzugs ni gzugs kyis stong /
122a2(nyi khri): tshor ba dang 'du shes dang 'du byed dang rnam par shes pa ni rnam par shes pas stong / bla na med pa yang dag par rdzogs pa'i byang chub kyi bar ni bla na med pa'i byang chub kyis stong na/ bcom ldan 'das ji ltar byang chub sems dpa' sems dpa' chen po shes rab kyi pha rol
122a3(nyi khri): du phyin pa la spyod par 'gyur/ bcom ldan 'das kyis bka' stsal pa/ rab 'byor spyod pa med pa ni/ byang chub sems dpa' sems dpa' chen po'i shes rab kyi pha rol du phyin pa la spyod pa'o/ /gsol pa/ bcom ldan 'das ci'i slad du spyod pa ma mchis pa shes
122a4(nyi khri): rab kyi pha rol tu phyin pa la spyod pa lags/ bcom ldan 'das kyis bka' stsal pa/ rab 'byor de ni 'di ltar shes rab kyi pha rol du phyin pa yang mi dmigs/ byang chub sems dpa' yang mi dmigs/ spyod pa yang mi dmigs/ gang spyod pa dang / gang gis spyod pa dang /
122a5(nyi khri): gang la spyod pa de yang mi dmigs te/ rab 'byor gang la spyod pa de dag thams cad mi dmigs pa de ni/ byang chub sems dpa' sems dpa' chen po'i spyod pa med pa shes rab kyi pha rol du phyin pa la spyod pa'o/ /gsol pa/ bcom ldan 'das gal te de ltar spyod pa ma mchis
122a6(nyi khri): pa shes rab kyi pha rol du phyin pa la spyod pa lags na/ las dang po pa'i byang chub sems dpa' sems dpa' chen pos shes rab kyi pha rol du phyin pa la ji ltar spyad par bgyi/ bcom ldan 'das kyis bka' stsal pa/ rab 'byor 'di ltar las dang po pa'i byang chub sems
122a7(nyi khri): dpa' sems dpa' chen pos sems dang po bskyed pa nyid nas brtsams te/ chos thams cad dmigs su med pa la bslab par bya'o/ /des sbyin pa gtong ba'i tshe/ mi dmigs pa'i tshul gyis sbyin pa gtang bar bya'o/ /tshul khrims srung ba'i tshe/ mi dmigs pa'i
122b1(nyi khri): tshul gyis tshul khrims bsrung bar bya'o/ /bzod pa sgrub pa'i tshe/ mi dmigs pa'i tshul gyis bzod pa bsgrub par bya'o/ /brtson 'grus rtsom pa'i tshe/ mi dmigs pa'i tshul gyis brtson 'grus brtsam par bya'o/ /ting nge 'dzin la snyoms par 'jug pa'i tshe/ mi dmigs
122b2(nyi khri): pa'i tshul gyis/ ting nge 'dzin la mnyam par gzhag par bya'o/ /shes rab sgom pa'i tshe/ mi dmigs pa'i tshul gyis shes rab bsgom par bya'o/ /nang stong pa nyid sgom pa'i tshe/ mi dmigs pa'i tshul gyis nang stong pa nyid bsgom par bya'o/ /dngos po med pa'i ngo bo
122b3(nyi khri): nyid stong pa nyid kyi bar du sgom pa'i tshe/ mi dmigs pa'i tshul gyis dngos po med pa'i ngo bo nyid stong pa nyid bsgom par bya'o/ /dran pa nye bar gzhag pa rnams sgom pa'i tshe mi dmigs pa'i tshul gyis/ dran pa nye bar gzhag pa rnams bsgom par bya'o/ /yang dag par spong ba dang / rdzu 'phrul
122b4(nyi khri): gyi rkang pa dang / dbang po dang stobs dang / byang chub kyi yan lag dang / 'phags pa'i lam yan lag brgyad pa sgom pa'i tshe/ mi dmigs pa'i tshul gyis/ 'phags pa'i lam yan lag brgyad pa bsgom par bya'o/ /'phags pa'i bden pa dang / bsam gtan dang / tshad
122b5(nyi khri): med pa dang / gzugs med pa'i snyoms par 'jug pa dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo rnams
122b6(nyi khri): sgom pa'i tshe/ mi dmigs pa'i tshul gyis gzungs kyi sgo rnams bsgom par bya'o/ /stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa rnams sgom pa'i tshe/ mi dmigs pa'i tshul gyis sangs rgyas kyi chos
122b7(nyi khri): ma 'dres pa rnams bsgom par bya'o/ /rnam pa thams cad mkhyen pa nyid kyi bar du sgom pa'i tshe/ mi dmigs pa'i tshul gyis rnam pa thams cad mkhyen pa nyid bsgom par bya'o/ /gsol pa/ bcom ldan 'das ji tsam gyis na dmigs par 'gyur/ ji tsam gyis na mi
123a1(nyi khri): dmigs par 'gyur/ bcom ldan 'das kyis bka' stsal pa/ ji tsam du gnyis pa de tsam du dmigs pa ste/ gnyis su med pa ni mi dmigs pa'o/ /gsol pa/ bcom ldan 'das gnyis zhes bgyi ba ji lta bu lags/ bcom ldan
123a2(nyi khri): 'das kyis bka' stsal pa/ ji tsam du mig dang gzugs nas/ ji tsam du yid dang chos kyi bar dang / ji tsam du bla na med pa yang dag par rdzogs pa'i byang chub dang sangs rgyas kyi bar te/ rab 'byor 'di dag ni gnyis so/ /gsol pa/ bcom ldan 'das ci lags/
123a3(nyi khri): dmigs su mchis pa mi dmigs sam/ 'on tam dmigs su ma mchis pa mi dmigs/ bcom ldan 'das kyis bka' stsal pa/ rab 'byor dmigs su yod pa mi dmigs pa yang ma yin/ dmigs su med pa mi dmigs pa yang ma yin gyi/ rab 'byor dmigs
123a4(nyi khri): pa dang / mi dmigs pa mnyam pa nyid ni mi dmigs pa ste/ rab 'byor de ltar byang chub sems dpa' sems dpa' chen pos dmigs pa dang / mi dmigs pa mnyam pa nyid la bslab par bya'o/ /de ltar shes rab kyi pha rol du phyin pa la slob pa'i byang chub sems dpa'
123a5(nyi khri): sems dpa' chen po ni mi dmigs pa dang ldan par 'gyur ro/ /gsol pa/ bcom ldan 'das gal te de ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/ dmigs pa la yang mi chags/ mi dmigs pa la yang mi chags pa
123a6(nyi khri): lags na/ 'o na ji ltar byang chub sems dpa' sems dpa' chen po shes rab kyi pha rol du phyin pa la spyod pas/ sa nas sa yongs su rdzogs par bgyi/ sa nas sa yongs su rdzogs nas ni/ rnam pa thams cad mkhyen pa nyid ji ltar thob par bgyi/ bcom ldan 'das
123a7(nyi khri): kyis bka' stsal pa/ rab 'byor byang chub sems dpa' sems dpa' chen po shes rab kyi pha rol du phyin pa la spyod pa ni dmigs pa la gnas shing / sa nas sa yongs su rdzogs par mi byed de/ byang chub sems dpa' sems dpa' chen pos shes rab kyi pha rol du phyin pa la
123b1(nyi khri): spyod pa'i tshe/ dmigs pa la gnas te/ sa nas sa yongs su rdzogs par bya bar mi nus so/ /de ci'i phyir zhe na/ shes rab kyi pha rol du phyin pa yang dmigs su med/ byang chub kyang dmigs su med de/ gang shes rab kyi pha rol du phyin pa la spyod pa de yang dmigs su med do/ /
123b2(nyi khri): rab 'byor de ltar byang chub sems dpa' sems dpa' chen pos shes rab kyi pha rol du phyin pa la spyad par bya'o/ /gsol pa/ bcom ldan 'das gal te de ltar shes rab kyi pha rol du phyin pa dmigs su ma mchis te/ gang byang chub tu spyod pa de yang dmigs su ma mchis pa
123b3(nyi khri): lags na/ 'o na ji ltar byang chub sems dpa' sems dpa' chen po shes rab kyi pha rol du phyin pa la spyod pas 'di ni gzugs so/ /'di ni tshor ba dang 'du shes dang / 'du byed dang rnam par shes pa'o/ /'di ni skye mched dang khams dang rten cing 'brel par 'byung ba'o/ /'di ni pha
123b4(nyi khri): rol du phyin pa'o/ /'di ni stong pa nyid do/ /'di ni byang chub kyi phyogs kyi chos so/ /'di ni 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa'o/ /'di ni rnam par thar pa dang / mthar gyis gnas pa'i snyoms par
123b5(nyi khri): 'jug pa'o/ /'di ni stong pa nyid dang / mtshan ma med pa dang / smon pa med pa'o/ /'di ni mngon par shes pa dang / ting nge 'dzin dang / gzungs kyi sgo rnams so/ /'di ni stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos
123b6(nyi khri): ma 'dres pa brgyad do/ /'di ni bla na med pa yang dag par rdzogs pa'i byang chub kyi bar ro zhes bgyi bar chos thams cad rab tu rtogs par bgyi/ bcom ldan 'das kyis bka' stsal pa/ rab 'byor byang chub sems dpa' sems dpa' chen po shes rab kyi pha rol du phyin pa
123b7(nyi khri): la spyod pa'i tshe/ ji ltar byas pas gzugs dmigs par 'gyur ba dang / tshor ba dang 'du shes dang / 'du byed dang rnam par shes pa dmigs par 'gyur ba dang / skye mched dang khams dang rten cing 'brel par 'byung ba dmigs par 'gyur ba dang / pha rol du phyin pa thams cad
124a1(nyi khri): dang / stong pa nyid thams cad dang / byang chub kyi phyogs kyi chos rnams dmigs par 'gyur ba dang / 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis
124a2(nyi khri): gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo rnams dmigs par 'gyur ba dang / stobs bcu dang / mi 'jigs pa bzhi dang / so so yang dag par rig pa bzhi dang /
124a3(nyi khri): sangs rgyas kyi chos ma 'dres pa brgyad dmigs par 'gyur ba dang / bla na med pa yang dag par rdzogs pa'i byang chub kyi bar du dmigs par 'gyur ba de ltar chos rnams rtogs par mi byed do/ /gsol pa/ bcom ldan 'das gal te de ltar byang chub sems dpa' sems dpa' chen
124a4(nyi khri): po shes rab kyi pha rol du phyin pa la spyod pa'i tshe/ gzugs kyang mi dmigs/ tshor ba dang 'du shes dang 'du byed dang rnam par shes pa yang mi dmigs/ bla na med pa yang dag par rdzogs pa'i byang chub kyi bar du yang mi dmigs na/ 'o na ji ltar sbyin pa'i pha rol du phyin pa yongs su
124a5(nyi khri): rdzogs pa dang / tshul khrims kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa yongs su rdzogs par bgyis shing / byang chub sems dpa'i skyon
124a6(nyi khri): ma mchis par 'jug par 'gyur/ byang chub sems dpa'i skyon ma mchis par chud nas/ sangs rgyas kyi zhing yongs su spyod par 'gyur/ sangs rgyas kyi zhing yongs su dag par bgyis nas/ sems can yongs su smin par bgyid par 'gyur/ sems can yongs su smin
124a7(nyi khri): par bgyis nas/ rnam pa thams cad mkhyen pa nyid thob par bgyid par 'gyur/ rnam pa thams cad mkhyen pa nyid thob nas chos kyi 'khor lo bskor bar 'gyur/ chos kyi 'khor lo bskor nas/ sangs rgyas kyi phrin las sgrub par 'gyur/ sangs rgyas kyi phrin las
124b1(nyi khri): bsgrubs shing / sems can rnams 'khor ba nas yongs su 'grel par 'gyur/ bcom ldan 'das kyis bka' stsal pa/ rab 'byor byang chub sems dpa' sems dpa' chen po ni gzugs kyi don du shes rab kyi pha rol du phyin pa la mi spyod do/ /tshor ba dang 'du shes
124b2(nyi khri): dang 'du byed dang rnam par shes pa'i don du shes rab kyi pha rol du phyin pa la mi spyod do/ /skye mched dang khams dang rten cing 'brel par 'byung ba'i don du shes rab kyi pha rol du phyin pa la mi spyod do/ /pha rol du phyin pa thams cad dang / stong pa nyid thams cad dang / byang chub
124b3(nyi khri): kyi phyogs kyi chos rnams kyi don du shes rab kyi pha rol du phyin pa la mi spyod do/ /'phags pa'i bden pa dang / bsam gtan dang / tshad pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug
124b4(nyi khri): pa dang / stong pa nyid dang mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo rnams kyi don du shes rab kyi pha rol du phyin pa la mi spyod do/ /de bzhin gshegs pa'i stobs dang / mi 'jigs pa dang / so so yang
124b5(nyi khri): dag par rig pa dang / sangs rgyas kyi chos ma 'dres pa rnams kyi don du shes rab kyi pha rol du phyin pa la mi spyod do/ /bla na med pa yang dag par rdzogs pa'i byang chub kyi bar gyi don du shes rab kyi pha rol du phyin pa la mi spyod do/ /gsol pa/ bcom ldan 'das gang gi slad du
124b6(nyi khri): byang chub sems dpa' sems dpa' chen po shes rab kyi pha rol du phyin pa la spyod pa lags/ bcom ldan 'das kyis bka' stsal pa/ gang gi phyir yang byang chub sems dpa' sems dpa' chen po shes rab kyi pha rol du phyin pa la mi spyod do/ /de ci'i phyir zhe na/ de ni 'di
124b7(nyi khri): ltar chos thams cad ni ma byas pa ste/ mngon par 'dus ma byas pa'o/ /shes rab kyi pha rol du phyin pa yang ma byas pa ste/ mngon par 'dus ma byas pa'o/ /byang chub kyang ma byas pa ste/ mngon par 'dus ma byas pa'o/ /byang chub sems dpa' yang ma byas pa ste/
125a1(nyi khri): mngon par 'dus ma byas pa'o/ /rab 'byor de ltar byang chub sems dpa' sems dpa' chen pos ma byas pa dang / mngon par 'dus ma byas pa'i tshul gyis shes rab kyi pha rol du phyin pa la spyad par bya'o/ /gsol pa/ bcom ldan 'das gal
125a2(nyi khri): te de ltar chos thams cad ma bgyis pa ste/ mngon par 'dus ma bgyis pa lags na/ 'o na ji ltar nyan thos kyi theg pa dang / rang sangs rgyas kyi theg pa dang / theg pa chen po dang / theg pa gsum po 'di dag rnam par dgod par 'gyur/ bcom ldan 'das kyis bka'
125a3(nyi khri): stsal pa/ rab 'byor ma byas mngon par 'dus ma byas pa'i chos rnams la ni rnam par dgod pa gang yang dmigs su med de/ /mngon par 'dus byas pa dang / mngon par 'dus ma byas pa'i chos rnams la ni rnam par dgod par mi dmigs so/ /de ci'i phyir zhe na/ de ni 'di
125a4(nyi khri): ltar byis pa thos pa dang mi ldan pa/ so so'i skye bo rnams phung po lnga la mngon par zhen cing / gzugs la mngon par zhen/ tshor ba dang 'du shes dang 'du byed dang rnam par shes pa la mngon par zhen/ skye mched dang khams dang rten cing 'brel par 'byung ba la mngon par zhen/
125a5(nyi khri): pha rol du phyin pa thams cad dang / stong pa nyid thams cad dang / byang chub kyi phyogs kyi chos rnams la mngon par zhen/ 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis
125a6(nyi khri): gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo rnams la mngon par zhen/ stobs bcu dang / mi 'jigs pa bzhi dang / so so yang dag par rig pa bzhi
125a7(nyi khri): dang / sangs rgyas kyi chos ma 'dres pa rnams la mngon par zhen/ rnam pa thams cad mkhyen pa nyid kyi bar la mngon par zhen nas/ gzugs kyis rlom sems su byed cing gzugs su dmigs so/ /tshor ba dang 'du shes dang 'du byed dang rnam par shes pas rlom
125b1(nyi khri): sems su byed cing rnam par shes par dmigs so/ /skye mched dang khams dang rten cing 'brel par 'byung bas rlom sems su byed cing rten cing 'brel par 'byung bar dmigs so/ /pha rol du phyin pa thams cad dang / stong pa nyid thams cad dang / byang chub kyi phyogs kyi
125b2(nyi khri): chos kyis rlom sems su byed cing / byang chub kyi phyogs kyi chos su dmigs so/ /'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par
125b3(nyi khri): 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgos rlom sems su byed cing gzungs kyi sgor dmigs so/ /stobs bcu dang / mi 'jigs pa bzhi dang / so so yang dag par rig
125b4(nyi khri): pa bzhi dang / sangs rgyas kyi chos ma 'dres pa rnams kyis rlom sems su byed cing / sangs rgyas kyi chos ma 'dres par dmigs so/ /bla na med pa yang dag par rdzogs pa'i byang chub kyi bar gyis rlom sems su byed cing / bla na med pa yang dag par rdzogs pa'i byang chub kyi
125b5(nyi khri): bar du dmigs te/ de 'di snyam du bdag gis bla na med pa yang dag par rdzogs pa'i byang chub tu mngon par rdzogs par 'tshang rgya bar bya'o/ /bdag gis sems can rnams 'khor ba nas dgrol bar bya'o snyam du sems shing / de 'di ltar yang dag pa ma yin par rnam par
125b6(nyi khri): rtog go / de ci'i phyir zhe na/ rab 'byor de ni 'di ltar gzugs dang tshor ba dang 'du shes dang 'du byed dang rnam par shes pa dang / skye mched dang khams dang rten cing 'brel par 'byung ba dang / pha rol du phyin pa dang / stong pa nyid dang / byang chub kyi phyogs kyi chos dang /
125b7(nyi khri): 'phags pa'i bden pa dang / ting nge 'dzin dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes
126a1(nyi khri): pa dang / ting nge 'dzin dang / gzungs kyi sgo dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa dang / bla na med pa yang dag par rdzogs pa'i byang chub ni/ sangs rgyas rnams kyi spyan
126a2(nyi khri): lngas kyang ma dmigs na/ skyes bu glen pa long ba mig med pa de dag ni sems can rnams 'khor ba nas dgrol bar 'dod do/ /gsol pa/ bcom ldan 'das de ltar de bzhin gshegs pa dgra bcom pa yang dag par rdzogs pa'i sangs rgyas kyi spyan lngas kyang / sems can
126a3(nyi khri): gang 'khor ba las yongs su dgrol bar bgyi ba de lta bu ma gzigs na/ bcom ldan 'das 'o na ji ltar bcom ldan 'das kyis bla na med pa yang dag par rdzogs pa'i byang chub tu mngon par rdzogs par sangs rgyas nas/ sems can rnams yang dag par nges pa dang / ma nges
126a4(nyi khri): pa dang / log par nges pa'i phung po gsum du lung bstan pa mdzad/ bcom ldan 'das kyis bka' stsal pa/ rab 'byor ngas ni bla na med pa yang dag par rdzogs pa'i byang chub tu mngon par rdzogs par sangs rgyas nas/ yang dag par nges pa dang / ma nges pa dang / log
126a5(nyi khri): par nges pa'i sems can gang yang mi dmigs te/ rab 'byor 'on kyang sems can dngos po med pa la/ dngos por 'du shes pa de dag yang dag pa ma yin par 'dzin pa las gdon pa ni 'jig rten gyi tha snyad du'i/ don dam par ni ma yin no/ /gsol pa/ bcom
126a6(nyi khri): ldan 'das kyis don dam pa la zhugs te/ bla na med pa yang dag par rdzogs pa'i byang chub tu mngon par rdzogs par sangs rgyas sam/ bcom ldan 'das kyis bka' stsal pa/ de ni ma yin no/ /gsol pa/ 'o na phyin ci log la zhugs te/ bla na med pa yang
126a7(nyi khri): dag par rdzogs pa'i byang chub tu mngon par rdzogs par sangs rgyas sam/ bcom ldan 'das kyis bka' stsal pa/ de ni ma yin no/ /gsol pa/ bcom ldan 'das gal te de ltar don dam pa la zhugs te/ bla na med pa yang dag par rdzogs pa'i byang chub tu mngon par
126b1(nyi khri): rdzogs par sangs rgyas pa yang ma lags la/ phyin ci log la zhugs te/ bla na med pa yang dag par rdzogs pa'i byang chub tu mngon par rdzogs par sangs rgyas pa yang ma lags na/ bcom ldan 'das de bzhin gshegs pa bla na med pa yang dag par rdzogs pa'i
126b2(nyi khri): byang chub tu mngon par rdzogs par sangs rgyas pa 'am/ gcig tu mi 'gyur ram/ bcom ldan 'das kyis bka' stsal pa/ rab 'byor de bzhin gshegs pa dgra bcom pa yang dag par rdzogs pa'i sangs rgyas kyis/ bla na med pa yang dag par rdzogs pa'i byang
126b3(nyi khri): chub tu mngon par rdzogs par sangs rgyas te/ de yang 'dus byas kyi khams sam 'dus ma byas kyi khams gang la yang gnas te/ mngon par rdzogs par sangs rgyas pa ma yin no/ /rab 'byor 'di lta ste dper na/ de bzhin gshegs pa'i sprul pa ni 'dus byas
126b4(nyi khri): kyi khams sam/ 'dus ma byas kyi khams gang la yang gnas pa ma yin te/ 'on kyang de bzhin gshegs pa'i sprul pa de ni 'gro zhing 'ong ba dang gnas shing 'dug pa yang yod do/ /des gal te sbyin pa'i pha rol du phyin pa la spyad/ tshul khrims kyi pha rol
126b5(nyi khri): du phyin pa dang / bzod pa'i pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa la spyad/ nang stong pa nyid la spyad/ dngos po med pa'i ngo bo nyid stong pa nyid kyi bar la spyad/ dran pa
126b6(nyi khri): nye bar gzhag pa bzhi la bsgoms/ yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa la bsgoms/ 'phags pa'i bden pa bzhi
126b7(nyi khri): la bsgoms/ bsam gtan bzhi la nye bar bsgrubs te gnas/ tshad med pa bzhi dang / gzugs med pa'i snyoms par 'jug pa bzhi dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid kyi ting nge 'dzin dang /
127a1(nyi khri): mtshan ma med pa'i ting nge 'dzin dang / smon pa med pa'i ting nge 'dzin la nye bar bsgrubs te gnas/ mngon par shes pa rnams dang / ting nge 'dzin rnams dang / gzungs kyi sgo rnams mngon par bsgrubs/ de bzhin gshegs pa'i stobs
127a2(nyi khri): bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad bsgoms nas/ bla na med pa yang dag par rdzogs pa'i byang chub tu mngon par rdzogs par sangs rgyas par
127a3(nyi khri): gyur la/ bla na med pa yang dag par rdzogs pa'i byang chub tu mngon par rdzogs par sangs rgyas nas chos kyi 'khor lo bskor te/ de ltar chos kyi 'khor lo bskor nas/ sems can tshad med dpag tu med pa mngon par sprul te/ phung po gsum du lung bstan
127a4(nyi khri): na/ rab 'byor de ji snyam du sems/ sprul pa des sems can gang yang phung por byas pa yod dam/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor de bzhin du de bzhin gshegs pas chos thams cad
127a5(nyi khri): sprul pa lta bur mkhyen cing thugs su chud de/ sprul pa lta bur mkhyen nas/ sems can gang yang dmigs pa med do/ /btul ba med do/ /rab 'byor de ltar byang chub sems dpa' sems dpa' chen pos 'di lta ste/ de bzhin gshegs pa'i sprul pa ltar
127a6(nyi khri): shes rab kyi pha rol du phyin pa la spyad par bya'o/ /gsol pa/ bcom ldan 'das gal te chos thams cad sprul pa lta bu lags na/ de bzhin gshegs pa dang / sprul pa la khyad par dang / bye brag ci zhig mchis/ ci las dgongs pa lags/ bcom ldan
127a7(nyi khri): 'das kyis bka' stsal pa/ rab 'byor de bzhin gshegs pa dang / sprul pa la khyad par dang bye brag gang yang mi dmigs te/ rab 'byor de bzhin gshegs pa dang sprul pa la ni khyad par med do/ /de ci'i phyir zhe na/ rab 'byor de ni 'di ltar de bzhin gshegs pa
127b1(nyi khri): phrin las gang mdzad pa'i las de ni sprul pa yang byed do/ /gsol pa/ bcom ldan 'das ci lags/ de bzhin gshegs pa mi bzhugs na/ sprul pa las bgyid par 'gyur ram/ bcom ldan 'das kyis bka' stsal pa/ rab 'byor byed do/ /gsol pa/
127b2(nyi khri): bcom ldan 'das de bzhin gshegs pa mi bzhugs na/ ji ltar sprul pa las bgyid par 'gyur/ bcom ldan 'das kyis bka' stsal pa/ rab 'byor 'di lta ste dper na/ de bzhin gshegs pa dgra bcom pa yang dag par rdzogs pa'i sangs rgyas zhi ba'i blo gros
127b3(nyi khri): kyis byang chub sems dpa' ma gzigs nas/ de bzhin gshegs pa'i sku sprul te/ yongs su mya ngan las 'das so/ /sprul pa des de'i phyi na bskal pa gcig tu sangs rgyas kyi bya ba byas te/ de'i rjes la byang chub sems dpa' sems dpa' chen po lung bstan
127b4(nyi khri): nas yongs su mya ngan las 'das par grags kyang / sprul pa la skye ba 'am/ yongs su mya ngan las 'da' ba gang yang med do/ /rab 'byor de ltar byang chub sems dpa' sems dpa' chen pos 'di lta ste/ chos thams cad sprul pa lta bur yid ches par byas
127b5(nyi khri): shing / shes rab kyi pha rol du phyin pa la spyad par bya'o/ /gsol pa/ bcom ldan 'das gal te de ltar sprul pa dang / de bzhin gshegs pa la khyad par ma mchis na/ yon phul na yongs su dag par ji ltar 'gyur/ bcom ldan 'das sems can bsod nams
127b6(nyi khri): 'tshal ba dang / mya ngan las 'da' ba don du gnyer ba 'di dag gis de bzhin gshegs pa dgra bcom pa yang dag par rdzogs pa'i sangs rgyas la yon phul na/ de ni sems can de dag phung po ma lus pa'i mya ngan las 'das pa'i dbyings su yongs su mya ngan las 'das par
127b7(nyi khri): ma gyur gyi bar du nam yang bas par mi 'gyur na/ bcom ldan 'das ci lags/ de bzhin du de bzhin gshegs pa'i sprul pa la yon phul na yang sems can de dag phung po ma lus pa'i mya ngan las 'das pa'i dbyings su yongs su mya ngan las 'das par ma gyur
128a1(nyi khri): gyi bar du nam yang bas par mi 'gyur ba lags sam/ bcom ldan 'das kyis bka' stsal pa/ rab 'byor chos nyid gang gis de bzhin gshegs pa lha dang bcas pa'i 'jig rten gyi yon gyi gnas su gyur pa'i chos nyid de nyid kyis/ sprul
128a2(nyi khri): pa la yang lha dang bcas pa'i 'jig rten gyi yon gyi gnas so/ /rab 'byor de bzhin gshegs pa la yon phul ba lta zhog ste de bzhin gshegs pa'i sprul pa la yon phul ba lta yang zhog gi /rab 'byor rigs kyi bu 'am rigs kyi bu mo gang la las
128a3(nyi khri): byams pa dang ldan par de bzhin gshegs pa yid la byas na de thams cad dge ba'i rtsa ba de'i mthar ma phyin par sdug bsngal gyi mthar phyin par 'gyur ro/ /rab 'byor byams pa dang ldan par yid la byed pa lta zhog gi /rab 'byor rigs kyi bu 'am rigs kyi bu mo gang la la
128a4(nyi khri): zhig / de bzhin gshegs pa yid la byas shing nam mkha' la me tog 'thor na/ de thams cad kyang dge ba'i rtsa ba de'i mthar ma phyin par sdug bsngal gyi mthar phyin par 'gyur ro/ /rab 'byor byams pa dang ldan pa'i yid la byed pa lta yang zhog ste/ nam mkha'
128a5(nyi khri): la me tog 'thor ba lta yang zhog gi / rab 'byor rigs kyi bu 'am rigs kyi bu mo gang la la zhig sangs rgyas la phyag 'tshal lo zhes brjod na/ de dag thams cad kyang rim gyis sdug bsngal gyi mthar phyin par 'gyur te/ rab 'byor de ltar don che ba ni de bzhin
128a6(nyi khri): gshegs pa la yon phul ba ste/ de lta bu'i legs pa chen po dang / de lta bu'i yon tan chen po yod do/ /rab 'byor rnam grangs de ltar chos rnams kyi chos nyid brtsan par byas na/ de bzhin gshegs pa dang de bzhin gshegs pa'i sprul pa la bye brag gang
128a7(nyi khri): yang med par rig par bya ste/ rab 'byor de ltar byang chub sems dpa' sems dpa' chen pos chos rnams kyi chos nyid khong du chud par byas shing / shes rab kyi pha rol du phyin pa la spyod par bya'o/ /chos rnams kyi chos nyid de yang rnam par 'khrug par mi bya ste
128b1(nyi khri): 'di ni shes rab kyi pha rol du phyin pa'o/ /'di ni shes rab kyi pha rol du phyin pa'i chos nyid do zhes rnam par dkrug par mi bya'o/ /'di ni bsam gtan gyi pha rol du phyin pa dang / brtson 'grus kyi pha rol du phyin pa dang / bzod pa'i pha rol du phyin pa dang / tshul khrims
128b2(nyi khri): kyi pha rol du phyin pa dang / sbyin pa'i pha rol du phyin pa'o/ /'di ni sbyin pa'i pha rol du phyin pa'i chos nyid do/ /zhes rnam par dkrug par mi bya'o/ /'di ni nang stong pa nyid do/ /'di ni nang stong pa nyid kyi chos nyid do zhes rnam par dkrug par mi bya'o/ /'di ni dngos po
128b3(nyi khri): med pa'i ngo bo nyid stong pa nyid kyi bar ro/ /'di ni dngos po med pa'i ngo bo nyid stong pa nyid kyi chos nyid do zhes rnam par dkrug par mi bya'o/ /'di ni dran pa nye bar gzhag pa rnams so/ /'di ni dran pa nye bar gzhag pa rnams kyi chos nyid do/ /zhes rnam par dkrug par mi
128b4(nyi khri): bya'o/ /'di ni yang dag par spong ba dang rdzu 'phrul gyi rkang pa dang dbang po dang stobs dang byang chub kyi yan lag dang 'phags pa'i lam yan lag brgyad pa'o/ /'di ni 'phags pa'i lam yan lag brgyad pa'i chos nyid do zhes rnam par dkrug par mi bya'o/ /'di ni sangs
128b5(nyi khri): rgyas kyi chos ma 'dres pa brgyad kyi bar ro/ /'di ni sangs rgyas kyi chos ma 'dres pa rnams kyi chos nyid do zhes rnam par dkrug par mi bya'o/ /'di ni rnam pa thams cad mkhyen pa nyid do/ /'di ni rnam pa thams cad mkhyen pa nyid kyi chos nyid do zhes rnam par
128b6(nyi khri): dkrug par mi bya'o/ /gsol pa/ bcom ldan 'das gal te de ltar chos rnams kyi chos nyid rnam par dkrug par mi bgyi ba lags na/ de la de bzhin gshegs pas 'di ni gzugs so/ /'di ni tshor ba dang 'du shes dang 'du byed dang rnam par shes pa'o/ /'di ni skye
128b7(nyi khri): mched do/ /'di ni khams so/ /'di ni rten cing 'brel bar 'byung ba'o/ /'di ni pha rol du phyin pa rnams so/ /'di ni stong pa nyid rnams so/ /'di ni byang chub kyi phyogs kyi chos rnams so/ /'di ni sangs rgyas kyi chos ma 'dres pa brgyad kyi bar ro/ /'di ni rnam pa thams
129a1(nyi khri): cad mkhyen pa nyid kyi bar ro zhes rnam par dkrug pa mdzad na/ de'i slad du bcom ldan 'das kyis chos rnams kyi chos nyid rnam par dkrugs par ma gyur tam/ bcom ldan 'das kyis bka' stsal pa/ rab 'byor de ni ma yin te/ ngas ji ltar na
129a2(nyi khri): gzhan rnams khong du chud par 'gyur zhes ming dang mtshan mas chos rnams kyi chos nyid bstan te chos rnams brjod kyi/ chos rnams kyi chos nyid rnam par dkrug pa med do/ /gsol pa/ bcom ldan 'das gal te gzhan rnams khong du chud par bgyi ba'i slad du/ bcom ldan
129a3(nyi khri): 'das kyis ming dang mtshan mas chos rnams kyi chos nyid bstan te/ chos rnams brjod pa mdzad na/ bcom ldan 'das chos thams cad ming ma mchis shing mtshan ma ma mchis pa la ji ltar ming dang mtshan mas brjod pa mdzad/ bcom ldan 'das kyis bka' stsal
129a4(nyi khri): pa/ rab 'byor brjod pa ni ming yang ma yin/ mtshan ma yang ma yin/ mngon par chags pa yang ma yin te/ rab 'byor gzhan du na sdug bsngal nyid brjod par zad de/ ming dang mtshan ma la mngon par chags pa med do/ /rab 'byor de bzhin gshegs pa
129a5(nyi khri): 'am/ de bzhin gshegs pa'i nyan thos ni/ ming dang mtshan ma la mngon par chags par mi 'gyur te/ rab 'byor gal te ming la mngon par chags par 'gyur ram/ mtshan ma la mngon par chags par 'gyur na ni/ stong pa nyid kyang stong pa nyid la mngon par
129a6(nyi khri): chags par 'gyur ro/ /mtshan ma med pa 'ang mtshan ma med pa la mngon par chags par 'gyur ro/ /smon pa med pa 'ang smon pa med pa la mngon par chags par 'gyur ro/ /de bzhin nyid kyang de bzhin nyid la mngon par chags par 'gyur ro/ /yang dag pa'i
129a7(nyi khri): mtha' yang yang dag pa'i mtha' la mngon par chags par 'gyur ro/ /chos kyi dbyings kyang chos kyi dbyings la mngon par chags par 'gyur ro/ /'dus ma byas kyang 'dus ma byas la mngon par chags par 'gyur te/ chos 'di dag thams cad kyang
129b1(nyi khri): ming tsam du zad pas na de dag ni ming tsam la gnas pa med do/ /rab 'byor de ltar byang chub sems dpa' sems dpa' chen pos ming dang mtshan ma la gnas te/ shes rab kyi pha rol du phyin pa la spyad par bya ste/ de la mngon par chags par mi bya'o/ /gsol pa/ bcom ldan
129b2(nyi khri): 'das gal te de ltar 'dus byas de dag thams cad ming dang mtshan ma tsam du bas pa lags na/ byang chub sems dpa' sems dpa' chen po de dag gang gi don du byang chub tu sems bskyed cing / byang chub tu sems bskyed nas/ 'du byed rnams du ma nyams su myong bar bgyid
129b3(nyi khri): pa dang / byang chub sems dpa'i spyad pa spyod pa lags/ byang chub sems dpa'i spyad pa spyod cing sbyin pa sna tshogs yongs su gtong ba dang / tshul khrims srung ba dang / bzod pa sgrub pa dang / brtson 'grus rtsom pa dang / ting nge 'dzin la snyoms par 'jug pa dang /
129b4(nyi khri): shes rab sgom pa dang / stong pa nyid thams cad la spyod pa dang / dran pa nye bar gzhag pa rnams la spyod pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / 'phags pa'i lam yan lag brgyad
129b5(nyi khri): pa la spyod pa dang / 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa
129b6(nyi khri): med pa dang / mngon par shes pa dang / ting nge 'dzin dang / gzungs kyi sgo rnams la spyod pa dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi
129b7(nyi khri): chos ma 'dres pa brgyad la spyod pa lags/ / //shes rab kyi pha rol tu phyin pa stong phrag nyi shu lnga pa/ bam po drug cu gcig pa/ bcom ldan 'das kyis bka' stsal pa/ rab 'byor gang de skad du/ gal te 'dus byas thams
130a1(nyi khri): cad ming dang mtshan ma tsam du zad na/ 'o na gang gi don du byang chub sems dpa' sems dpa' chen po rnams byang chub sems dpa'i spyad pa spyod ces zer ba ni/ rab 'byor de ltar 'dus byas thams cad ming dang mtshan ma tsam du zad de/ ming yang
130a2(nyi khri): ming gis stong / mtshan ma yang mtshan mas stong pas na/ de'i phyir byang chub sems dpa' sems dpa' chen po byang chub sems dpa'i spyad pa spyod cing / rnam pa thams cad mkhyen pa nyid thob par byed do/ /rnam pa thams cad mkhyen pa nyid thob nas chos kyi 'khor
130a3(nyi khri): lo bskor ro/ /chos kyi 'khor lo bskor nas/ sems can rnams theg pa gsum gyis yongs su mya ngan las zlo ste/ ming dang mtshan ma de la skye ba dang / 'jig pa dang / gnas pa dang / gnas pa las gzhan du 'gyur ba mi dmigs so/ /gsol pa/ bcom
130a4(nyi khri): ldan 'das rnam pa thams cad mkhyen pa nyid rnam pa thams cad mkhyen pa nyid ces gsung ngam/ bcom ldan 'das kyis bka' stsal pa/ rab 'byor rnam pa thams cad mkhyen pa nyid rnam pa thams cad mkhyen pa nyid ces smra'o/ /gsol pa/ bcom ldan 'das de bzhin
130a5(nyi khri): gshegs pas thams cad shes pa nyid du gsungs pa dang / lam gyi rnam pa shes pa nyid ces mdor gsungs pa dang / rnam pa thams cad mkhyen pa nyid kyang de bzhin gshegs pas gsungs na/ bcom ldan 'das thams cad mkhyen pa de gsum la khyad ni ci zhig mchis/
130a6(nyi khri): bye brag ni ci zhig mchis/ rnam pa ni ci zhig mchis/ bcom ldan 'das kyis bka' stsal pa/ rab 'byor thams cad shes pa nyid ces bya ba ni/ nyan thos dang rang sangs rgyas rnams la bya'o/ /lam gyi rnam pa shes pa nyid ni byang chub sems dpa' sems dpa' chen po
130a7(nyi khri): rnams la bya'o/ /rnam pa thams cad mkhyen pa nyid ni de bzhin gshegs pa dgra bcom pa yang dag par rdzogs pa'i sangs rgyas rnams la bya'o/ /gsol pa/ bcom ldan 'das ci'i slad du nyan thos dang rang sangs rgyas rnams la ni thams cad shes pa nyid ces bgyi/
130b1(nyi khri): ci'i slad du byang chub sems dpa' sems dpa' chen po rnams la ni lam gyi rnam pa shes pa nyid ces bgyi/ bcom ldan 'das kyis bka' stsal pa/ rab 'byor ji tsam du phyi dang nang gi chos ji snyed pa tsam ni thams cad nyan thos dang rang sangs rgyas rnams kyis shes
130b2(nyi khri): te/ lam thams cad du ni ma yin no/ /rab 'byor gang yang 'di skad du ci'i phyir na/ byang chub sems dpa' sems dpa' chen po rnams la lam gyi rnam pa shes pa nyid ces bya zhes zer ba ni/ rab 'byor lam thams cad byang chub sems dpa' sems dpa' chen pos
130b3(nyi khri): bsgrub par bya/ lam thams cad byang chub sems dpa' sems dpa' chen pos shes par bya ste/ nyan thos dang rang sangs rgyas kyi lam gang ji snyed pa dang / byang chub sems dpa'i lam gang ji snyed pa de dag thams cad yongs su rdzogs par bya ba yin la/ lam
130b4(nyi khri): de dag gis kyang lam gyi bya ba bya dgos te/ yang dag pa'i mtha' mngon du mi byed pa'i phyir ro/ /gsol pa/ bcom ldan 'das de ltar byang chub sems dpa' sems dpa' chen pos sangs rgyas kyi lam yongs su rdzogs par bgyi 'tshal na/ 'o na ni des yang
130b5(nyi khri): dag pa'i mtha' yang mngon du bgyi bar 'gyur ro/ /bcom ldan 'das kyis bka' stsal pa/ rab 'byor sangs rgyas kyi zhing yongs su dag par ma byas la/ sems can yongs su smin par ma byas par/ byang chub sems dpa' sems dpa' chen po des yang dag
130b6(nyi khri): pa'i mtha' mngon du mi bya'o/ /gsol pa/ bcom ldan 'das ci lags/ byang chub sems dpa' sems dpa' chen pos lam la gnas te/ yang dag pa'i mtha' mngon du bgyi 'am/ bcom ldan 'das kyis bka' stsal pa/ ma yin no/ /gsol pa/
130b7(nyi khri): bcom ldan 'das 'o na lam ma lags pa la gnas te 'am/ bcom ldan 'das kyis bka' stsal pa/ ma yin no/ /gsol pa/ 'o na lam yang lags la/ lam ma lags pa la yang gnas te 'am/ bcom ldan 'das kyis bka' stsal pa/ ma yin no/ /
131a1(nyi khri): gsol pa/ 'o na lam yang ma lags la/ lam ma lags pa yang ma lags pa la gnas te 'am/ bcom ldan 'das kyis bka' stsal pa/ ma yin no/ /gsol pa/ bcom ldan 'das 'o na ji ltar byang chub sems dpa' sems dpa' chen
131a2(nyi khri): pos yang dag pa'i mtha' mngon du bgyi/ bcom ldan 'das kyis bka' stsal pa/ rab 'byor de ji snyam du sems/ khyod lam la gnas pas nye bar len pa med par zag pa las sems rnam par grol lam/ gsol pa/ bcom ldan 'das de ni ma lags so/ /bcom
131a3(nyi khri): ldan 'das kyis bka' stsal pa/ 'o na lam ma yin pa la gnas te 'am/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/ 'o na lam yang yin la/ lam ma yin pa la yang gnas te 'am/ gsol pa/ bcom ldan
131a4(nyi khri): 'das de ni ma lags so/ /bcom ldan 'das kyis bka' stsal pa/ 'o na lam yang ma yin la/ lam ma yin pa yang ma yin pa la gnas te/ len pa med par zag pa las sems rnam par grol lam/ gsol pa/ bcom ldan 'das de ni ma lags so/ /bcom
131a5(nyi khri): ldan 'das bdag gi sems ni gang la yang gnas pas/ nye bar len pa ma mchis par zag pa las sems rnam par grol ba ma mchis te/ bcom ldan 'das bdag gi sems ni gang la yang mi gnas pas rnam par grol lo/ /bcom ldan 'das kyis bka' stsal pa/
131a6(nyi khri): rab 'byor de bzhin du byang chub sems dpa' sems dpa' chen pos ci la yang mi gnas par yang dag pa'i mtha' mngon du bya'o/ /rab 'byor gang yang rnam pa thams cad mkhyen pa nyid/ rnam pa thams cad mkhyen pa nyid ces bya ba ni/ rnam pa gcig gis rnam pa thams cad
131a7(nyi khri): mkhyen pa nyid ces bya ste/ 'di ltar zhi ba'i rnam pas rnam pa thams cad mkhyen pa nyid ces bya'o/ /rab 'byor 'di ltar yang rnam pa gang dang / tshul gang dang / mtshan ma gang gis chos rnams brjod par bya ba'i rnam pa de dag dang / tshul de dag dang / mtshan ma de dag
131b1(nyi khri): de bzhin gshegs pas thugs su chud pas/ de'i phyir rnam pa thams cad mkhyen pa nyid ces bya'o/ /gsol pa/ bcom ldan 'das thams cad shes pa nyid dang / lam gyi rnam pa shes pa nyid dang / rnam pa thams cad mkhyen pa nyid ces bgyi ba/ thams cad mkhyen
131b2(nyi khri): pa nyid 'di gsum las nyon mongs pa spangs pa'i rnam pa 'dis ni lhag ma ma lus par spangs so/ /'dis ni lhag ma ma lus par ma spangs so/ /zhes bgyi ba'i bye brag mchis sam/ bcom ldan 'das kyis bka' stsal pa/ rab 'byor nyon mongs pa spangs pa la
131b3(nyi khri): ni bye brag med de/ de bzhin gshegs pa la ni bag chags kyi mtshams sbyor ba thams cad spangs pa mnga'o/ /nyan thos dang / rang sangs rgyas rnams la ni/ bag chags kyi mtshams sbyor ba thams cad spangs pa med do/ /gsol pa/ bcom ldan 'das ci lags
131b4(nyi khri): nyan thos dang / rang sangs rgyas de dag thams cad kyis 'dus ma bgyis ma thob par nyon mongs pa spangs sam/ bcom ldan 'das kyis bka' stsal pa/ de ni ma yin no/ /bcom ldan 'das ci lags/ 'dus ma bgyis pa la bye brag dmigs su mchis sam/
131b5(nyi khri): bcom ldan 'das kyis bka' stsal pa/ de ni ma yin no/ /gsol pa/ bcom ldan 'das gal te de ltar dmigs su ma mchis na/ ci'i slad du bcom ldan 'das kyis de skad du 'di la ni/ bag chags kyi mtshams sbyor ba spangs pa mnga'o/ /'di la ni bag chags
131b6(nyi khri): kyi mtshams sbyor ba spangs pa med do/ /zhes bka' stsal/ bcom ldan 'das kyis bka' stsal pa/ rab 'byor bag chags kyi mtshams sbyor ba ni nyon mongs pa yang ma yin mod kyi/ nyan thos dang / rang sangs rgyas rnams la 'dod chags dang / zhe sdang dang /
131b7(nyi khri): gti mug gi lus kyi rnam pa dang / ngag gi rnam pa yod de/ de dag gi bag chags kyi mtshams sbyor ba de ni byis pa so so'i skye bo kun dang thun mong du gnod par 'gyur ba ni ma yin te/ de ni de bzhin gshegs pa dgra bcom pa yang dag par rdzogs pa'i sangs rgyas rnams
132a1(nyi khri): la thams cad du thams cad/ rnam pa thams cad du thams cad mi mnga' zhing mi dmigs so/ /de nas tshe dang ldan pa rab 'byor gyis bcom ldan 'das la 'di skad ces gsol to/ /bcom ldan 'das gal te lam yang ma mchis la/ mya ngan las
132a2(nyi khri): 'das pa yang ma mchis na/ 'o na ci'i slad du/ 'di skad du/ 'di ni rgyun du zhugs pa'o/ /'di ni lan cig phyir 'ong ba'o/ /'di ni phyir mi 'ong ba'o/ /'di ni dgra bcom pa'o/ /'di ni rang sangs rgyas so/ /'di ni byang chub sems dpa' sems dpa' chen po'o/ /
132a3(nyi khri): 'di ni de bzhin gshegs pa dgra bcom pa yang dag par rdzogs pa'i sangs rgyas so zhes bshad/ bcom ldan 'das kyis bka' stsal pa/ rab 'byor rgyun du zhugs pa dang / lan cig phyir 'ong ba dang / phyir mi 'ong ba dang / dgra bcom pa dang / rang sangs rgyas
132a4(nyi khri): dang / byang chub sems dpa' sems dpa' chen po dang / de bzhin gshegs pa dgra bcom pa yang dag par rdzogs pa'i sangs rgyas zhes bya ba de dag thams cad kyang 'dus ma byas kyis rab tu phye ba'o/ /gsol pa/ bcom ldan 'das ci lags/ 'dus ma bgyis te/
132a5(nyi khri): 'di ni rgyun du zhugs pa'o/ /'di ni lan cig phyir 'ong ba'o/ /'di ni phyir mi 'ong ba'o/ 'di ni dgra bcom pa'o/ /'di ni rang sangs rgyas so/ /'di ni byang chub sems dpa' sems dpa' chen po'o/ /'di ni de bzhin gshegs pa dgra bcom pa yang dag par rdzogs pa'i
132a6(nyi khri): sangs rgyas so zhes bgyi bar rab tu 'byed pa mchis sam/ bcom ldan 'das kyis bka' stsal pa/ rab 'byor 'dus ma byas ni rab tu 'byed pa med mod kyi/ 'on kyang tshig tshad mar byas shing brjod de/ don dam par ni rab tu dbye bar mi nus so/ /de ci'i phyir zhe na/
132a7(nyi khri): de la tshig gi lam gyi gdags pa med de/ 'on kyang gang dang gang gis mtha' ma chod pa de dang de dag la phyi ma'i mthar gdags pa yin te/ rab 'byor chos thams cad rang gi mtshan nyid kyis stong pa la/ sngon gyi mtha' yang mi dmigs/ phyi ma'i mtha' yang dmigs par
132b1(nyi khri): 'gyur ba lta ga la yod de gnas med do/ /rab 'byor sems can de dag chos rnams rang gi mtshan nyid kyis stong par mi shes pas/ de dag la 'di skad du/ 'di ni sngon gyi mtha' zhes bya'o/ /'di ni phyi ma'i mtha' zhes bya'o/ /zhes bstan te/ rang gi mtshan nyid kyis
132b2(nyi khri): stong pa'i chos thams cad la sngon gyi mtha' 'am phyi ma'i mtha' dmigs su med do/ /rab 'byor de ltar chos thams cad rang gi mtshan nyid kyis stong pas/ shes rab kyi pha rol du phyin pa la spyad par bya ste/ rang gi mtshan nyid kyis stong pa'i chos thams cad la spyad na/
132b3(nyi khri): nang ngam phyi'i chos sam/ 'dus byas sam/ 'dus ma byas sam/ nyan thos kyi chos sam/ rang sangs rgyas kyi chos sam/ chos kyi chos gang la yang mngon par chags par mi 'gyur ro/ /de skad ces bka' stsal pa dang / tshe dang ldan pa rab 'byor gyis/ bcom ldan
132b4(nyi khri): 'das la 'di skad ces gsol to/ /bcom ldan 'das shes rab kyi pha rol du phyin pa/ shes rab kyi pha rol du phyin pa zhes bgyi ba 'di ci'i slad du shes rab kyi pha rol du phyin pa zhes bgyi/ bcom ldan 'das kyis bka' stsal pa/ rab 'byor shes rab kyi pha rol du phyin
132b5(nyi khri): pa 'di ni chos thams cad kyi pha rol du phyin pa'i dam pa thob pa yin te/ de'i phyir shes rab kyi pha rol du phyin pa zhes bya'o/ /rab 'byor gzhan yang shes rab kyi pha rol du phyin pa 'dis/ nyan thos dang rang sangs rgyas dang / byang chub sems dpa' sems dpa' chen po dang /
132b6(nyi khri): de bzhin gshegs pa dgra bcom pa yang dag par rdzogs pa'i sangs rgyas thams cad/ chos thams cad kyi pha rol du phyin par gyur/ pha rol du phyin par 'gyur bas/ de'i phyir shes rab kyi pha rol du phyin pa zhes bya'o/ /rab 'byor gzhan yang shes rab kyi pha rol
132b7(nyi khri): du phyin pa 'dis/ chos thams cad kyi mchog gi tshul phyed de/ chos de dag kun la yang 'khor ba ma dmigs pas de'i phyir/ shes rab kyi pha rol du phyin pa zhes bya'o/ /rab 'byor gzhan yang shes rab kyi pha rol du phyin pa 'dir/ de bzhin nyid kyang chud yang
133a1(nyi khri): dag pa'i mtha' yang chud/ chos kyi dbyings kyang chud de/ de'i phyir shes rab kyi pha rol du phyin pa zhes bya'o/ /rab 'byor gzhan yang shes rab kyi pha rol du phyin pa 'di ni chos gang gis kyang ldan pa 'am mi ldan pa 'am/ bstan du yod pa 'am/
133a2(nyi khri): bstan du med pa 'am/ thogs pa dang bcas pa 'am/ thogs pa med pa ma yin te/ de ci'i phyir zhe na/ 'di ltar shes rab kyi pha rol du phyin pa 'di ni/ gzugs med pa/ bstan du med pa/ mtshan nyid med par mtshan nyid gcig pa'o/ /rab 'byor gzhan
133a3(nyi khri): yang shes rab kyi pha rol du phyin pa 'di ni chos thams cad kyi spobs pa thams cad dang / snang ba thams cad skyed pa ste/ rab 'byor shes rab kyi pha rol du phyin pa 'di ni bdud dam/ bdud kyi ris kyi lha rnams sam/ gang zag nyan thos dang / rang sangs rgyas kyi theg
133a4(nyi khri): pa pa nas/ mu stegs can gzhan gyi bar dang / sdig pa'i grogs po rnams kyis mi phyed mi 'phrogs pa ste/ byang chub sems dpa' sems dpa' chen po'i shes rab kyi pha rol du phyin pa 'di la gcad par mi nus so/ /de ci'i phyir zhe na/ de ni 'di ltar rang gi mtshan nyid kyis stong pa
133a5(nyi khri): nyid kyi phyir/ shes rab kyi pha rol du phyin pa 'di la de dag thams cad dmigs su med pa'i phyir te/ rab 'byor de ltar byang chub sems dpa' sems dpa' chen pos shes rab kyi pha rol du phyin pa 'di'i don la spyad par bya'o/ /rab 'byor gzhan yang byang chub sems dpa' sems
133a6(nyi khri): dpa' chen po shes rab kyi pha rol du phyin pa zab mo 'di'i don la spyod pas/ mi rtag pa'i don la spyad par bya'o/ /sdug bsngal gyi don la spyad par bya'o/ /bdag med pa'i don la spyad par bya'o/ /sdug bsngal shes pa'i don la spyad par bya'o/ /kun 'byung ba shes pa'i don
133a7(nyi khri): dang / 'gog pa shes pa'i don dang / lam shes pa'i don la spyad par bya'o/ /zad pa shes pa'i don dang / mi skye ba shes pa'i don dang / chos shes pa'i don dang / rjes su 'gro ba shes pa'i don dang / kun rdzob shes pa'i don dang / yongs su rtog pa shes pa'i don dang /
133b1(nyi khri): sgra ji bzhin shes pa'i don la spyad par bya'o/ /rab 'byor de ltar byang chub sems dpa' sems dpa' chen pos shes rab kyi pha rol du phyin pa'i don la spyad par bya'o/ /gsol pa/ bcom ldan 'das gal te shes rab kyi pha rol du phyin pa zab mo 'di la don dang don ma lags pa mi
133b2(nyi khri): dmigs na/ 'o na ji ltar byang chub sems dpa' sems dpa' chen pos shes rab kyi pha rol du phyin pa zab mo 'di'i don la spyad par bgyi/ bcom ldan 'das kyis bka' stsal pa/ rab 'byor byang chub sems dpa' sems dpa' chen po shes rab kyi pha rol du phyin pa'i
133b3(nyi khri): don zab mo 'di la spyod pas/ 'di ltar spyad par bya ste/ 'dod chags bdag gi don ce 'am/ don ma yin zhes spyad par mi bya'o/ /zhe sdang bdag gi don ce 'am/ don ma yin zhes spyad par mi bya'o/ /gti mug bdag gi don ce 'am/ don ma yin zhes spyad par mi bya'o/ /'dod
133b4(nyi khri): chags dang / zhe sdang dang / gti mug bdag gi don ce 'am/ don ma yin zhes spyad par mi bya'o/ /log par lta ba bdag gi don ce 'am/ don ma yin zhes spyad par mi bya'o/ /lta bar gyur pa thams cad bdag gi don ce 'am/ don ma yin zhes spyad par mi bya'o/ /de ci'i phyir zhe na/
133b5(nyi khri): 'dod chags dang / zhe sdang dang / gti mug gi de bzhin nyid ni gang la yang don du mi byed/ don ma yin par mi byed do/ /lta ba'i rnam pa dag gi de bzhin nyid ni gang la yang don du mi byed/ don ma yin par mi byed do/ /gzugs bdag gi don ces spyad par mi bya'o/ /gzugs bdag
133b6(nyi khri): gi don ma yin zhes spyad par mi bya'o/ /tshor ba dang 'du shes dang 'du byed dang rnam par shes pa bdag gi don ces spyad par mi bya'o/ /rnam par shes pa bdag gi don ma yin zhes spyad par mi bya'o/ /skye mched dang khams dang rten cing 'brel par 'byung ba bdag gi don ces spyad par mi
133b7(nyi khri): bya'o/ /rten cing 'brel par 'byung ba bdag gi don ma yin zhes spyad par mi bya'o/ /pha rol du phyin pa thams cad dang / stong pa nyid thams cad dang / byang chub kyi phyogs kyi chos sum cu rtsa bdun bdag gi don ces spyad par mi bya'o/ /byang chub kyi phyogs kyi chos sum cu rtsa bdun bdag
134a1(nyi khri): gi don ma yin zhes spyad par mi bya'o/ /'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa brgyad dang / mthar gyis gnas pa'i snyoms par 'jug pa dgu dang /
134a2(nyi khri): stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo bdag gi don ces spyad par mi bya'o/ /gzungs kyi sgo bdag gi don ma yin zhes spyad par mi bya'o/ /de bzhin gshegs pa'i stobs dang /
134a3(nyi khri): mi 'jigs pa dang / so so yang dag par rig pa dang / sangs rgyas kyi chos ma 'dres pa brgyad bdag gi don ces spyad par mi bya'o/ /sangs rgyas kyi chos ma 'dres pa brgyad bdag gi don ma yin zhes spyad par mi bya'o/ /bla na med pa yang dag par rdzogs pa'i byang chub kyi
134a4(nyi khri): bar du bdag gi don zhes spyad par mi bya'o/ /bla na med par yang dag par rdzogs pa'i byang chub kyi bar du bdag gi don ma yin zhes spyad par mi bya'o/ /de ci'i phyir zhe na/ rab 'byor de ni 'di ltar de bzhin gshegs pa dgra bcom pa yang dag par rdzogs pa'i sangs rgyas kyis bla
134a5(nyi khri): na med pa yang dag par rdzogs pa'i byang chub tu mngon par rdzogs par sangs rgyas nas/ chos gang don du bya ba 'am/ don med par bya ba de lta bu gang yang ma dmigs so/ /rab 'byor gzhan yang de bzhin gshegs pa rnams skyes kyang rung / de bzhin gshegs pa rnams
134a6(nyi khri): ma skyes kyang rung ste/ chos rnams kyi chos nyid dang / chos kyi gnas nyid ni gnas pa/ chos kyi dbyings ni gnas pa ste/ de ni gang la yang don kyang mi byed/ don ma yin pa 'ang mi byed do/ /rab 'byor de ltar byang chub sems dpa' sems dpa' chen pos don dang don ma yin
134a7(nyi khri): pa spangs te/ shes rab kyi pha rol du phyin pa la spyad par bya'o/ /gsol pa/ bcom ldan 'das ci'i slad du shes rab kyi pha rol du phyin pa gang la yang don kyang mi bgyid/ don ma lags pa 'ang mi bgyid pa lags/ bcom ldan 'das kyis bka' stsal pa/ rab 'byor
134b1(nyi khri): de ni 'di ltar shes rab kyi pha rol du phyin pa ni 'dus byas dang 'dus ma byas kyi chos nyid gang yang mi byed de/ de'i phyir shes rab kyi pha rol du phyin pa ni gang la yang don du byed pa yang ma yin no/ /don ma yin par byed pa yang ma yin no/ /gsol pa/ bcom ldan 'das 'o na 'dus
134b2(nyi khri): ma bgyis/ sangs rgyas dang / sangs rgyas kyi nyan thos 'phags pa thams cad kyi don ma lags sam/ bcom ldan 'das kyis bka' stsal pa/ 'dus ma byas ni sangs rgyas dang / sangs rgyas kyi nyan thos 'phags pa thams cad kyi don kyang yin te/ phan pa 'am/ gnod par
134b3(nyi khri): nye bar gnas pa ma yin no/ /rab 'byor 'di lta ste dper na/ nam mkha'i de bzhin nyid ni gang la yang phan pa 'am/ gnod par nye bar gnas pa ma yin no/ /rab 'byor de bzhin du byang chub sems dpa' sems dpa' chen po'i shes rab kyi pha rol du phyin pa yang chos gang la yang phan pa
134b4(nyi khri): 'am/ gnod par nye bar gnas pa ma yin no/ /gsol pa/ bcom ldan 'das 'o na byang chub sems dpa' sems dpa' chen po 'dus ma bgyis kyi/ shes rab kyi pha rol du phyin pa la bslabs shing / rnam pa thams cad mkhyen pa nyid thob par mi bgyid dam/ bcom ldan
134b5(nyi khri): 'das kyis bka' stsal pa/ rab 'byor de de bzhin no/ /de de bzhin te/ byang chub sems dpa' sems dpa' chen po ni shes rab kyi pha rol du phyin pa zab mo 'di la bslabs shing / rnam pa thams cad mkhyen pa nyid thob par byed de/ gnyis kyi tshul gyis ni ma yin no/ /gsol
134b6(nyi khri): pa/ bcom ldan 'das ci lags/ gnyis su ma mchis pa'i chos kyis gnyis su ma mchis pa'i chos thob par bgyid dam/ bcom ldan 'das kyis bka' stsal pa/ de ni ma yin no/ /gsol pa/ 'o na gnyis kyi chos shig gnyis kyi chos thob par bgyid pa lags sam/
134b7(nyi khri): bcom ldan 'das kyis bka' stsal pa/ ma yin no/ /gsol pa/ 'o na ji ltar thob par 'gyur/ bcom ldan 'das kyis bka' stsal pa/ nam gnyis kyi chos sam/ gnyis su med pa'i chos kyang mi dmigs pa ni/ thob par 'gyur ro/ /de ci'i phyir zhe na/ mi dmigs
135a1(nyi khri): pa ni thob pa ste/ de ni dmigs pas kyang thob par mi 'gyur/ mi dmigs pas kyang thob par mi 'gyur ro/ /shes rab kyi pha rol tu phyin pa stong phrag nyi shu lnga pa las le'u lnga bcu gsum pa'o// //de nas tshe dang ldan pa rab
135a2(nyi khri): 'byor gyis/ bcom ldan 'das la 'di skad ces gsol to/ /bcom ldan 'das shes rab kyi pha rol du phyin pa ni zab bo/ /bcom ldan 'das byang chub sems dpa' sems dpa' chen po gang bla na med pa yang dag par rdzogs pa'i byang chub tu zhugs pa yang dka' ba
135a3(nyi khri): bgyid pa lags te/ sems can zhes bgyi 'am/ sems can du gdags pa ni gang yang mi dmigs na/ de dag ni sems can rnams kyi slad du bla na med pa yang dag par rdzogs pa'i byang chub tu yang dag par zhugs so/ /bcom ldan 'das 'di lta ste dper na/ skyes bu la
135a4(nyi khri): la zhig nam mkha' gzhi ma mchis pa la/ ljang bu bskyed par 'tshal ba de bzhin du/ byang chub sems dpa' sems dpa' chen po rnams kyang sems can rnams kyi slad du/ rnam pa thams cad mkhyen pa nyid thob par 'tshal lo/ /bcom ldan 'das kyis bka' stsal pa/ rab 'byor
135a5(nyi khri): de de bzhin no/ /de de bzhin te/ byang chub sems dpa' sems dpa' chen po gang sems can rnams kyi phyir/ bla na med pa yang dag par rdzogs pa'i byang chub tu yang dag par 'jug pa dang / rnam pa thams cad mkhyen pa nyid du mngon par rdzogs par sangs rgyas nas/ sems can
135a6(nyi khri): rnams sems can du 'dzin pa las yongs su 'grel pa ni/ dka' ba byed pa'o/ /rab 'byor 'di lta ste/ dper na skyes bu la la zhig ljang bu bskyed par 'dod la/ skyes bu des ljang bu de'i rtsa ba ma dmigs/ yal ga dang sdong bu dang / lo ma dang / me tog dang / 'bras bu ma
135a7(nyi khri): dmigs par ljang bu de'i sdong bu bskyed de/ dus dus su chus bran cing / de'i sdong bu de rim gyis yal ga phun sum tshogs par gyur/ lo ma phun sum tshogs par gyur/ me tog phun sum tshogs par gyur/ 'bras bu phun sum tshogs par gyur pa dang / de ljang bu de'i 'dab ma
135b1(nyi khri): la spyod pa dang / me tog la spyod pa dang / 'bras bu la spyod pa de bzhin du/ byang chub sems dpa' sems dpa' chen po rnams kyang / sems can rnams kyi phyir/ bla na med pa yang dag par rdzogs pa'i byang chub tu yang dag par 'jug ste/ de dag rim gyis pha rol du phyin pa
135b2(nyi khri): drug la spyod cing / rnam pa thams cad mkhyen pa nyid thob par byed de/ de dag la lo ma dang / me tog dang / 'bras bu ltar sems can thams cad nye bar 'tsho bar 'gyur ro/ /rab 'byor de la lo ma ni byang chub sems dpa' sems dpa' chen po la brten cing / sems can
135b3(nyi khri): rnams ngan song gsum las yongs su 'grol ba'o/ /me tog ni byang chub sems dpa' sems dpa' chen po la brten cing / rgyal rigs che zhing mtho ba dang / bram ze'i rigs che zhing mtho ba dang / khyim bdag gi rigs che zhing mtho bar skye ba dang / rgyal chen bzhi'i ris kyi
135b4(nyi khri): lhar skye ba dang / sum cu rtsa gsum dang / mtshe ma dang / dga' ldan dang / 'phrul dga' dang / gzhan 'phrul dbang byed dang / tshangs ris dang / tshangs lha nye phan dang / tshangs pa kun 'khor dang tshangs chen dang / snang ba dang / chung snang dang / tshad med snang ba dang / kun snang dang ba dang / dge ba dang /
135b5(nyi khri): chung dge dang / tshad med dge ba dang / dge rgyas dang / che ba dang / chung che dang / tshad med che ba dang / 'bras bu che ba dang / mi che ba dang / mi gdung ba dang / shin du mthong ba dang / gya nom snang ba dang / 'og min dang / nam mkha' mtha' yas skye mched dang / rnam shes mtha' yas skye mched dang
135b6(nyi khri): med pa'i skye mched dang / 'du shes med 'du shes med min skye mched kyi lhar skye ba'o/ /'bras bu ni byang chub sems dpa' sems dpa' chen po rnam pa thams cad mkhyen pa nyid thob nas/ sems can de dag rgyun du zhugs pa'i 'bras bu la rab tu 'god pa dang / lan cig
135b7(nyi khri): phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub la rab tu 'god pa dang / byang chub sems dpa' sems dpa' chen po de nyid la brten cing rnam pa thams cad mkhyen pa nyid thob par 'gyur ba dang / rnam pa thams cad mkhyen pa nyid
136a1(nyi khri): thob nas/ de dag kyang sems can thams cad 'bras bu la nye bar 'tsho ba bzhin nye bar 'tsho bar 'gyur ba dang / de la gang gis yon phul ba de dag gis kyang rim gyis/ 'di lta ste/ nyan thos kyi theg pa dang / rang sangs rgyas kyi theg pa 'am/ theg pa chen po
136a2(nyi khri): 'am/ theg pa gsum po de dag gis yongs su mya ngan las 'da' ba dang / bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur yang / de la sems can du yang mi 'dogs/ sems can du gdags pa yang med par sems can de dag kyang
136a3(nyi khri): sems can du 'dzin pa las yongs su 'grel pa ste/ rab 'byor de ltar byang chub sems dpa' sems dpa' chen po shes rab kyi pha rol du phyin pa la spyod kyang / gang gi don du bdag gis rnam pa thams cad mkhyen pa nyid thob par bya'o/ /zhes bya ba'i sems can nam/ sems can du
136a4(nyi khri): gdags pa gang yang mi dmigs so/ /rab 'byor gyis gsol pa/ bcom ldan 'das byang chub sems dpa' sems dpa' chen po ni de bzhin gshegs pa nyid du rig par bgyi'o/ /de ci'i slad du zhe na/ bcom ldan 'das de ni 'di ltar byang chub sems dpa' sems dpa' chen
136a5(nyi khri): po la brten na/ sems can dmyal ba thams cad rgyun chad par 'gyur ro/ /byol song gi skye gnas thams cad dang / gshin rje'i 'jig rten thams cad rgyun 'chad par 'gyur ro/ /mi khom pa dang / ngan song thams cad rgyun chad par 'gyur ro/ /dbul po thams cad rgyun chad par 'gyur
136a6(nyi khri): ro/ /lam gyi rgyud dma' ba thams cad rgyun chad par 'gyur ro/ /'dod pa'i khams thams cad rgyun chad par 'gyur ro/ /gzugs kyi khams thams cad rgyun chad par 'gyur ro/ /gzugs med pa'i khams thams cad rgyun chad par 'gyur ro/ /bcom ldan 'das kyis bka' stsal pa/
136a7(nyi khri): rab 'byor de de bzhin no/ /de de bzhin te/ rab 'byor byang chub sems dpa' sems dpa' chen po ni de bzhin gshegs pa nyid du rig par bya'o/ /rab 'byor gal te byang chub sems dpa' sems dpa' chen po med na/ 'das pa dang / ma byon pa dang / da ltar byung ba'i sangs rgyas bcom ldan 'das
136b1(nyi khri): rnams kyi bla na med pa yang dag par rdzogs pa'i byang chub kyang yod par mi 'gyur/ rang sangs rgyas rnams kyang 'jig rten du 'byung bar mi 'gyur/ dgra bcom pa rnams dang / phyir mi 'ong ba rnams dang / lan cig phyir 'ong ba rnams dang / rgyun du zhugs pa rnams kyang 'jig rten du 'byung
136b2(nyi khri): bar mi 'gyur ro/ /sems can dmyal ba thams cad rgyun chad par mi 'gyur/ byol song gi skye gnas dang / gshin rje'i 'jig rten thams cad kyang rgyun chad par mi 'gyur/ 'dod pa'i khams thams cad kyang rgyun chad par mi 'gyur/ gzugs kyi khams thams cad dang / gzugs
136b3(nyi khri): med pa'i khams thams cad kyang rgyun chad par mi 'gyur ro/ /rab 'byor de lta bas na gang 'di skad du/ byang chub sems dpa' sems dpa' chen po ni de bzhin gshegs pa nyid du rig par bya'o/ /zhes zer ba ni rab 'byor de de bzhin no/ /de de bzhin te/ rab 'byor byang chub sems dpa'
136b4(nyi khri): sems dpa' chen po ni de bzhin gshegs pa nyid du rig par bya'o/ /de ci'i phyir zhe na/ rab 'byor de bzhin nyid gang gis de bzhin gshegs par gdags pa dang / de bzhin nyid gang gis rang sangs rgyas su gdags pa dang / de bzhin nyid gang gis 'phags pa thams cad du gdags pa dang /
136b5(nyi khri): de bzhin nyid gang gis gzugs su gdags pa dang / de bzhin nyid gang gis tshor ba dang / 'du shes dang / 'du byed dang / rnam par shes par gdags pa dang / de bzhin nyid gang gis skye mched dang / khams dang rten cing 'brel par 'byung bar gdags pa dang / de bzhin nyid gang gis pha
136b6(nyi khri): rol du phyin pa thams cad dang / stong pa nyid thams cad dang / byang chub kyi phyogs kyi chos sum cu rtsa bdun du gdags pa dang / de bzhin nyid gang gis 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar
136b7(nyi khri): pa brgyad dang / mthar gyis gnas pa'i snyoms par 'jug pa dgu dang / rnam par thar pa'i sgo stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo rnams su gdags pa dang / de bzhin nyid gang gis de bzhin
137a1(nyi khri): gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad du gdags pa dang / de bzhin nyid gang gis rnam pa thams cad mkhyen pa nyid kyi bar du gdags pa dang /
137a2(nyi khri): de bzhin nyid gang gis 'dus byas kyi khams dang / 'dus ma byas kyi khams kyi bar du gdags pa de dag thams cad kyang de kho na bzhin te/ de bas na de bzhin nyid ces bya'o/ /byang chub sems dpa' sems dpa' chen po de ni de bzhin nyid de la bslabs shing / rnam pa thams cad
137a3(nyi khri): mkhyen pa nyid thob par byed pas/ de'i phyir de bzhin gshegs pa zhes bya ste/ rab 'byor rnam grangs des na/ de bzhin nyid tshad mar byas te/ byang chub sems dpa' sems dpa' chen po de ni de bzhin gshegs pa nyid du rig par bya'o/ /rab 'byor de ltar byang chub
137a4(nyi khri): sems dpa' sems dpa' chen pos de bzhin nyid kyi shes rab kyi pha rol du phyin pa la bslab par bya ste/ rab 'byor byang chub sems dpa' sems dpa' chen po de ni de bzhin nyid kyi shes rab kyi pha rol du phyin pa la bslabs shing / chos thams cad kyi de bzhin nyid la slob bo/ /chos
137a5(nyi khri): thams cad kyi de bzhin nyid la bslabs shing / chos thams cad kyi de bzhin nyid yongs su rdzogs par byed do/ /chos thams cad kyi de bzhin nyid yongs su rdzogs par byas shing / chos thams cad kyi de bzhin nyid la dbang du gyur pa thob par byed do/ /chos thams cad kyi de bzhin
137a6(nyi khri): nyid la dbang du gyur pa thob par byas shing / sems can thams cad kyi dbang po la mkhas par byed do/ /dbang po la mkhas par byas shing / dbang po yongs su bskang ba la mkhas pa thob par byed do/ /dbang po yongs su bskang ba la mkhas pa 'thob par byas shing / sems
137a7(nyi khri): can rnams kyi las rang gi byas pa shes par byed do/ /sems can rnams kyi rang gi las shes par byas shing / smon pa'i ye shes yongs su rdzogs par byed do/ /smon pa'i ye shes yongs su rdzogs par byas shing / dus gsum du ye shes rnam par dag par byed do/ /
137b1(nyi khri): dus gsum du ye shes rnam par dag par byas shing / byang chub sems dpa'i spyad pa spyod pas sems can rnams kyi don byed do/ /sems can rnams kyi don byed cing / sangs rgyas kyi zhing yongs su dag par byed do/ /sangs rgyas kyi zhing yongs su dag par byas shing / rnam
137b2(nyi khri): pa thams cad mkhyen pa nyid thob par byed do/ /rnam pa thams cad mkhyen pa nyid thob par byas shing / chos kyi 'khor lo bskor ro/ /chos kyi 'khor lo bskor cing / sems can rnams theg pa gsum la rab tu bkod do/ /sems can rnams theg pa gsum la rab tu bkod
137b3(nyi khri): nas/ phung po'i lhag ma ma lus pa'i mya ngan las 'das pa'i dbyings su yongs su mya ngan las 'da' 'o/ /rab 'byor de ltar byang chub sems dpa' sems dpa' chen pos yon tan dang / legs pa thams cad mthong nas/ bdag gis kyang bla na med pa yang dag par rdzogs
137b4(nyi khri): pa'i byang chub tu sems bskyed par bya'o/ /gzhan yang bla na med pa yang dag par rdzogs pa'i byang chub tu sems bskyed du gzhug par bya'o/ /rab 'byor gyis gsol pa/ bcom ldan 'das byang chub sems dpa' sems dpa' chen po gang shes rab kyi pha rol du phyin pa zab mo
137b5(nyi khri): ji skad du bstan pa 'di la spyod pa de dag ni/ lha dang / mi dang lha ma yin du bcas pa'i 'jig rten gyis phyag bgyi bar 'os pa'o/ /bcom ldan 'das kyis bka' stsal pa/ rab 'byor de de bzhin no/ de de bzhin te/ byang chub sems dpa' sems dpa' chen po gang shes rab kyi pha rol
137b6(nyi khri): du phyin pa zab mo ji skad du bstan pa 'di la spyod pa de dag ni/ lha dang / mi dang / lha ma yin du bcas pa'i 'jig rten gyis phyag bya bar 'os pa'o/ /gsol pa/ bcom ldan 'das byang chub sems dpa' sems dpa' chen po sems dang po bskyed pa dang ldan pa/ sems can
137b7(nyi khri): thams cad kyi don du bla na med pa yang dag par rdzogs pa'i byang chub tu mngon par rdzogs par 'tshang rgya bar 'tshal ba de'i bsod nams ji tsam zhig tu 'phel bar 'gyur/ bcom ldan 'das kyis bka' stsal pa/ rab 'byor gal te stong gsum gyi stong chen po'i 'jig rten gyi khams
138a1(nyi khri): kyi sems can gang ji snyed pa de dag thams cad/ nyan thos kyi sa la gnas par gyur/ rang sangs rgyas kyi sa la gnas par gyur na/ sems can de dag gi bsod nams ches mang du 'phel lam/ gsol pa/ bcom ldan 'das mang ngo / /bde bar
138a2(nyi khri): gshegs pa mang ngo / /bcom ldan 'das tshad ma mchis so/ /bde bar gshegs pa tshad ma mchis so/ /bcom ldan 'das kyis bka' stsal pa/ rab 'byor stong gsum gyi stong chen po'i 'jig rten gyi khams kyi sems can thams cad nyan thos kyi theg pa pa 'am/ /
138a3(nyi khri): rang sangs rgyas kyi theg pa par gyur pa'i bsod nams dang / byang chub sems dpa' sems dpa' chen po sems dang po bskyed pa dang ldan pa'i bsod nams las byang chub sems dpa' sems dang po bskyed pa dang ldan pa'i bsod nams kyi tshogs de la ni/ stong gsum gyi stong chen po'i
138a4(nyi khri): 'jig rten gyi khams kyi sems can thams cad nyan thos kyi theg pa pa 'am/ rang sangs rgyas kyi theg pa par gyur pa de dag gi bsod nams des brgya'i char yang nye bar mi 'gro'o/ /stong gi cha dang / brgya stong gi cha dang / brgya phrag stong gi cha dang / bye ba'i cha dang / bye ba brgya'i cha dang /
138a5(nyi khri): bye ba stong gi cha dang / bye ba brgya phrag stong gi cha dang / bye ba khrag khrig brgya phrag stong gi char yang nye bar mi 'gro'o/ /grangs dang cha dang / bgrang ba dang / dpe dang / rgyur yang mi bzod do/ /de ci'i phyir zhe na/ byang chub sems dpa' las byung ba ni gang zag nyan thos dang / rang sangs rgyas kyi theg pa
138a6(nyi khri): pa rnams te/ nyan thos dang / rang sangs rgyas las byung ba ni byang chub sems dpa' sems dpa' chen po rnams ma yin no/ /stong gsum gyi stong chen po'i 'jig rten gyi khams kyi sems can thams cad nyan thos kyi theg pa pa 'am/ rang sangs rgyas kyi theg pa par gyur pa lta zhog gi /
138a7(nyi khri): gal te stong gsum gyi stong chen po'i 'jig rten gyi khams kyi sems can de dag thams cad nyan thos kyi yon tan dang ldan par gyur kyang / de dag gi bsod nams des byang chub sems dpa' sems dang po bskyed pa'i bsod nams kyi brgya'i char yang nye bar mi 'gro'o/ /stong gi cha dang /
138b1(nyi khri): brgya phrag stong gi cha dang / bye ba khrag khrig brgya phrag stong gi bar gyi char yang nye bar mi 'gro'o/ /dpe dang rgyu'i bar du yang mi bzod do/ /de ci'i phyir zhe na/ byang chub sems dpa' las byung ba ni/ nyan thos dang / rang sangs rgyas kyi yon tan rnams te/ nyan thos dang /
138b2(nyi khri): rang sangs rgyas las byung ba ni/ byang chub sems dpa' sems dpa' chen po rnams ma yin no/ /stong gsum gyi stong chen po'i 'jig rten gyi khams kyi sems can thams cad nyan thos kyi yon tan dang ldan par gyur pa 'am/ rang sangs rgyas kyi yon tan dang ldan par gyur pa
138b3(nyi khri): lta zhog gi / gal te stong gsum gyi stong chen po'i 'jig rten gyi khams kyi sems can de dag thams cad dkar po rnam par mthong ba'i sa la gnas par gyur kyang / de dag gis bsod nams des/ byang chub sems dpa' sems dang po bskyed pa'i bsod nams kyi brgya'i char yang nye
138b4(nyi khri): bar mi 'gro'o/ /stong gi cha dang / brgya phrag stong gi cha dang / bye ba khrag khrig brgya phrag stong gi bar gyi char yang nye bar mi 'gro'o/ /dpe dang rgyu'i bar du yang mi bzod do/ /de ci'i phyir zhe na/ byang chub sems dpa' las byung ba ni dkar po rnam par mthong ba'i sa la gnas pa rnams te/
138b5(nyi khri): dkar po rnam par mthong ba'i sa las byung ba ni/ byang chub sems dpa' sems dpa' chen po rnams ma yin no/ /stong gsum gyi stong chen po'i 'jig rten gyi khams kyi sems can thams cad dkar po rnam par mthong ba'i sa la gnas par gyur pa lta zhog gi /gal te stong gsum gyi stong
138b6(nyi khri): chen po'i 'jig rten gyi khams kyi sems can de dag thams cad rigs kyi sa la gnas par gyur kyang / de dag gi bsod nams des byang chub sems dpa' sems dang po bskyed pa'i bsod nams kyi brgya'i char yang nye bar mi 'gro'o/ /stong gi cha dang / brgya phrag stong gi cha dang / bye ba khrag
138b7(nyi khri): khrig brgya phrag stong gi bar gyi char yang nye bar mi 'gro'o/ /dpe dang rgyu'i bar du yang mi bzod do/ /de ci'i phyir zhe na/ byang chub sems dpa' las byung ba ni rigs kyi sa la gnas pa rnams te/ rigs kyi sa las byung ba ni/ byang chub sems dpa' sems dpa' chen po rnams
139a1(nyi khri): ma yin no/ /stong gsum gyi stong chen po'i 'jig rten gyi khams kyi sems can thams cad rigs kyi sa la gnas par gyur pa lta zhog gi /gal te stong gsum gyi stong chen po'i 'jig rten gyi khams kyi sems can de dag thams cad brgyad pa'i sa la gnas par
139a2(nyi khri): gyur kyang / de dag gi bsod nams des byang chub sems dpa' sems dang po bskyed pa'i bsod nams kyi brgya'i char yang nye bar mi 'gro'o/ /stong gi cha dang / brgya phrag stong gi cha dang / bye ba khrag khrig brgya phrag stong gi bar gyi char yang nye bar mi 'gro'o/ /dpe dang rgyu'i bar du yang mi
139a3(nyi khri): bzod do/ /de ci'i phyir zhe na/ byang chub sems dpa' las byung ba ni brgyad pa'i sa rnams te/ brgyad pa'i sa las byung ba ni byang chub sems dpa' sems dpa' chen po rnams ma yin no/ /stong gsum gyi stong chen po'i 'jig rten gyi khams kyi sems can thams cad brgyad pa'i sa la gnas
139a4(nyi khri): par gyur pa lta zhog gi / gal te stong gsum gyi stong chen po'i 'jig rten gyi khams kyi sems can de dag thams cad mthong ba'i sa la gnas par gyur kyang / de dag gi bsod nams des/ byang chub sems dpa' sems dang po bskyed pa'i bsod nams kyi brgya'i char yang nye bar mi 'gro'o/ /
139a5(nyi khri): stong gi cha dang / brgya phrag stong gi cha dang / bye ba khrag khrig brgya phrag stong gi bar gyi char yang nye bar mi 'gro'o/ /dpe dang rgyu'i bar du yang mi bzod do/ /de ci'i phyir zhe na/ byang chub sems dpa' las byung ba ni mthong ba'i sa rnams te/ mthong ba'i sa las byung ba ni byang chub sems
139a6(nyi khri): dpa' sems dpa' chen po rnams ma yin no/ /stong gsum gyi stong chen po'i 'jig rten gyi khams kyi sems can thams cad mthong ba'i sa la gnas par gyur pa lta zhog gi /gal te stong gsum gyi stong chen po'i 'jig rten gyi khams kyi sems can de dag thams cad bsrabs
139a7(nyi khri): pa'i sa la gnas par gyur kyang de dag gi bsod nams des byang chub sems dpa' sems dang po bskyed pa'i bsod nams kyi brgya'i char yang nye bar mi 'gro'o/ /stong gi cha dang / brgya phrag stong gi cha dang / bye ba khrag khrig brgya phrag stong gi bar gyi char yang nye bar mi 'gro'o/ /dpe dang rgyu'i
139b1(nyi khri): bar du yang mi bzod do/ /de ci'i phyir zhe na/ byang chub sems dpa' las byung ba ni bsrabs pa'i sa rnams te/ bsrabs pa'i sa las byung ba ni byang chub sems dpa' sems dpa' chen po rnams ma yin no/ /stong gsum gyi stong chen po'i 'jig rten gyi khams kyi sems can
139b2(nyi khri): de dag thams cad bsrabs pa'i sa la gnas par gyur pa lta zhog gi / gal te stong gsum gyi stong chen po'i 'jig rten gyi khams kyi sems can de dag thams cad 'dod chags dang bral ba'i sa la gnas par gyur kyang / de dag gi bsod nams des/ byang chub sems dpa'
139b3(nyi khri): sems dang po bskyed pa'i bsod nams kyi brgya'i char yang nye bar mi 'gro'o/ /stong gi cha dang / brgya phrag stong gi cha dang / bye ba khrag khrig brgya phrag stong gi bar gyi char yang nye bar mi 'gro'o/ /dpe dang rgyu'i bar du yang mi bzod do/ /de ci'i phyir zhe na/ byang chub sems dpa' las
139b4(nyi khri): byung ba ni/ 'dod chags dang bral ba'i sa la gnas pa rnams te/ 'dod chags dang bral ba'i sa las byung ba ni/ byang chub sems dpa' sems dpa' chen po rnams ma yin no/ /stong gsum gyi stong chen po'i 'jig rten gyi khams kyi sems can thams cad 'dod chags dang bral
139b5(nyi khri): ba'i sa la gnas par gyur pa lta zhog gi / gal te stong gsum gyi stong chen po'i 'jig rten gyi khams kyi sems can de dag thams cad byas pa rtogs pa'i sa la gnas par gyur kyang / de dag gi bsod nams des/ byang chub sems dpa' sems dang po bskyed pa'i bsod nams kyi brgya'i
139b6(nyi khri): char yang nye bar mi 'gro'o/ /stong gi cha dang / brgya phrag stong gi cha dang / bye ba khrag khrig brgya phrag stong gi bar gyi char yang nye bar mi 'gro'o/ /dpe dang rgyu'i bar du yang mi bzod do/ /de ci'i phyir zhe na/ byang chub sems dpa' las byung ba ni byas pa rtogs pa'i sa la gnas pa rnams
139b7(nyi khri): te/ byas pa rtogs pa'i sa las byung ba ni/ byang chub sems dpa' sems dpa' chen po rnams ma yin no/ /stong gsum gyi stong chen po'i 'jig rten gyi khams kyi sems can thams cad byas pa rtogs pa'i sa la gnas par gyur pa lta zhog gi /gal te stong gsum gyi stong chen po'i
140a1(nyi khri): 'jig rten gyi khams kyi sems can de dag thams cad rang sangs rgyas kyi sa la gnas par gyur kyang de dag gi bsod nams des byang chub sems dpa' sems dang po bskyed pa'i bsod nams kyi brgya'i char yang nye bar mi 'gro'o/ /stong gi cha dang / brgya
140a2(nyi khri): phrag stong gi cha dang / bye ba khrag khrig brgya phrag stong gi bar gyi char yang nye bar mi 'gro'o/ /dpe dang rgyu'i bar du yang mi bzod do/ /de ci'i phyir zhe na/ byang chub sems dpa' las byung ba ni/ rang sangs rgyas rnams te/ rang sangs rgyas las byung ba ni byang chub sems dpa'
140a3(nyi khri): sems dpa' chen po rnams ma yin no/ /stong gsum gyi stong chen po'i 'jig rten gyi khams kyi sems can thams cad rang sangs rgyas kyi sa la gnas par gyur pa lta zhog gi /gal te stong gsum gyi stong chen po'i 'jig rten gyi khams kyi sems can de dag thams cad byang chub
140a4(nyi khri): sems dpa'i skyon med par zhugs par gyur kyang / de dag gi bsod nams des byang chub sems dpa' rang byang chub tu zhugs pa'i bsod nams kyi brgya'i char yang nye bar mi 'gro'o/ /stong gi cha dang / brgya phrag stong gi cha dang / bye ba khrag khrig brgya phrag stong gi bar gyi char yang
140a5(nyi khri): nye bar mi 'gro'o/ /dpe dang rgyu'i bar du yang mi bzod do/ /stong gsum gyi stong chen po'i 'jig rten gyi khams kyi sems can de dag thams cad byang chub sems dpa'i skyon med par zhugs par gyur pa lta zhog gi /gal te stong gsum gyi stong chen po'i 'jig rten gyi khams kyi sems
140a6(nyi khri): can de dag thams cad byang chub tu zhugs par gyur kyang / de dag gi bsod nams des/ de bzhin gshegs pa dgra bcom pa yang dag par rdzogs pa'i sangs rgyas kyi bsod nams kyi brgya'i char yang nye bar mi 'gro'o/ /stong gi cha dang / brgya phrag stong gi cha dang / bye ba khrag
140a7(nyi khri): khrig brgya phrag stong gi bar gyi char yang nye bar mi 'gro'o/ /grangs su yang mi bzod/ char yang mi bzod/ bgrang bar yang mi bzod/ dper yang mi bzod/ rgyur yang mi bzod do/ /gsol pa/ bcom ldan 'das byang chub sems dpa' sems dpa' chen po
140b1(nyi khri): sems dang po bskyed pas ci yid la bgyi/ bcom ldan 'das kyis bka' stsal pa/ rnam pa thams cad mkhyen pa nyid yid la bya'o/ /gsol pa/ bcom ldan 'das rnam pa thams cad mkhyen pa nyid kyi dngos po ji lta bu zhig mchis dmigs pa ji lta bu zhig mchis
140b2(nyi khri): dbang sgyur ba ji lta bu zhig mchis/ rnam pa ji lta bu zhig mchis/ mtshan nyid ji lta bu zhig mchis/ bcom ldan 'das kyis bka' stsal pa/ rab 'byor rnam pa thams cad mkhyen pa nyid ces bya ba ni/ dngos po med pa mtshan nyid med pa/ mtshan ma med pa/ byed pa med
140b3(nyi khri): pa/ skye ba med pa/ 'byung ba med pa ste/ rab 'byor gang yang 'di skad du/ rnam pa thams cad mkhyen pa nyid kyi dmigs pa ji lta bu zhig yod ces zer ba ni/ rab 'byor rnam pa thams cad mkhyen pa nyid ni dmigs pa med pa ste/ dran pas dbang bsgyur ba dang / zhi ba'i rnam pa mtshan
140b4(nyi khri): nyid med pa yin te/ rab 'byor 'di ni rnam pa thams cad mkhyen pa nyid kyi dmigs pa'o/ /'di ni dbang bsgyur ba'o/ /'di ni rnam pa'o/ /'di ni mtshan nyid do/ /gsol pa/ bcom ldan 'das ci lags/ rnam pa thams cad mkhyen pa nyid 'ba' zhig dngos po ma mchis pa
140b5(nyi khri): lags sam/ ma lags kyi/ gzugs kyang dngos po ma mchis pa lags/ tshor ba dang 'du shes dang 'du byed dang / rnam par shes pa yang dngos po ma mchis pa lags/ skye mched dang khams dang rten cing 'brel par 'byung ba yang dngos po ma mchis pa lags/ pha rol du phyin
140b6(nyi khri): pa thams cad dang / stong pa nyid thams cad dang / byang chub kyi phyogs kyi chos sum cu rtsa bdun yang dngos po ma mchis pa lags/ 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa brgyad dang / mthar
140b7(nyi khri): gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo dang / de bzhin gshegs pa'i stobs dang / mi 'jigs pa dang / so so yang dag par rig pa dang / sangs rgyas
141a1(nyi khri): kyi chos ma 'dres pa rnams kyang dngos po ma mchis pa lags/ byams pa chen po dang / snying rje chen po dang / dga' ba chen po dang / btang snyoms chen po yang dngos po ma mchis pa lags/ 'dus byas kyi khams dang / 'dus ma byas kyi khams kyang dngos
141a2(nyi khri): po ma mchis pa lags/ bcom ldan 'das kyis bka' stsal pa/ rab 'byor rnam pa thams cad mkhyen pa nyid kyang dngos po med pa'o/ /gzugs dang tshor ba dang 'du shes dang 'du byed dang rnam par shes pa yang dngos po med pa'o/ /skye mched dang khams dang rten cing 'brel par
141a3(nyi khri): 'byung ba yang dngos po med pa'o/ /pha rol du phyin pa thams cad dang / stong pa nyid thams cad dang / byang chub kyi phyogs kyi chos sum cu rtsa bdun yang dngos po med pa'o/ /'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug
141a4(nyi khri): pa dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo dang / de bzhin gshegs pa'i stobs dang / mi 'jigs
141a5(nyi khri): pa dang / so so yang dag par rig pa dang / sangs rgyas kyi chos ma 'dres pa rnams kyang dngos po med pa'o/ /byams pa chen po dang / snying rje chen po dang / dga' ba chen po dang / btang snyoms chen po yang dngos po med pa'o/ /'dus byas dang 'dus ma byas kyi khams
141a6(nyi khri): kyang dngos po med pa'o/ /de ci'i phyir zhe na/ rab 'byor de ni 'di ltar rnam pa thams cad mkhyen pa nyid la ngo bo nyid med de/ rab 'byor gang la ngo bo nyid med pa de ni dngos po med pa'o/ /gsol pa/ bcom ldan 'das ci'i slad du/ rnam pa thams cad mkhyen pa nyid ngo bo nyid ma
141a7(nyi khri): mchis pa lags/ bcom ldan 'das kyis bka' stsal pa/ rab 'byor 'dus pa'i ngo bo nyid med de/ gang la 'dus pa'i ngo bo nyid med pa de ni dngos po med pa'o/ /rab 'byor rnam grangs des na/ chos thams cad ni dngos po med pa'i ngo bo nyid do/ /rab 'byor 'di ltar yang chos
141b1(nyi khri): thams cad ni stong pa nyid kyi ngo bo nyid do/ /chos thams cad ni mtshan ma med pa'i ngo bo nyid do/ /chos thams cad ni smon pa med pa'i ngo bo nyid do/ /rab 'byor 'di ltar yang chos thams cad ni de bzhin nyid kyi ngo bo nyid do/ /chos thams cad ni yang dag pa'i mtha'i ngo bo nyid do/ /chos
141b2(nyi khri): thams cad ni chos kyi dbyings kyi ngo bo nyid do/ /rab 'byor rnam grangs des kyang 'di ltar chos thams cad ni dngos po med pa'i ngo bo nyid du rig par bya'o/ /gsol pa/ bcom ldan 'das de ltar gal te chos thams cad dngos po ma mchis pa'i ngo bo nyid lags na/ 'o na byang chub sems dpa' sems
141b3(nyi khri): dpa' chen po sems dang po bskyed pa thabs gang dang ldan pas/ sbyin pa'i pha rol du phyin pa la spyod cing / sangs rgyas kyi zhing yongs su dag pa dang / sems can rnams yongs su smin par bgyid pa lags/ tshul khrims kyi pha rol du phyin pa dang / bzod pa'i pha rol du phyin pa dang /
141b4(nyi khri): brtson 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa la spyod cing / sangs rgyas kyi zhing yongs su dag pa dang / sems can rnams yongs su smin par bgyid pa lags/ bsam gtan dang po dang / bsam gtan gnyis pa dang /
141b5(nyi khri): bsam gtan gsum pa dang / bsam gtan bzhi pa la spyod cing / sangs rgyas kyi zhing yongs su dag pa dang / sems can rnams yongs su smin par bgyid pa lags/ byams pa dang / snying rje dang / dga' ba dang / btang snyoms la spyod cing / sangs rgyas kyi zhing yongs su
141b6(nyi khri): dag pa dang / sems can rnams yongs su smin par bgyid pa lags/ nam mkha' mtha' yas skye mched dang / rnam shes mtha' yas skye mched dang / cung zad med pa'i skye mched dang / 'du shes med 'du shes med min skye mched la spyod cing / sangs rgyas kyi zhing yongs su
141b7(nyi khri): dag pa dang / sems can rnams yongs su smin par bgyid pa lags/ nang stong pa nyid dang / phyi stong pa nyid dang / phyi nang stong pa nyid dang / dngos po med pa'i ngo bo nyid stong pa nyid kyi bar du spyod cing / sangs rgyas kyi zhing yongs su dag pa dang / sems can rnams yongs su smin par bgyid
142a1(nyi khri): pa lags/ dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / 'phags pa'i lam yan lag brgyad pa la spyod cing / sangs rgyas kyi zhing yongs su dag pa dang /
142a2(nyi khri): sems can rnams yongs su smin par bgyid pa lags/ 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang /
142a3(nyi khri): mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo dang / de bzhin gshegs pa'i stobs dang / mi 'jigs pa dang / so so yang dag par rig pa dang / sangs rgyas kyi chos ma 'dres pa brgyad dang / byams pa chen po dang /
142a4(nyi khri): snying rje chen po dang / rnam pa thams cad mkhyen pa nyid kyi bar la spyod cing / sangs rgyas kyi zhing yongs su dag pa dang / sems can rnams yongs su smin par bgyid pa lags/ bcom ldan 'das kyis bka' stsal pa/ rab 'byor de ltar chos thams cad dngos po med pa'i ngo bo
142a5(nyi khri): nyid du yongs su 'dris par byed cing / sangs rgyas kyi zhing yongs su dag pa dang / sems can rnams kyang yongs su smin par byed la/ sangs rgyas kyi zhing de dag dang / sems can de dag kyang dngos po med pa'i ngo bo nyid du shes pa de nyid/ byang chub sems dpa' sems dpa'
142a6(nyi khri): chen po'i thabs mkhas pa ste/ byang chub sems dpa' sems dpa' chen po de ni sbyin pa'i pha rol du phyin pa la spyod cing / byang chub kyi lam la yongs su 'dris par byed do/ /tshul khrims kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol du
142a7(nyi khri): phyin pa dang / bsam gtan gyi pha rol du phyin pa dang / shes rab kyi pha rol du phyin pa la spyod cing / byang chub kyi lam la yongs su 'dris par byed do/ /nang stong pa nyid dang / phyi stong pa nyid dang / phyi nang stong pa nyid dang / dngos po med pa'i ngo bo nyid stong pa nyid kyi bar la spyod cing /
142b1(nyi khri): byang chub kyi lam la yongs su 'dris par byed do/ /dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / 'phags pa'i lam yan lag brgyad pa la spyod cing / byang chub kyi lam la yongs
142b2(nyi khri): su 'dris par byed do/ /'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa
142b3(nyi khri): dang / mngon par shes pa dang / ting nge 'dzin dang / gzungs kyi sgo dang / de bzhin gshegs pa'i stobs dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams la spyod cing / byang chub kyi lam la yongs su 'dris par byed do/ /
142b4(nyi khri): rnam pa thams cad mkhyen pa nyid kyi bar la spyod cing / byang chub kyi lam la yongs su 'dris par byed do/ /byang chub kyi lam de yang dngos po med pa'i ngo bo nyid du rab tu shes te/ byang chub sems dpa' sems dpa' chen po de ni pha rol du phyin pa drug la spyod cing / nam de bzhin
142b5(nyi khri): gshegs pa'i stobs bcu dang ldan par ma gyur pa dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad dang / byams pa chen po dang / snying rje chen po dang / rnam pa thams cad mkhyen pa nyid dang ldan par ma gyur pa
142b6(nyi khri): de'i bar du/ byang chub kyi lam de la yongs su 'dris par byed do/ /rab 'byor de ni byang chub sems dpa'i lam ste/ lam de la gnas shing / pha rol du phyin pa thams cad yongs su rdzogs par byed do/ /pha rol du phyin pa thams cad yongs su rdzogs par byas nas/ skad cig gcig
142b7(nyi khri): dang ldan pa'i shes rab kyis rnam pa thams cad mkhyen pa nyid thob par 'gyur ro/ /de'i tshe de'i bag chags kyi mtshams sbyor ba'i nyon mongs pa thams cad kyang mi skye bar spang bas yongs su spong bar 'gyur te/ de sangs rgyas kyi spyan gyis stong gsum gyi stong chen po'i 'jig
143a1(nyi khri): rten gyi khams la rnam par lta na/ dngos po med par yang mi dmigs na/ dngos po yod par lta smos kyang ci dgos/ rab 'byor byang chub sems dpa' sems dpa' chen po shes rab kyi pha rol du phyin pa la spyod pa'i tshe/ sbyin pa yongs su gtong ste/
143a2(nyi khri): de ltar sbyin pa yongs su gtong yang / mi rtog mtshan mar mi byed de/ dngos po yod pa 'am dngos po med par yang yid la mi byed do/ /len pa la yang mi rtog mtshan mar mi byed de/ dngos po yod pa 'am/ dngos po med par yang yid la mi byed do/ /gtong ba la yang mi
143a3(nyi khri): rtog mtshan mar mi byed de/ /dngos po yod pa 'am/ dngos po med par yid la mi byed do/ /byang chub kyi sems de yang mi dmigs te/ mtshan mar mi byed yul du mi byed par yang dag par rjes su mi mthong ngo / /shes rab kyi pha rol du phyin pa la spyod pa'i tshe/ tshul khrims
143a4(nyi khri): srung / bzod pa sgom/ brtson 'grus rtsom/ bsam gtan la goms par byed/ shes rab sgom ste/ de ltar shes rab sgom yang mi rtog mtshan mar mi byed de/ dngos po yod pa 'am/ dngos po med par yang yid la mi byed do/ /gang shes rab de la sgom pa de yang /
143a5(nyi khri): mi rtog mtshan mar mi byed de/ dngos po yod pa 'am/ dngos po med par yang yid la mi byed do/ /sems can gang gi don du shes rab de la sgom pa de dag la yang mtshan mar mi byed de/ dngos po yod pa 'am dngos po med par yang yid la mi byed do/ /nang stong pa nyid dang /
143a6(nyi khri): dngos po med pa'i ngo bo nyid stong pa nyid kyi bar dang / dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / /'phags pa'i lam yan lag brgyad pa dang / 'phags pa'i bden pa dang / bsam gtan
143a7(nyi khri): dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo dang /
143b1(nyi khri): de bzhin gshegs pa'i stobs dang / mi 'jigs pa dang / so so yang dag par rig pa dang / sangs rgyas kyi chos ma 'dres pa dang / rnam pa thams cad mkhyen pa nyid kyi bar la spyod pa'i tshe/ rnam pa thams cad mkhyen pa nyid de la mi rtog mtshan mar mi byed de/ dngos po yod pa 'am/
143b2(nyi khri): dngos po med par yang yid la mi byed do/ /bla na med pa yang dag par rdzogs pa'i byang chub kyi bar du yang mi rtog mtshan mar mi byed de/ dngos po yod pa 'am/ dngos po med par yang yid la mi byed do/ /gang mngon par rdzogs par 'tshang rgya ba dang / gang mngon par rdzogs par 'tshang
143b3(nyi khri): rgya bar bya ba dang / gang gis mngon par rdzogs par 'tshang rgya bar bya ba de la yang mi rtog mtshan mar mi byed de/ dngos po yod pa 'am/ dngos po med par yang yid la mi byed do/ /de ci'i phyir zhe na/ 'di ltar chos thams cad ni dngos po med pa'i ngo bo nyid de/ de dag sangs rgyas rnams
143b4(nyi khri): kyis kyang ma mdzad/ rang sangs rgyas dang nyan thos rnams kyis kyang ma byas te/ chos thams cad ni byed pa po med pa/ byed pa po dang bral ba'o/ /rab 'byor gyis gsol pa/ bcom ldan 'das de lta lags na/ chos rnams chos rnams nyid dang bral ba lags sam/
143b5(nyi khri): bcom ldan 'das kyis bka' stsal pa/ rab 'byor de de bzhin no/ /de de bzhin te/ rab 'byor chos rnams ni chos rnams nyid dang bral ba'o/ /gsol pa/ bcom ldan 'das gal te de ltar chos rnams chos rnams nyid dang bral ba lags na/ ji ltar chos kyis chos la dngos po mchis
143b6(nyi khri): zhes bgyi ba 'am/ dngos po ma mchis zhes bgyi bar yongs su 'tshal bar 'gyur/ bcom ldan 'das dngos po ma mchis pa'i chos kyis dngos po ma mchis pa'i chos yongs su 'tshal bar mi rung ste/ dngos po mchis pa'i chos kyis kyang dngos po mchis pa'i chos yongs su 'tshal
143b7(nyi khri): bar mi rung ngo / /dngos po ma mchis pa'i chos kyis kyang dngos po mchis pa'i chos 'tshal bar mi rung ngo / /dngos po mchis pa'i chos kyis kyang dngos po ma mchis pa'i chos 'tshal bar mi rung ngo / /de ltar chos thams cad yongs su 'tshal bar ma mchis pas/ byang chub
144a1(nyi khri): sems dpa' sems dpa' chen po lta dngos po mchis pa 'am/ dngos po ma mchis par sems par yang ga la 'gyur/ bcom ldan 'das kyis bka' stsal pa/ rab 'byor byang chub sems dpa' sems dpa' chen po ni shes rab kyi pha rol du phyin pa la
144a2(nyi khri): spyod pa'i tshe/ 'jig rten gyi kun rdzob nye bar bzung bas/ dngos po yod ces bya ba 'am/ dngos po med ces bya bar ston te/ don dam par ni ma yin no/ /gsol pa/ bcom ldan 'das ci lags/ 'jig rten gyi kun rdzob kyang gzhan zhig la/ don dam pa yang gzhan zhig
144a3(nyi khri): lags sam/ bcom ldan 'das kyis bka' stsal pa/ rab 'byor 'jig rten gyi kun rdzob kyang gzhan zhig la/ don dam pa yang gzhan zhig yin zhes bya ba yang med de/ 'jig rten gyi kun rdzob kyi de bzhin nyid gang yin pa de nyid don dam pa'i de bzhin nyid yin yang / de la
144a4(nyi khri): sems can de dag phyin ci log tu gyur pas de bzhin nyid de mi shes mi mthong ste/ de dag gi don du byang chub sems dpa' sems dpa' chen po 'jig rten gyi kun rdzob kyis dngos po yod ces bya ba 'am/ dngos po med ces bya bar brjod do/ /rab 'byor 'di ltar yang /
144a5(nyi khri): sems can gang ji snyed cig phung po lnga la dngos po yod pa'i 'du shes su gyur te/ dngos po med par mi shes pa de dag gi don du chos rnams rab tu dbye ba nye bar bzung ste/ dngos po med par yang ji ltar shes par 'gyur zhes te/ de skad du brjod do/ /rab 'byor byang chub
144a6(nyi khri): sems dpa' sems dpa' chen pos shes rab kyi pha rol tu phyin pa la de ltar spyad par bya'o/ /shes rab kyi pha rol tu phyin pa stong phrag nyi shu lnga pa las/ le'u lnga bcu bzhi pa'o// //de nas tshe dang ldan pa rab 'byor gyis/ bcom ldan
144a7(nyi khri): 'das la 'di skad ces gsol to/ /bcom ldan 'das byang chub sems dpa'i spyod pa/ byang chub sems dpa'i spyod pa zhes bgyi na/ de skad du byang chub sems dpa'i spyod pa zhes bgyi ba de/ gang gi tshig lags/ bcom ldan 'das kyis bka' stsal
144b1(nyi khri): pa/ rab 'byor byang chub sems dpa'i spyod pa/ byang chub sems dpa'i spyod pa zhes bya ba ni/ de byang chub kyi don du spyod pas na/ de'i phyir byang chub sems dpa'i spyod pa zhes bya'o/ /gsol pa/ bcom ldan 'das byang chub sems dpa' sems dpa' chen po gang
144b2(nyi khri): la spyod pa lags/ bcom ldan 'das kyis bka' stsal pa/ gzugs stong pa zhes bya bar spyod de/ ci nas kyang blo rnam pa gnyis su mi 'gyur ba de ltar spyod do/ /tshor ba dang 'du shes dang / 'du byed dang / rnam par shes pa stong pa zhes bya bar spyod de/ ci nas kyang
144b3(nyi khri): blo rnam pa gnyis su mi 'gyur ba de ltar spyod do/ /skye mched dang khams dang rten cing 'brel par 'byung ba stong pa zhes bya bar spyod de/ ci nas kyang blo rnam pa gnyis su mi 'gyur ba de ltar spyod do/ /sbyin pa'i pha rol du phyin pa dang / tshul khrims kyi pha rol du phyin pa dang /
144b4(nyi khri): bzod pa'i pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa stong pa zhes bya bar spyod/ nang stong pa nyid dang / dngos po med pa'i ngo bo nyid stong pa nyid kyi bar du stong pa zhes bya bar
144b5(nyi khri): spyod/ bsam gtan dang po dang / bsam gtan gnyis pa dang / bsam gtan gsum pa dang / bsam gtan bzhi pa dang / byams pa dang / snying rje dang / dga' ba dang / btang snyoms dang / nam mkha' mtha' yas skye mched dang / rnam shes mtha' yas skye
144b6(nyi khri): mched dang / cung zad med pa'i skye mched dang / 'du shes med 'du shes med min skye mched stong pa zhes bya bar spyod/ dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / 'phags
144b7(nyi khri): pa'i lam yan lag brgyad pa stong pa zhes bya bar spyod/ 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid kyi
145a1(nyi khri): ting nge 'dzin dang / mtshan ma med pa'i ting nge 'dzin dang / smon pa med pa'i ting nge 'dzin dang / mngon par shes pa dang / ting nge 'dzin dang / gzungs kyi sgo dang / de bzhin gshegs pa'i stobs dang / mi 'jigs pa dang / so so yang dag
145a2(nyi khri): par rig pa dang / sangs rgyas kyi chos ma 'dres pa rnams stong pa zhes bya bar spyod/ rnam pa thams cad mkhyen pa nyid kyi bar du stong pa zhes bya bar spyod/ sangs rgyas kyi zhing yongs su dag par bya ba dang / sems can yongs su smin par bya ba dang / spobs pa dang /
145a3(nyi khri): yi ge mngon par bsgrub pa stong pa zhes bya bar spyod/ yi ge la 'jug pa dang / yi ge med pa la 'jug pa stong pa zhes bya bar spyod/ gzugs stong pa zhes bya bar spyod/ 'dus byas kyi khams dang / 'dus ma byas kyi khams stong pa zhes bya bar spyod de/ ci nas kyang blo rnam pa gnyis
145a4(nyi khri): su mi 'gyur ba de ltar spyod do/ / //shes rab kyi pha rol tu phyin pa stong phrag nyi shu lnga pa/ bam po drug cu gnyis pa/ rab 'byor byang chub sems dpa' sems dpa' chen po shes rab kyi pha rol du phyin pa la de ltar spyod pa ni byang chub tu spyod pa yin te/ de'i phyir
145a5(nyi khri): byang chub sems dpa'i spyod pa zhes bya'o/ /de skad ces bka' stsal pa dang / tshe dang ldan pa rab 'byor gyis/ bcom ldan 'das la 'di skad ces gsol to/ /bcom ldan 'das sangs rgyas sangs rgyas zhes bgyi na/ sangs rgyas zhes bgyi ba de/ gang gi tshig lags/
145a6(nyi khri): bcom ldan 'das kyis bka' stsal pa/ rab 'byor yang dag pa'i don ni sangs rgyas zhes bya ste/ rab 'byor yang 'di ltar des yang dag pa'i chos mngon par rdzogs par sangs rgyas pas/ de'i phyir sangs rgyas zhes bya'o/ /yang dag pa'i don rab tu rtogs pas/ de'i
145a7(nyi khri): phyir sangs rgyas zhes bya'o/ /rab 'byor yang 'di ltar des chos thams cad ji lta ba bzhin du mngon par rdzogs par sangs rgyas pas/ de'i phyir sangs rgyas zhes bya'o/ /rab 'byor gyis gsol pa/ bcom ldan 'das byang chub byang chub ces bgyi na/ byang chub ces bgyi
145b1(nyi khri): ba de gang gi tshig lags/ bcom ldan 'das kyis bka' stsal pa/ rab 'byor byang chub ces bya ba de ni stong pa nyid kyi tshig lags so/ /de ni de bzhin nyid kyi tshig so/ /'di ni ma nor ba de bzhin nyid dang / gzhan ma yin pa de bzhin nyid dang /
145b2(nyi khri): chos nyid dang / chos kyi dbyings dang / chos kyi gnas nyid dang / chos skyon med pa nyid dang / yang dag pa'i mtha'i tshig so/ /rab 'byor yang 'di ltar byang chub ces bya ba de ni/ de bzhin nyid ma nor ba de bzhin nyid/ gzhan ma yin pa de bzhin nyid/ rnam pa
145b3(nyi khri): gzhan du mi 'gyur ba ste/ de'i phyir byang chub ces bya'o/ /rab 'byor 'di ltar yang 'di lta ste/ byang chub ces bya ba 'di ni ming dang mtshan ma tsam ste/ de'i phyir byang chub ces bya'o/ /rab 'byor yang 'di ltar yang dag pa'i don ni byang chub kyi don to/ /rab 'byor yang
145b4(nyi khri): 'di ltar de ni chos thams cad ming dang mtshan ma tsam du rtogs par byed pa ste/ de'i phyir byang chub ces bya'o/ /rab 'byor yang 'di ltar dbyer med pa'i don ni byang chub kyi don to/ /rab 'byor yang 'di ltar de ni sangs rgyas bcom ldan 'das rnams kyi byang chub ste/ de'i
145b5(nyi khri): phyir byang chub ces bya'o/ /rab 'byor yang 'di ltar de ni sangs rgyas bcom ldan 'das rnams kyis mngon par rdzogs par sangs rgyas pas na/ de'i phyir byang chub ces bya'o/ /gsol pa/ bcom ldan 'das byang chub sems dpa' sems dpa' chen po gang byang chub
145b6(nyi khri): 'di la spyod pa dang / pha rol du phyin pa drug la spyod pa dang / stong pa nyid thams cad la spyod pa dang / byang chub kyi phyogs kyi chos sum cu rtsa bdun la spyod pa dang / 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang /
145b7(nyi khri): rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo dang / de bzhin gshegs pa'i stobs dang / mi 'jigs
146a1(nyi khri): pa dang / so so yang dag par rig pa dang / sangs rgyas kyi chos ma 'dres pa la spyod pa dang / rnam pa thams cad mkhyen pa nyid kyi bar la spyod pa'i dge ba'i rtsa ba gang dang gang tshogs su 'gyur ba 'am/ 'grib pa 'am/ 'god pa 'am/ 'phel ba
146a2(nyi khri): 'am/ skye ba 'am/ 'gag pa 'am/ kun nas nyon mongs pa 'am/ rnam par byang bar 'gyur ba lags/ bcom ldan 'das kyis bka' stsal pa/ rab 'byor byang chub sems dpa' sems dpa' chen po gang byang chub 'di la spyod pa dang / pha rol du phyin pa drug la spyod pa
146a3(nyi khri): dang / stong pa nyid thams cad la spyod pa dang / byang chub kyi phyogs kyi chos sum cu rtsa bdun la spyod pa dang / 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i
146a4(nyi khri): snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo la spyod pa dang / de bzhin gshegs pa'i stobs dang / mi 'jigs pa dang / so so yang dag par rig pa dang / sangs
146a5(nyi khri): rgyas kyi chos ma 'dres pa la spyod pa dang / rnam pa thams cad mkhyen pa nyid kyi bar la spyod pa de la/ chos gang yang tshogs su 'gyur ba 'am/ 'grib pa 'am/ 'god pa 'am/ 'phel ba 'am/ skye ba 'am/ 'gag pa 'am/ kun nas nyon mongs pa 'am/ rnam
146a6(nyi khri): par byang bar 'gyur ba gang yang med do/ /de ci'i phyir zhe na/ rab 'byor byang chub sems dpa' sems dpa' chen po shes rab kyi pha rol du phyin pa la spyod pa'i byang chub ni chos gang yang tshogs su 'gyur ba 'am/ 'grib par bya ba 'am/ 'god par bya ba 'am/ 'phel bar bya
146a7(nyi khri): ba 'am/ skye bar bya ba 'am/ 'gag par bya ba 'am/ kun nas nyon mongs par bya ba 'am/ rnam par byang bar bya ba'i phyir de dmigs pa'i tshul gyis nye bar gnas pa ma yin no/ /gsol pa/ bcom ldan 'das de ltar gal te byang chub sems dpa' sems dpa' chen
146b1(nyi khri): po shes rab kyi pha rol du phyin pa la spyod pa'i byang chub ni/ chos gang yang tshogs su 'gyur ba 'am/ 'grib par bgyi ba 'am/ 'god par bgyi ba 'am/ 'phel bar bgyi ba 'am/ skye bar bgyi ba 'am/ 'gag par bgyi ba 'am/ kun nas nyon mongs par bgyi ba 'am
146b2(nyi khri): rnam par byang bar bgyi ba'i slad du/ dmigs pa'i tshul gyis nye bar gnas pa ma lags na/ bcom ldan 'das 'o na de ji ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/ ji ltar sbyin pa'i pha rol du phyin pa yongs su 'dzin
146b3(nyi khri): par 'gyur/ ji ltar tshul khrims kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa yongs su 'dzin par 'gyur/ ji ltar nang stong pa nyid
146b4(nyi khri): la spyod par 'gyur/ ji ltar dngos po med pa'i ngo bo nyid stong pa nyid kyi bar la spyod par 'gyur/ ji ltar dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / 'phags pa'i lam
146b5(nyi khri): yan lag brgyad pa la spyod par 'gyur/ ji ltar 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang /
146b6(nyi khri): mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo la spyod par 'gyur/ ji ltar de bzhin gshegs pa'i stobs dang / mi 'jigs pa dang / so so yang dag par rig pa dang / sangs rgyas kyi chos ma 'dres pa la
146b7(nyi khri): spyod par 'gyur/ ji ltar byang chub sems dpa'i sa bcu la spyod par 'gyur/ ji ltar nyan thos dang / rang sangs rgyas kyi sa las 'da' bar 'gyur/ ji ltar byang chub sems dpa'i skyon ma mchis pa la 'jug par 'gyur/ bcom ldan 'das kyis bka' stsal pa/
147a1(nyi khri): rab 'byor byang chub sems dpa' sems dpa' chen po la ni gnyis su spyod pa'i blo med de/ rab 'byor byang chub sems dpa' sems dpa' chen po ni gnyis kyis/ sbyin pa'i pha rol du phyin pa la mi spyod do/ /gnyis kyis tshul khrims kyi pha rol du
147a2(nyi khri): phyin pa dang / bzod pa'i pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa la mi spyod do/ /gnyis kyis nang stong pa nyid la mi spyod do/ /gnyis kyis dngos po med pa'i ngo bo nyid stong
147a3(nyi khri): pa nyid kyi bar la mi spyod do/ /gnyis kyis dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / 'phags pa'i lam yan lag brgyad pa la mi spyod do/ /gnyis kyis 'phags
147a4(nyi khri): pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang /
147a5(nyi khri): ting nge 'dzin dang / gzungs kyi sgo la mi spyod do/ /gnyis kyis de bzhin gshegs pa'i stobs dang / mi 'jigs pa dang / so so yang dag par rig pa dang / sangs rgyas kyi chos ma 'dres pa la mi spyod do/ /gnyis kyis rnam pa thams cad mkhyen pa nyid kyi bar la mi
147a6(nyi khri): spyod do/ /gsol pa/ bcom ldan 'das gal te de ltar gnyis kyis sbyin pa'i pha rol du phyin pa la mi spyod/ gnyis kyis tshul khrims kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin
147a7(nyi khri): pa dang / shes rab kyi pha rol du phyin pa la mi spyod/ gnyis kyis stong pa nyid thams cad dang / byang chub kyi phyogs kyi chos sum cu rtsa bdun la mi spyod/ gnyis kyis 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug
147b1(nyi khri): pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo la mi spyod/ gnyis kyis de bzhin gshegs pa'i stobs
147b2(nyi khri): dang / mi 'jigs pa dang / so so yang dag par rig pa dang / sangs rgyas kyi chos ma 'dres pa la mi spyod/ gnyis kyis rnam pa thams cad mkhyen pa nyid kyi bar la mi spyod na/ 'o na de ji ltar byang chub sems dpa' sems dpa' chen po dge ba'i rtsa ba mang pos rnam par
147b3(nyi khri): 'phel bar 'gyur bas/ sems dang po bskyed pa nas nye bar bzung ste/ sems slad ma bskyed pa'i bar du dge ba'i rtsa ba mang pos rnam par 'phel bar 'gyur/ bcom ldan 'das kyis bka' stsal pa/ rab 'byor su gang gnyis la spyod pa de dag ni dge ba'i rtsa ba rnam par
147b4(nyi khri): 'phel bar mi 'gyur ro/ /de ci'i phyir zhe na/ rab 'byor byis pa so so'i skye bo thams cad ni gnyis la rten pa ste/ de dag ni dge ba'i rtsa bas rnam par mi 'phel lo/ /byang chub sems dpa' sems dpa' chen po ni gnyis la mi spyod de/ de ni sems dang po bskyed pa nas
147b5(nyi khri): nye bar bzung ste/ sems phyi ma bskyed pa'i bar du dge ba'i rtsa bas rnam par 'phel te/ de ni lha dang / mi dang lha ma yin du bcas pa'i 'jig rten gyi mi dge ba'i rtsa ba gang gis nyams smad pas/ nyan thos kyi sa 'am/ rang sangs rgyas kyi sar ltung bar 'gyur ba 'am/ mi
147b6(nyi khri): dge ba'i chos gzhan gyis yongs su 'phrogs par gyur cing / de dag gis yongs su phrogs pas/ sbyin pa'i pha rol du phyin pa la spyod na/ dge ba'i rtsa ba mang pos rnam par mi 'phel ba dang / tshul khrims kyi pha rol du phyin pa dang / bzod pa'i pha rol du phyin pa dang / brtson
147b7(nyi khri): 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa la spyod na/ dge ba'i rtsa ba mang pos rnam par mi 'phel ba dang / nang stong pa nyid la spyod pa dang / dngos po med pa'i ngo bo nyid stong pa nyid kyi bar la spyod na/ dge ba'i rtsa ba mang
148a1(nyi khri): pos rnam par mi 'phel ba dang / dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / 'phags pa'i lam yan lag brgyad pa la spyod na/ dge ba'i rtsa
148a2(nyi khri): ba mang pos rnam par mi 'phel ba dang / 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa
148a3(nyi khri): dang / smon pa med pa dang / mngon par shes pa dang / ting nge 'dzin dang / gzungs kyi sgo la spyod na/ dge ba'i rtsa ba mang pos rnam par mi 'phel ba dang / de bzhin gshegs pa'i stobs dang / mi 'jigs pa dang / so so yang dag par rig pa dang / sangs rgyas kyi
148a4(nyi khri): chos ma 'dres pa la spyod na/ dge ba'i rtsa ba mang pos rnam par mi 'phel ba dang / rnam pa thams cad mkhyen pa nyid kyi bar la spyod na/ dge ba'i rtsa ba mang pos rnam par mi 'phel ba de ltar nyams smad par mi nus te/ rab 'byor byang chub sems dpa' sems dpa' chen pos de ltar
148a5(nyi khri): shes rab kyi pha rol du phyin pa la spyad par bya'o/ /gsol pa/ bcom ldan 'das ci lags/ byang chub sems dpa' sems dpa' chen pos dge ba'i rtsa ba rnams kyi slad du/ shes rab kyi pha rol du phyin pa la spyod par bgyi 'am/ bcom ldan 'das kyis bka' stsal pa/
148a6(nyi khri): rab 'byor de ni ma yin te/ byang chub sems dpa' sems dpa' chen po ni dge ba'i rtsa ba rnams kyi phyir/ shes rab kyi pha rol du phyin pa la mi spyod do/ /mi dge ba'i rtsa ba rnams kyi phyir/ yang shes rab kyi pha rol du phyin pa la mi spyod de/ sangs rgyas bcom ldan
148a7(nyi khri): 'das rnams la bsnyen bkur ma byas/ dge ba'i rtsa ba rnams yongs su rdzogs par ma byas/ dge ba'i bshes gnyen rnams kyis yongs su ma bzung bar byang chub sems dpa' sems dpa' chen po rnam pa thams cad mkhyen pa nyid thob par mi nus so/ /gsol pa/ bcom ldan
148b1(nyi khri): 'das ji ltar sangs rgyas bcom ldan 'das rnams la bsnyen bkur bgyis pa dang / dge ba'i rtsa bas yongs su bzung ba dang / dge ba'i gshes gnyen gyis yongs su bzung ba'i byang chub sems dpa' sems dpa' chen po rnam pa thams cad mkhyen pa nyid thob par 'gyur ba
148b2(nyi khri): lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po sems dang po bskyed pa nas nye bar bzung ste/ sangs rgyas bcom ldan 'das rnams la bsnyen bkur byed/ sangs rgyas bcom ldan 'das de dag gi mdo dang
148b3(nyi khri): dbyangs kyis bsnyad pa dang / lung bstan pa dang / tshigs su bcad pa dang / ched du brjod pa dang / gleng gzhi dang / 'di ltar 'das pa dang / skyes pa'i rabs dang / shin du rgyas pa dang / chos rmad du byung ba dang / rtogs pa brjod pa dang / gtan la phab pa bstan pa gang ci gsungs kyang de dag
148b4(nyi khri): thams cad yongs su 'dzin to/ /yongs su bzung nas kyang tshig gis yongs su 'dris pa dang / yid kyis shin du brtags pa dang / lta bas rab tu khong du chud par byas shing / gzungs rab tu thob par byed do/ /gzungs rab tu thob nas/ so so yang dag par rig pa rab tu skyed do/ /
148b5(nyi khri): so so yang dag par rig pa skyes pas/ de tshe rnam par 'phos kyang / chos de dag rnam pa thams cad mkhyen pa nyid thob par gyur gyi bar du nam yang chud za bar mi 'gyur te/ de bzhin gshegs pa dgra bcom pa yang dag par rdzogs pa'i sangs rgyas de dag la dge ba'i rtsa ba skyed cing / dge
148b6(nyi khri): ba'i rtsa ba de dag gis yongs su bzung na/ nam yang ngan song dang mi khom par skye bar mi 'gyur ro/ /dge ba'i rtsa ba de dag gis kyang lus yongs su dag pa yongs su 'dzin te/ lus de dag gis kyang sangs rgyas kyi zhing yongs su dag par byed do/ /sems can rnams yongs su smin par
148b7(nyi khri): byed do/ /dge ba'i rtsa ba de dag gis yongs su bzung bas kyang / dge ba'i bshes gnyen sangs rgyas bcom ldan 'das rnams dang / byang chub sems dpa' sems dpa' chen po rnams dang / nyan thos dang / rang sangs rgyas kyi theg pa pa'i legs pa ston pa dag dang nam du yang 'bral
149a1(nyi khri): bar mi 'gyur ro/ /rab 'byor de ltar byang chub sems dpa' sems dpa' chen po shes rab kyi pha rol tu phyin pa la spyod pas/ sangs rgyas bcom ldan 'das rnams la bsnyen bkur bar bya'o/ /dge ba'i rtsa ba rnams bskyed par bya'o/ /dge ba'i bshes
149a2(nyi khri): gnyen rnams la bsten par bya'o/ /shes rab kyi pha rol tu phyin pa stong phrag nyi shu lnga pa las le'u lnga bcu lnga pa'o// //de nas tshe dang ldan pa rab 'byor gyis/ bcom ldan 'das la 'di skad ces gsol to/ /bcom ldan 'das byang chub sems
149a3(nyi khri): dpa' sems dpa' chen po gang / sangs rgyas bcom ldan 'das rnams la yang bsnyen bkur mi bgyid/ dge ba'i rtsa ba yang yongs su rdzogs par mi bgyid la/ dge ba'i bshes gnyen gyis kyang yongs su ma bzung bar gyur na/ byang chub sems dpa' sems dpa'
149a4(nyi khri): chen po de rnam pa thams cad mkhyen pa nyid thob par mi 'gyur ram/ bcom ldan 'das kyis bka' stsal pa/ rab 'byor byang chub sems dpa' sems dpa' chen po gang gis/ sangs rgyas bcom ldan 'das rnams la bsnyen bkur ma byas/ dge ba'i rtsa ba yang
149a5(nyi khri): yongs su rdzogs par ma byas la/ dge ba'i gshes gnyen gyis yongs su ma bzung bar rnam pa thams cad mkhyen pa nyid thob par 'gyur ba med do/ /de ci'i phyir zhe na/ sangs rgyas bcom ldan 'das rnams la bsnyen bkur yang byas/ dge ba'i rtsa ba yang yongs su rdzogs
149a6(nyi khri): par byas/ dge ba'i bshes gnyen la yang bsten pa byas kyang / da dung rnam pa thams cad mkhyen pa nyid thob par mi nus na/ sangs rgyas bcom ldan 'das rnams la bsnyen bkur ma byas/ dge ba'i rtsa ba yongs su rdzogs par ma byas/ dge ba'i bshes gnyen la
149a7(nyi khri): ma bsten pa rnams/ rnam pa thams cad mkhyen pa nyid thob par 'gyur ba lta ci smos te/ de ni gnas med do/ /rab 'byor de lta bas na byang chub sems dpa' sems dpa' chen po byang chub sems dpa'i ming bden pa la gnas par 'dod pa dang / myur du bla na med pa yang dag
149b1(nyi khri): par rdzogs pa'i byang chub tu mngon par rdzogs par 'tshang rgya bar 'dod pas/ sangs rgyas bcom ldan 'das rnams la bsnyen bkur bya'o/ /dge ba'i rtsa ba mang po bskyed par bya'o/ /dge ba'i gshes gnyen la bsten par bya'o/ /gsol pa/ bcom ldan 'das ci'i
149b2(nyi khri): slad du/ byang chub sems dpa' sems dpa' chen pos sangs rgyas bcom ldan 'das rnams la bsnyen bkur bgyis/ dge ba'i rtsa ba bskyed/ dge ba'i bshes gnyen la bsten par bgyis kyang / rnam pa thams cad mkhyen pa nyid thob par mi 'gyur/ bcom ldan
149b3(nyi khri): 'das kyis bka' stsal pa/ de ni thabs mkhas pa dang mi ldan pa'i phyir te/ des sangs rgyas bcom ldan 'das de dag las thabs de dag thob par ma gyur pa'i phyir/ dge ba'i rtsa ba de lta bu yang ma bskyed/ gang de la thabs ston pa'i dge ba'i bshes gnyen de lta bu dag
149b4(nyi khri): la yang ma bsten pas de ltar thob par mi 'gyur ro/ /gsol pa/ bcom ldan 'das byang chub sems dpa' sems dpa' chen po thabs mkhas pa gang dang ldan pas rnam pa thams cad mkhyen pa nyid thob par 'gyur ba'i thabs la mkhas pa de gang lags/ bcom ldan
149b5(nyi khri): 'das kyis bka' stsal pa/ rab 'byor 'di la byang chub sems dpa' sems dpa' chen po sems dang po bskyed pa nas nye bar bzung ste/ sbyin pa'i pha rol du phyin pa la spyod na/ rnam pa thams cad mkhyen pa nyid dang ldan pa'i yid la bya bas/ sangs rgyas bcom ldan 'das rnams
149b6(nyi khri): dang / rang sangs rgyas dang / nyan thos dang / mi dang mi ma yin par gyur pa rnams la sbyin pa yongs su gtong ste/ de rnam pa thams cad mkhyen pa nyid dang ldan pa'i yid la bya ba de dang ldan pas/ sbyin pa la yang sbyin pa'i 'du shes su mi 'gyur/ len pa la yang len pa'i 'du shes
149b7(nyi khri): su mi 'gyur/ gtong ba la yang gtong ba'i 'du shes su mi 'gyur ro/ /de ni 'di ltar chos thams cad rang gi mtshan nyid kyis stong par shes shing / chos thams cad med pa dang / ma byung ba dang / yongs su ma rdzogs pa dang / mngon par ma grub par mthong zhing / chos rnams
150a1(nyi khri): kyis mtshan nyid la 'jug na yang / chos thams cad ni nus pa gang yang med pa'o/ /zhes bya bar 'du byed med pa'i mtshan nyid kyis 'jug ste/ de thabs mkhas pa de lta bu dang ldan pas na/ dge ba'i rtsa bas rnam par 'phel bar sbyin pa'i pha rol du phyin pa
150a2(nyi khri): la spyod de/ de sbyin pa'i pha rol du phyin pa la spyod cing sems can rnams yongs su smin par byed/ sangs rgyas kyi zhing yongs su dag par byed kyang / gzhan du na sems can thams cad yongs su bskyab pa dang sems can yongs su smin par bya ba'i phyir/ sbyin pa'i pha rol
150a3(nyi khri): du phyin pa la spyod pa ma gtogs par sbyin pa'i 'bras bu gang 'khor bar yongs su spyad par bya ba de lta bu'i 'bras bu la smon pa med do/ /shes rab kyi pha rol tu phyin pa stong phrag nyi shu lnga pa las/ le'u lnga bcu drug pa'o// //rab 'byor gzhan
150a4(nyi khri): yang byang chub sems dpa' sems dpa' chen po tshul khrims kyi pha rol du phyin pa la spyod pa'i tshe/ sems dang po bskyed pa nas nye bar bzung ste/ rnam pa thams cad mkhyen pa nyid dang ldan pa'i yid la bya bas/ tshul khrims srung ste/ de la 'dod chags kyi sems sgrib par mi
150a5(nyi khri): 'gyur/ zhe sdang sgrib par mi 'gyur/ gti mug sgrib par mi 'gyur/ bag la nyal ba sgrib par mi 'gyur/ kun nas ldang ba sgrib par mi 'gyur te/ mi dge ba'i chos gzhan byang chub kyi bgegs su 'gyur ba 'di lta ste/ ser sna 'am/ tshul khrims ngan pa 'am/ 'khrug
150a6(nyi khri): pa'i sems sam/ le lo'i sems sam/ brtson 'grus chung ba'i sems sam/ g.yeng ba'i sems sam/ shes rab 'chal ba'i sems sam nga rgyal lam/ brnyas pa 'am che ba'i nga rgyal lam nga'i nga rgyal lam/ nyan thos kyi sems sam/ rang sangs rgyas kyi sems
150a7(nyi khri): dag kyang sgrib par mi 'gyur ro/ /de ci'i phyir zhe na/ rab 'byor de ni 'di ltar chos thams cad rang gi mtshan nyid kyis stong par shes shing / chos thams cad med pa dang / ma byung ba dang / yongs su ma rdzogs pa dang / mngon par ma grub par mthong ste/ chos rnams kyi chos kyi
150b1(nyi khri): mtshan nyid la 'jug na yang / chos thams cad ni nus pa gang yang med pa'o/ /zhes bya bar 'du byed med pa'i mtshan nyid kyis 'jug ste/ de thabs la mkhas pa de lta bu dang ldan pas na/ dge ba'i rtsa bas rnam par 'phel bar tshul khrims kyi pha rol du phyin pa la spyod de/ de tshul
150b2(nyi khri): khrims kyi pha rol du phyin pa la spyod cing / sems can rnams yongs su smin par byed/ sangs rgyas kyi zhing yongs su dag par byed kyang / gzhan du na sems can thams cad yongs su bskyab pa dang sems can yongs su smin par bya ba'i phyir/ tshul khrims kyi pha rol du
150b3(nyi khri): phyin pa la spyod pa ma gtogs par/ tshul khrims kyi 'bras bu gang 'khor bar yongs su spyad par bya ba de lta bu'i 'bras bu la smon pa med do/ /rab 'byor gzhan yang byang chub sems dpa' sems dpa' chen po bzod pa'i pha rol du phyin pa la spyod pa'i tshe/ sems dang po bskyed
150b4(nyi khri): pa nas nye bar bzung ste/ rnam pa thams cad mkhyen pa nyid dang ldan pa'i yid la bya bas bzod pa sgom ste/ de la 'dod chags kyi sems sgrib par mi 'gyur/ /zhe sdang sgrib par mi 'gyur/ gti mug sgrib par mi 'gyur bag la nyal ba sgrib par mi 'gyur kun nas ldang ba sgrib par mi
150b5(nyi khri): 'gyur te/ mi dge ba'i chos gzhan gang byang chub kyi bgegs su 'gyur ba/ 'di lta ste ser sna 'am tshul khrims ngan pa 'am 'khrug pa'i sems sam/ le lo'i sems sam/ brtson 'grus chung ba'i sems sam/ g.yeng ba'i sems sam/ shes rab 'chal ba'i sems
150b6(nyi khri): sam nga rgyal lam brnyas pa 'am/ che ba'i nga rgyal lam nga'i nga rgyal lam/ nyan thos kyi sems sam/ rang sangs rgyas kyi sems dag kyang sgrib par mi 'gyur ro/ /de ci'i phyir zhe na/ rab 'byor de ni 'di ltar chos thams cad rang gi mtshan nyid kyis stong par shes shing /
150b7(nyi khri): chos thams cad med pa dang ma byung ba dang / yongs su ma rdzogs pa dang / mngon par ma grub par mthong ste/ chos rnams kyi chos kyi mtshan nyid la 'jug na yang / chos thams cad ni nus pa gang yang med pa'o/ /zhes bya bar 'du byed med pa'i mtshan nyid kyis 'jug ste/
151a1(nyi khri): de thabs mkhas pa de lta bu dang ldan pas na/ dge ba'i rtsa bas rnam par 'phel bar bzod pa'i pha rol du phyin pa la spyod de/ de bzod pa'i pha rol du phyin pa la spyod cing / sems can rnams yongs su smin par byed/ sangs rgyas kyi zhing yongs su
151a2(nyi khri): dag par byed kyang / gzhan du na sems can thams cad yongs su bskyab pa dang / sems can yongs su smin par bya ba'i phyir/ bzod pa'i pha rol du phyin pa la spyod pa ma gtogs par bzod pa'i 'bras bu gang 'khor bar yongs su spyad par bya ba de lta bu'i 'bras bu la smon pa
151a3(nyi khri): med do/ /rab 'byor gzhan yang byang chub sems dpa' sems dpa' chen po brtson 'grus kyi pha rol du phyin pa la spyod pa'i tshe/ sems dang po bskyed pa nas nye bar bzung ste/ rnam pa thams cad mkhyen pa nyid dang ldan pa'i yid la bya bas brtson 'grus rtsom ste/ de la 'dod chags
151a4(nyi khri): kyi sems sgrib par mi 'gyur/ zhe sdang sgrib par mi 'gyur gti mug sgrib par mi 'gyur/ bag la nyal ba sgrib par mi 'gyur/ kun nas ldang ba sgrib par mi 'gyur/ mi dge ba'i chos gzhan byang chub kyi bgegs su 'gyur ba 'di lta ste ser sna 'am tshul khrims ngan pa 'am/ 'khrug
151a5(nyi khri): pa'i sems sam/ le lo'i sems sam/ brtson 'grus chung ba'i sems sam/ g.yeng ba'i sems sam/ shes rab 'chal ba'i sems sam/ nga rgyal lam brnyas pa 'am che ba'i nga rgyal lam/ nga'i nga rgyal lam nyan thos kyi sems sam/ rang sangs rgyas kyi sems dag kyang /
151a6(nyi khri): sgrib par mi 'gyur ro/ /de ci'i phyir zhe na/ rab 'byor de ni 'di ltar chos thams cad rang gi mtshan nyid kyis stong par shes shing / chos thams cad med pa dang ma byung ba dang yongs su ma rdzogs pa dang / mngon par ma grub par mthong ste/ chos rnams kyi chos kyi mtshan nyid la 'jug
151a7(nyi khri): na yang / chos thams cad ni nus pa gang yang med pa'o/ /zhes bya bar 'du byed med pa'i mtshan nyid kyis 'jug ste/ de thabs mkhas pa de lta bu dang ldan pas na/ dge ba'i rtsa bas rnam par 'phel bar brtson 'grus kyi pha rol du phyin pa la spyod do/ /de brtson 'grus kyi pha rol du
151b1(nyi khri): phyin pa la spyod cing / sems can rnams yongs su smin par byed/ sangs rgyas kyi zhing yongs su dag par byed kyang / gzhan du na sems can thams cad yongs su bskyab pa dang / sems can yongs su smin par bya ba'i phyir/ brtson 'grus kyi pha rol du phyin pa la spyod pa ma
151b2(nyi khri): gtogs par/ brtson 'grus kyi 'bras bu gang 'khor bar yongs su spyad par bya ba de lta bu'i 'bras bu la smon pa med do/ /rab 'byor gzhan yang byang chub sems dpa' sems dpa' chen po bsam gtan gyi pha rol du phyin pa la spyod pa'i tshe/ sems dang po bskyed pa nas nye bar bzung
151b3(nyi khri): ste/ rnam pa thams cad mkhyen pa nyid dang ldan pa'i yid la bya bas/ bsam gtan rnams la snyoms par 'jug ste/ de la 'dod chags kyi sems sgrib par mi 'gyur/ zhe sdang sgrib par mi 'gyur gti mug sgrib par mi 'gyur/ bag la nyal ba sgrib par mi 'gyur/ kun
151b4(nyi khri): nas ldang ba sgrib par mi 'gyur te/ mi dge ba'i chos gzhan byang chub kyi bgegs su 'gyur ba 'di lta ste/ ser sna 'am tshul khrims ngan pa 'am/ 'khrug pa'i sems sam le lo'i sems sam brtson 'grus chung ba'i sems sam/ g.yeng ba'i sems sam/ shes rab
151b5(nyi khri): 'chal ba'i sems sam/ nga rgyal lam brnyas pa 'am che ba'i nga rgyal lam nga'i nga rgyal lam/ nyan thos kyi sems sam rang sangs rgyas kyi sems dag kyang sgrib par mi 'gyur ro/ /de ci'i phyir zhe na/ rab 'byor de ni 'di ltar chos thams cad rang gi mtshan nyid kyis stong par
151b6(nyi khri): shes shing / chos thams cad med pa dang ma byung ba dang / yongs su ma rdzogs pa dang / mngon par ma grub par mthong ste/ chos rnams kyi chos kyi mtshan nyid la 'jug na yang / chos thams cad ni nus pa gang yang med pa'o/ /zhes bya bar 'du byed med pa'i mtshan nyid
151b7(nyi khri): kyis 'jug ste/ de thabs mkhas pa de lta bu dang ldan pas na/ dge ba'i rtsa bas rnam par 'phel bar bsam gtan gyi pha rol du phyin pa la spyod de/ de bsam gtan gyi pha rol du phyin pa la spyod cing / sems can rnams yongs su smin par byed/ sangs rgyas kyi zhing
152a1(nyi khri): yongs su dag par byed kyang / gzhan du na sems can thams cad yongs su bskyab pa dang / sems can yongs su smin par bya ba'i phyir/ bsam gtan gyi pha rol du phyin pa la spyod pa ma gtogs par/ bsam gtan gyi 'bras bu gang 'khor bar yongs su spyad par
152a2(nyi khri): bya ba de lta bu'i 'bras bu la smon pa med do/ /rab 'byor gzhan yang byang chub sems dpa' sems dpa' chen po shes rab kyi pha rol du phyin pa la spyod pa'i tshe/ sems dang po bskyed pa nas nye bar bzung ste/ rnam pa thams cad mkhyen pa nyid dang ldan pa'i yid la bya bas
152a3(nyi khri): shes rab sgom ste/ de la 'dod chags kyi sems sgrib par mi 'gyur/ zhe sdang sgrib par mi 'gyur gti mug sgrib par mi 'gyur/ bag la nyal ba sgrib par mi 'gyur/ kun nas ldang ba sgrib par mi 'gyur te/ mi dge ba'i chos gzhan byang chub kyi bgegs su
152a4(nyi khri): 'gyur ba 'di lta ste/ ser sna 'am tshul khrims ngan pa 'am 'khrug pa'i sems sam/ le lo'i sems sam brtson 'grus chung ba'i sems sam/ g.yeng ba'i sems sam shes rab 'chal ba'i sems sam/ nga rgyal lam brnyas pa 'am che ba'i nga rgyal lam nga'i
152a5(nyi khri): nga rgyal lam nyan thos kyi sems sam/ rang sangs rgyas kyi sems dag kyang sgrib par mi 'gyur ro/ /de ci'i phyir zhe na/ rab 'byor de ni 'di ltar chos thams cad rang gi mtshan nyid kyis stong par shes shing / chos thams cad med pa dang ma byung ba dang yongs su ma rdzogs
152a6(nyi khri): pa dang mngon par ma grub par mthong ste/ chos rnams kyi chos kyi mtshan nyid la 'jug na yang / chos thams cad ni nus pa gang yang med pa'o/ /zhes bya bar 'du byed med pa'i mtshan nyid kyis 'jug ste/ de thabs mkhas pa de lta bu dang ldan pas na/ dge ba'i rtsa bas rnam
152a7(nyi khri): par 'phel bar shes rab kyi pha rol du phyin pa la spyod de/ de shes rab kyi pha rol du phyin pa la spyod cing / sems can rnams yongs su smin par byed/ sangs rgyas kyi zhing yongs su dag par byed kyang / gzhan du na sems can thams cad yongs su bskyab pa dang / sems can
152b1(nyi khri): rnams yongs su smin par bya ba'i phyir/ shes rab kyi pha rol tu phyin pa la spyod pa ma gtogs par/ shes rab kyi 'bras bu gang 'khor bar yongs su spyad par bya ba de lta bu'i 'bras bu la smon pa med do/ /shes rab kyi pha rol tu phyin pa stong phrag nyi shu lnga pa las/ le'u lnga bcu bdun pa'o// //
152b2(nyi khri): rab 'byor gzhan yang byang chub sems dpa' sems dpa' chen po bsam gtan dang po la snyoms par 'jug pa dang / bsam gtan gnyis pa la snyoms par 'jug pa dang / bsam gtan gsum pa la snyoms par 'jug pa dang / bsam gtan bzhi pa la snyoms par 'jug pa dang /
152b3(nyi khri): tshad med pa dang / gzugs med pa'i snyoms par 'jug pa la snyoms par 'jug kyang de dag gi rnam par smin pa yongs su mi 'dzin to/ /de ci'i phyir zhe na/ 'di ltar de ni thabs mkhas pa dang ldan pa yin te/ thabs mkhas pa des bsam gtan dang tshad med pa dang / gzugs med
152b4(nyi khri): pa'i snyoms par 'jug pa de dag rang gi mtshan nyid kyis stong par shes so/ /chos thams cad med pa dang ma byung ba dang / yongs su ma rdzogs pa dang / mngon par ma grub par shes so/ /rab 'byor gzhan yang byang chub sems dpa' sems dpa' chen po sems dang po bskyed
152b5(nyi khri): pa nas nye bar bzung ste/ thabs mkhas pa dang ldan pas mthong ba dang / bsgom pas spang ba'i lam la spyod kyang / rgyun du zhugs pa'i 'bras bu thob par mi byed/ lan cig phyir 'ong ba'i 'bras bu dang phyir mi 'ong ba'i 'bras bu dang dgra bcom pa nyid thob par mi byed rang byang chub thob par mi byed
152b6(nyi khri): do/ /de ci'i phyir zhe na/ 'di ltar de ni chos thams cad rang gi mtshan nyid kyis stong par shes/ chos thams cad med pa dang ma byung ba dang yongs su ma rdzogs pa dang / mngon par ma grub par shes te/ byang chub kyi phyogs kyi chos de dag la spyod cing nyan thos kyi sa 'am/ rang sangs rgyas kyi
152b7(nyi khri): sa las yongs su 'da' ste/ rab 'byor 'di ni byang chub sems dpa' sems dpa' chen po'i mi skye ba'i chos la bzod pa'o/ /rab 'byor gzhan yang byang chub sems dpa' sems dpa' chen po shes rab kyi pha rol du phyin pa la spyod pa'i tshe/ rnam par thar pa brgyad la snyoms par
153a1(nyi khri): 'jug / mthar gyis gnas pa'i snyoms par 'jug pa dgu la snyoms par 'jug kyang / rgyun du zhugs pa'i 'bras bu thob par mi byed/ lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub
153a2(nyi khri): thob par mi byed do/ /de ci'i phyir zhe na/ 'di ltar de ni chos thams cad rang gi mtshan nyid kyis stong par shes so/ /chos thams cad med pa dang ma byung bar shes so/ /chos thams cad yongs su ma rdzogs par shes so/ /chos thams cad mngon par ma grub par shes so/ /
153a3(nyi khri): rab 'byor gzhan yang byang chub sems dpa' sems dpa' chen po ni de bzhin gshegs pa'i stobs bcu la yongs su 'dris par byed/ mi 'jigs pa bzhi dang / so so yang dag par rig pa bzhi la yongs su 'dris par byed/ sangs rgyas kyi chos ma 'dres pa brgyad la yongs
153a4(nyi khri): su 'dris par byed/ byams pa chen po dang / snying rje chen po la yongs su 'dris par byed kyang / nam sangs rgyas kyi zhing yongs su dag par ma gyur pa dang / sems can yongs su smin par ma gyur gyi bar du/ rnam pa thams cad mkhyen pa nyid thob par mi byed do/ /rab 'byor
153a5(nyi khri): de ltar byang chub sems dpa' sems dpa' chen pos shes rab kyi pha rol du phyin pa la spyad par bya'o/ /gsol pa/ bcom ldan 'das byang chub sems dpa' sems dpa' chen po de lta bu'i chos zab mo dag la spyod kyang / rnam par smin pa yongs su mi 'dzin pa ni/ blo dam pa dang
153a6(nyi khri): ldan pa lags so/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ byang chub sems dpa' sems dpa' chen po gang de lta bu'i chos zab mo dag la spyod cing / rnam par smin pa yongs su mi 'dzin pa ni blo dam pa dang ldan pa'o/ /
153a7(nyi khri): de ci'i phyir zhe na/ rab 'byor de ni byang chub sems dpa' sems dpa' chen po ngo bo nyid las mi g.yo'o/ /gsol pa/ bcom ldan 'das ngo bo nyid gang las mi g.yo ba lags/ bcom ldan 'das kyis bka' stsal pa/ dngos po med pa las mi g.yo ba yin te/ rab
153b1(nyi khri): 'byor gang yang 'di skad du ngo bo nyid gang las mi g.yo zhes zer ba ni/ gzugs kyi ngo bo nyid las mi g.yo'o/ /tshor ba dang 'du shes dang 'du byed dang rnam par shes pa'i ngo bo nyid las mi g.yo'o/ /skye mched dang khams dang rten cing 'brel par 'byung ba'i ngo bo nyid las mi g.yo'o/ /
153b2(nyi khri): sbyin pa'i pha rol du phyin pa'i ngo bo nyid las mi g.yo'o/ /tshul khrims kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa'i ngo bo nyid las mi g.yo'o/ /nang stong pa nyid
153b3(nyi khri): dang / phyi stong pa nyid dang / phyi nang stong pa nyid kyi ngo bo nyid las mi g.yo'o/ /dngos po med pa'i ngo bo nyid stong pa nyid kyi bar gyi ngo bo nyid las mi g.yo'o/ /bsam gtan dang tshad med pa dang / gzugs med pa'i snyoms par 'jug pa'i ngo bo nyid las mi g.yo'o/ /dran pa nye bar gzhag pa dang /
153b4(nyi khri): yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / 'phags pa'i lam yan lag brgyad pa'i ngo bo nyid las mi g.yo'o/ /'phags pa'i bden pa'i ngo bo nyid las mi g.yo'o/ /stong pa nyid kyi ting nge 'dzin dang / mtshan ma med pa'i ting nge 'dzin dang /
153b5(nyi khri): smon pa med pa'i ting nge 'dzin gyi ngo bo nyid las mi g.yo'o/ /rnam par thar pa brgyad dang mthar gyis gnas pa'i snyoms par 'jug pa dgu dang / mngon par shes pa dang ting nge 'dzin dang gzungs kyi sgo'i ngo bo nyid las mi g.yo'o/ /de bzhin gshegs pa'i stobs dang / mi 'jigs pa dang / so so yang dag
153b6(nyi khri): par rig pa dang / sangs rgyas kyi chos ma 'dres pa'i ngo bo nyid las mi g.yo'o/ /byams pa chen po dang / snying rje chen po'i ngo bo nyid las mi g.yo'o/ /de ci'i phyir zhe na/ rab 'byor de ni 'di ltar chos 'di dag gi ngo bo nyid gang yin pa de ni/ dngos po med pa ste/ rab 'byor dngos po
153b7(nyi khri): med pas ni dngos po med pa mngon par rdzogs par 'tshang rgya bar bya bar mi nus so/ /gsol pa/ bcom ldan 'das ci lags/ dngos po ma mchis pas dngos po ma mchis pa mngon par rdzogs par 'tshang rgya bar bgyi bar nus sam/ bcom ldan 'das kyis bka' stsal pa/
154a1(nyi khri): rab 'byor de ni ma yin no/ /gsol pa/ 'o na dngos po ma mchis pas/ dngos po mchis pa mngon par rdzogs par 'tshang rgya bar bgyi bar nus sam/ bcom ldan 'das kyis bka' stsal pa/ rab 'byor de ni ma yin no/ /gsol pa/ 'o na dngos
154a2(nyi khri): po mchis pas/ dngos po mchis pa mngon par rdzogs par 'tshang rgya bar bgyi bar nus sam/ bcom ldan 'das kyis bka' stsal pa/ rab 'byor de ni ma yin no/ /gsol pa/ 'o na dngos po ma mchis pas/ dngos po ma mchis pa mngon par rdzogs par 'tshang rgya bar
154a3(nyi khri): bgyi bar nus sam/ bcom ldan 'das kyis bka' stsal pa/ rab 'byor de ni ma yin no/ /gsol pa/ bcom ldan 'das 'o na gal te de ltar dngos po mchis pas dngos po ma mchis pa mngon par rtogs par mi 'gyur/ dngos po ma mchis pas kyang / dngos po mchis pa
154a4(nyi khri): mngon par rtogs par mi 'gyur/ dngos po mchis pas kyang dngos po mchis pa mngon par rtogs par mi 'gyur/ dngos po ma mchis pas kyang dngos po ma mchis pa mngon par rtogs par mi 'gyur na/ bcom ldan 'das de'i slad du thob pa ma mchis shing / mngon par rtogs
154a5(nyi khri): pa ma mchis pa 'am gcig tu mi 'gyur ram/ bcom ldan 'das kyis bka' stsal pa/ mngon par rtogs pa ni yod med pa ma yin te/ bzhi pos mngon par bsgrub pa de lta bus ni ma yin no/ /gsol pa/ bcom ldan 'das 'o na mngon par rtogs par 'gyur ba ji lta bu zhig
154a6(nyi khri): mchis/ bcom ldan 'das kyis bka' stsal pa/ gang la dngos po yang med dngos po med pa yang ma yin pa de lta bu ni mngon par rtogs pa ste/ de la spros pa de dag med pas/ spros pa med cing spros pa dang bral ba ni mngon par rtogs pa'o/ /gsol pa/ bcom ldan
154a7(nyi khri): 'das byang chub sems dpa' sems dpa' chen po'i spros pa gang lags/ bcom ldan 'das kyis bka' stsal pa/ gzugs rtag ces bya ba 'am/ mi rtag ces bya ba ni byang chub sems dpa' sems dpa' chen po'i spros pa'o/ /tshor ba dang 'du shes dang 'du byed dang rnam
154b1(nyi khri): par shes pa rtag ces bya ba 'am mi rtag ces bya ba ni/ byang chub sems dpa' sems dpa' chen po'i spros pa'o/ /gzugs bde zhes bya ba 'am sdug bsngal zhes bya ba ni byang chub sems dpa' sems dpa' chen po'i spros pa'o/ /tshor ba dang 'du shes dang 'du byed dang /
154b2(nyi khri): rnam par shes pa bde zhes bya ba 'am sdug bsngal zhes bya ba ni/ byang chub sems dpa' sems dpa' chen po'i spros pa'o/ /gzugs bdag ces bya ba 'am bdag med ces bya ba ni/ byang chub sems dpa' sems dpa' chen po'i spros pa'o/ /tshor ba dang 'du
154b3(nyi khri): shes dang 'du byed dang rnam par shes pa bdag ces bya ba 'am/ bdag med ces bya ba ni/ byang chub sems dpa' sems dpa' chen po'i spros pa'o/ /gzugs zhi zhes bya ba 'am ma zhi zhes bya ba ni/ byang chub sems dpa' sems dpa' chen po'i spros pa'o/ /tshor ba dang
154b4(nyi khri): 'du shes dang 'du byed dang rnam par shes pa zhi zhes bya ba 'am ma zhi zhes bya ba ni/ byang chub sems dpa' sems dpa' chen po'i spros pa'o/ /gzugs yongs su shes par bya ba dang yongs su shes par bya ba ma yin no/ /zhes bya ba ni byang chub sems dpa' sems dpa'
154b5(nyi khri): chen po'i spros pa'o/ /tshor ba dang 'du shes dang 'du byed dang rnam par shes pa yongs su shes par bya ba dang / yongs su shes pa ma yin no zhes bya ba ni byang chub sems dpa' sems dpa' chen po'i spros pa'o/ /skye mched dang khams dang rten cing 'brel par 'byung ba rtag ces bya
154b6(nyi khri): ba dang mi rtag ces bya ba dang bde zhes bya ba dang sdug bsngal zhes bya ba dang bdag ces bya ba dang bdag med ces bya ba dang / zhi zhes bya ba dang ma zhi zhes bya ba dang yongs su shes par bya ba dang / yongs su shes par bya ba ma yin no zhes bya ba ni/ byang chub sems dpa' sems dpa'
154b7(nyi khri): chen po'i spros pa'o/ /sdug bsngal yongs su shes par bya'o zhes bya ba ni/ byang chub sems dpa' sems dpa' chen po'i spros pa'o/ /kun 'byung ba spang bar bya'o zhes bya ba dang / 'gog pa mngon du bya'o zhes bya ba dang / lam bsgom par bya'o zhes bya ba ni byang chub sems
155a1(nyi khri): dpa' sems dpa' chen po'i spros pa'o/ /pha rol du phyin pa drug la spyad par bya'o zhes bya ba ni/ byang chub sems dpa' sems dpa' chen po'i spros pa'o/ /nang stong pa nyid bsgom par bya'o/ /zhes bya ba ni byang chub sems dpa' sems dpa' chen po'i
155a2(nyi khri): spros pa'o/ /dngos po med pa'i ngo bo nyid stong pa nyid kyi bar du bsgom par bya'o/ /zhes bya ba ni byang chub sems dpa' sems dpa' chen po'i spros pa'o/ /dran pa nye bar gzhag pa bzhi dang / yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang /
155a3(nyi khri): byang chub kyi yan lag bdun dang / 'phags pa'i lam yan lag brgyad pa bsgom par bya'o zhes bya ba ni/ byang chub sems dpa' sems dpa' chen po'i spros pa'o/ /'phags pa'i bden pa bzhi dang / bsam gtan bzhi dang / tshad med pa bzhi dang / gzugs med pa'i snyoms par
155a4(nyi khri): 'jug pa bzhi dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang mtshan ma med pa dang / smon pa med pa dang mngon par shes pa rnams dang ting nge 'dzin rnams dang / gzungs kyi sgo bsgom par bya'o/ /zhes bya ba ni byang chub sems dpa'
155a5(nyi khri): sems dpa' chen po'i spros pa'o/ /rgyun du zhugs pa'i 'bras bu shes pa dang / mthong bas bltas te/ de las 'da' bar bya'o zhes bya ba ni/ byang chub sems dpa' sems dpa' chen po'i spros pa'o/ /lan cig phyir 'ong ba'i 'bras bu dang / phyir mi 'ong ba'i 'bras bu dang / dgra
155a6(nyi khri): bcom pa nyid dang / rang byang chub shes pa dang / mthong bas bltas te/ de las 'da' bar bya'o zhes bya ba ni/ byang chub sems dpa' sems dpa' chen po'i spros pa'o/ /byang chub sems dpa'i sa bcu yongs su rdzogs par bya'o/ /zhes bya ba ni/ byang chub sems dpa' sems dpa' chen po'i
155a7(nyi khri): spros pa'o/ /byang chub sems dpa'i skyon med par 'jug pa'o zhes bya ba ni/ byang chub sems dpa' sems dpa' chen po'i spros pa'o/ /sangs rgyas kyi zhing yongs su dag par bya'o/ /zhes bya ba dang / sems can rnams yongs su smin par bya'o zhes bya ba ni/ byang chub sems dpa' sems dpa'
155b1(nyi khri): chen po'i spros pa'o/ /de bzhin gshegs pa'i stobs bcu bskyed par bya'o zhes bya ba dang / mi 'jigs pa bzhi bskyed par bya'o zhes bya ba dang / so so yang dag par rig pa bzhi bskyed par bya'o zhes bya ba dang / byams pa chen po dang / snying rje chen po bskyed par bya'o zhes bya ba dang / sangs
155b2(nyi khri): rgyas kyi chos ma 'dres pa brgyad bskyed par bya'o zhes bya ba ni/ byang chub sems dpa' sems dpa' chen po'i spros pa'o/ /rnam pa thams cad mkhyen pa nyid thob par bya'o/ /zhes bya ba ni/ byang chub sems dpa' sems dpa' chen po'i spros pa'o/ /bag chags kyi 'tshams sbyor ba'i nyon
155b3(nyi khri): mongs pa thams cad spang bar bya'o zhes bya ba ni/ byang chub sems dpa' sems dpa' chen po'i spros pa'o/ /de bas na byang chub sems dpa' sems dpa' chen po shes rab kyi pha rol du phyin pa la spyod pa'i tshe/ gzugs rtag pa dang / mi rtag ces bya bar mi spro ba 'phro bar mi byed do/ /bde ba dang
155b4(nyi khri): sdug bsngal zhes bya ba dang / bdag dang bdag med ces bya ba dang / zhi ba dang ma zhi ba zhes bya ba dang / yongs su shes par bya ba dang yongs su shes par bya ba ma yin zhes bya bar mi spro ba 'phro bar mi byed do/ /tshor ba dang 'du shes dang 'du byed dang rnam par shes pa rtag ces bya ba 'am/ mi rtag ces bya bar mi spro
155b5(nyi khri): ba 'phro bar mi byed do/ /bde ba dang / sdug bsngal zhes bya ba dang / bdag dang bdag med ces bya ba dang / zhi ba dang ma zhi ba zhes bya ba dang / yongs su shes par bya ba dang / yongs su shes pa ma yin zhes bya bar mi spro ba 'phro bar mi byed do/ /skye mched dang khams dang rten cing 'brel par
155b6(nyi khri): 'byung ba rtag pa dang / mi rtag ces bya ba dang / bde ba dang sdug bsngal zhes bya ba dang / bdag dang bdag med pa zhes bya ba dang / zhi ba dang ma zhi ba zhes bya ba dang / yongs su shes par bya ba dang / yongs su shes par bya ba ma yin zhes bya bar mi spro ba 'phro bar mi byed do/ /pha rol du phyin pa
155b7(nyi khri): thams cad dang / stong pa nyid thams cad dang / byang chub kyi phyogs kyi chos sum cu rtsa bdun rtag pa dang / mi rtag ces bya ba dang / bde ba dang sdug bsngal zhes bya ba dang / bdag dang bdag med pa zhes bya ba dang / zhi ba dang ma zhi ba zhes bya ba dang / yongs su shes par bya ba dang / yongs su
156a1(nyi khri): shes par bya ba ma yin zhes bya bar mi spro ba 'phro bar mi byed do/ /'phags pa'i bden pa dang / bsam gtan dang tshad med pa dang / gzugs med pa'i snyoms par 'jug pa dang / rnam par thar pa brgyad dang / mthar gyis gnas pa'i snyoms par 'jug
156a2(nyi khri): pa dgu dang / stong pa nyid dang mtshan ma med pa dang smon pa med pa dang / mngon par shes pa dang / ting nge 'dzin dang gzungs kyi sgo rnams bsgom par bya'o zhes bya bar mi spro ba 'phro bar mi byed do/ /rgyun du zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i
156a3(nyi khri): 'bras bu dang / dgra bcom pa nyid dang / rang byang chub shes pa dang / mthong bas bltas te/ de las 'da' bar bya'o zhes bya bar mi spro ba 'phro bar mi byed do/ /byang chub sems dpa'i sa bcu yongs su rdzogs par bya'o zhes bya bar mi spro ba 'phro bar mi byed do/ /byang chub sems dpa'i
156a4(nyi khri): skyon med pa la 'jug par bya'o zhes bya bar mi spro ba 'phro bar mi byed do/ /sangs rgyas kyi zhing yongs su dag par bya'o zhes bya ba dang / sems can rnams yongs su smin par bya'o zhes bya bar mi spro ba 'phro bar mi byed do/ /de bzhin gshegs pa'i stobs bcu dang / mi 'jigs pa bzhi
156a5(nyi khri): dang / so so yang dag par rig pa bzhi bskyed par bya'o zhes bya bar mi spro ba 'phro bar mi byed do/ /byams pa chen po dang snying rje chen po dang / sangs rgyas kyi chos ma 'dres pa brgyad bskyed par bya'o zhes bya bar mi spro ba 'phro bar mi byed do/ /rnam pa thams cad mkhyen pa nyid thob par bya'o/ /
156a6(nyi khri): zhes bya bar mi spro ba 'phro bar mi byed do/ /bag chags kyi mtshams sbyor ba'i nyon mongs pa thams cad spang bar bya'o zhes bya bar mi spro ba 'phro bar mi byed do/ /de ci'i phyir zhe na/ ngo bo nyid ni ngo bo nyid 'phro bar mi byed/ dngos po med pa yang dngos po med pa 'phro bar mi byed/ ngo bo nyid dang dngos
156a7(nyi khri): po med pa ma gtogs par chos gzhan gang 'phro bar byed pa 'am/ gang la 'phro bar bya ba de lta bu gang yang med de/ rab 'byor de lta bas na/ gzugs ni spror med pa'o/ /tshor ba dang 'du shes dang 'du byed dang rnam par shes pa ni spror med pa'o/ /skye mched dang khams dang rten cing 'brel bar 'byung
156b1(nyi khri): ba ni spror med pa'o/ /pha rol du phyin pa thams cad dang / stong pa nyid thams cad dang / byang chub kyi phyogs kyi chos sum cu rtsa bdun ni spror med pa'o/ /'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang /
156b2(nyi khri): mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo rnams ni spror med pa'o/ /rgyun du zhugs pa'i 'bras bu ni spror med pa'o/ /lan cig phyir 'ong
156b3(nyi khri): ba'i 'bras bu dang / phyir mi 'ong ba'i 'bras bu dang / dgra bcom pa nyid ni spror med pa'o/ /rang byang chub ni spror med pa'o/ /byang chub sems dpa'i sa rnams ni spror med pa'o/ /byang chub sems dpa'i skyon med pa ni spror med pa'o/ /sangs rgyas kyi zhing yongs su dag par bya ba
156b4(nyi khri): dang / sems can rnams yongs su smin par bya ba ni spror med pa'o/ /de bzhin gshegs pa'i stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa brgyad ni spror med pa'o/ /rnam pa thams cad mkhyen pa nyid ni spror med
156b5(nyi khri): pa'o/ /bag chags kyi mtshams sbyor ba'i nyon mongs pa thams cad spang ba ni spror med pa'o/ /rab 'byor de ltar byang chub sems dpa' sems dpa' chen pos spror med pa'i shes rab kyi pha rol du phyin pa la spyad par bya'o/ /rab 'byor 'di ltar yang gzugs la ngo bo nyid med do/ /tshor
156b6(nyi khri): ba dang 'du shes dang 'du byed dang rnam par shes pa la ngo bo nyid med do/ /skye mched dang khams dang rten cing 'brel par 'byung ba la ngo bo nyid med do/ /pha rol tu phyin pa thams cad dang / stong pa nyid thams cad dang / byang chub kyi phyogs kyi chos sum bcu rtsa bdun la ngo bo nyid med do/ /'phags pa'i
156b7(nyi khri): bden pa dang / bsam gtan dang tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang mtshan ma med pa dang smon pa med pa dang mngon par shes pa dang ting nge 'dzin dang gzungs kyi sgo rnams la ngo bo
157a1(nyi khri): nyid med do/ /rgyun du zhugs pa'i 'bras bu la ngo bo nyid med do/ /lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid la ngo bo nyid med do/ /rang byang chub la ngo bo nyid med do/ /byang chub sems dpa'i sa rnams la ngo bo nyid med do/ /
157a2(nyi khri): byang chub sems dpa'i skyon med pa la ngo bo nyid med do/ /sangs rgyas kyi zhing yongs su dag par bya ba dang / sems can rnams yongs su smin par bya ba la ngo bo nyid med do/ /de bzhin gshegs pa'i stobs dang / mi 'jigs pa dang / so so yang dag par rig pa dang / sangs rgyas kyi
157a3(nyi khri): chos ma 'dres pa rnams la ngo bo nyid med do/ /rnam pa thams cad mkhyen pa nyid la ngo bo nyid med do/ /gang la ngo bo nyid med pa de ni spror med pa ste/ rab 'byor de'i phyir na/ gzugs dang tshor ba dang 'du shes dang 'du byed dang rnam par shes pa ni spror med pa'o/ /skye mched dang khams dang rten cing
157a4(nyi khri): 'brel par 'byung ba ni spror med pa'o/ /pha rol du phyin pa thams cad dang / stong pa nyid thams cad dang / byang chub kyi phyogs kyi chos rnams ni spror med pa'o/ /'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par
157a5(nyi khri): thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo ni spror med pa'o/ /rgyun du zhugs pa'i 'bras bu ni spror med pa'o/ /lan cig phyir 'ong ba'i 'bras bu
157a6(nyi khri): dang / phyir mi 'ong ba'i 'bras bu dang / dgra bcom pa nyid ni spror med pa'o/ /rang byang chub ni spror med pa'o/ /byang chub sems dpa'i sa rnams ni spror med pa'o/ /byang chub sems dpa'i skyon med pa ni spror med pa'o/ /sangs rgyas kyi zhing yongs su dag par bya ba dang / sems can yongs
157a7(nyi khri): su smin par bya ba ni spror med pa'o/ /de bzhin gshegs pa'i stobs dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams ni spror med pa'o/ /rnam pa thams cad mkhyen pa nyid ni spror med pa'o/ /rab 'byor de ltar byang chub sems dpa' sems dpa'
157b1(nyi khri): chen po shes rab kyi pha rol du phyin pa la spyod pa'i tshe/ byang chub sems dpa'i skyon med pa la 'jug go /gsol pa/ bcom ldan 'das gal te de ltar chos thams cad gang la yang ngo bo nyid dmigs su ma mchis na/ byang chub sems dpa' sems dpa' chen po nyan thos kyi shul tam/
157b2(nyi khri): sangs rgyas kyi shul tam/ yang dag par rdzogs pa'i sangs rgyas kyi shul tam/ chos gang gis byang chub sems dpa'i skyon ma mchis par 'jug par 'gyur/ bcom ldan 'das kyis bka' stsal pa/ rab 'byor byang chub sems dpa' sems dpa' chen po ni nyan thos kyi
157b3(nyi khri): lam gyis/ byang chub sems dpa'i skyon med par mi 'jug /rang sangs rgyas kyi lam gyis byang chub sems dpa'i skyon med par mi 'jug /byang chub sems dpa' sems dpa' chen po ni yang dag par rdzogs pa'i sangs rgyas kyi lam gyis byang chub sems dpa'i skyon med par mi 'jug
157b4(nyi khri): gi / rab 'byor 'di ltar byang chub sems dpa' sems dpa' chen po ni lam thams cad la bslabs shing / byang chub sems dpa'i skyon med par 'jug go /'di lta ste dper na/ brgyad pa ni chos thams cad la bslabs shing / yang dag pa'i skyon med par 'jug ste nam 'bras bu'i lam
157b5(nyi khri): ma grub kyi bar du 'bras bu thob par mi byed do/ /rab 'byor de bzhin du byang chub sems dpa' sems dpa' chen po yang lam thams cad la bsgrubs shing / byang chub sems dpa'i skyon med par 'jug ste/ nam rdo rje lta bu'i ting nge 'dzin thob par ma gyur gyi bar du/ rnam pa thams cad mkhyen
157b6(nyi khri): pa nyid thob par mi byed do/ /des ting nge 'dzin de thob ma thag tu skad cig gcig dang ldan pa'i shes rab kyis/ rnam pa thams cad mkhyen pa nyid thob par byed do/ /gsol pa/ bcom ldan 'das gal te de ltar byang chub sems dpa' sems dpa' chen pos shul thams cad yongs su
157b7(nyi khri): rdzogs par bgyis te/ byang chub sems dpa'i skyon ma mchis par 'jug par bgyi na/ bcom ldan 'das 'di ltar brgyad pa'i shul kyang gzhan/ rgyun du zhugs pa'i shul kyang gzhan/ lan cig phyir 'ong bar zhugs pa'i shul kyang gzhan/ lan cig phyir 'ong ba'i shul kyang
158a1(nyi khri): gzhan/ phyir mi 'ong bar zhugs pa'i shul kyang gzhan/ phyir mi 'ong ba'i shul kyang gzhan/ dgra bcom par zhugs pa'i shul kyang gzhan/ dgra bcom pa'i shul kyang gzhan/ rang sangs rgyas su zhugs pa'i shul kyang gzhan/ rang sangs rgyas kyi shul kyang gzhan/ de bzhin gshegs pa dgra bcom pa
158a2(nyi khri): yang dag par rdzogs pa'i sangs rgyas kyi shul kyang gzhan te/ bcom ldan 'das gal te shul de dag gzhan dang gzhan na/ ji ltar byang chub sems dpa' sems dpa' chen pos shul thams cad yongs su rdzogs par bgyis te/ byang chub sems dpa'i skyon ma mchis par 'jug par
158a3(nyi khri): bgyi/ bcom ldan 'das gal te byang chub sems dpa' sems dpa' chen pos shul thams cad yongs su rdzogs par bgyi na/ byang chub sems dpa' sems dpa' chen po de dag brgyad pa'i shul bsgrubs shing / brgyad par mi 'gyur tam/ mthong ba'i shul bsgrubs shing / rgyun du
158a4(nyi khri): zhugs par mi 'gyur tam/ bsgom pa'i shul bsgrubs shing / lan cig phyir 'ong bar zhugs pa 'am/ lan cig phyir 'ong bar mi 'gyur tam/ phyir mi 'ong bar zhugs pa 'am/ phyir mi 'ong bar mi 'gyur tam/ dgra bcom par zhugs pa 'am/ dgra bcom par mi 'gyur tam/
158a5(nyi khri): rang sangs rgyas kyi shul bsgrubs shing / rang sangs rgyas su mi 'gyur tam/ bcom ldan 'das byang chub sems dpa' sems dpa' chen po ni brgyad par gyur nas/ byang chub sems dpa'i skyon ma mchis par 'jug pa'i gnas dang skabs ma mchis te/ de ni gnas ma lags
158a6(nyi khri): so/ /byang chub sems dpa'i skyon ma mchis par ma chud par yang rnam pa thams cad mkhyen pa nyid thob par 'gyur ba'i gnas ma mchis/ rgyun du zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang
158a7(nyi khri): byang chub thob nas/ byang chub sems dpa'i skyon ma mchis par 'jug pa'i gnas ma mchis/ byang chub sems dpa'i skyon ma mchis par ma chud par/ rnam pa thams cad mkhyen pa nyid thob par 'gyur ba'i gnas ma mchis na/ bcom ldan 'das de ltar byang chub sems dpa'
158b1(nyi khri): sems dpa' chen po shul thams cad yongs su rdzogs par bgyis shing / byang chub sems dpa'i skyon ma mchis par 'jug par 'gyur ba dang / byang chub sems dpa'i skyon ma mchis par chud nas/ rnam pa thams cad mkhyen pa nyid thob par 'gyur ba dang / bag chags kyi
158b2(nyi khri): mtshams sbyor ba'i nyon mongs pa thams cad yongs su spong bar 'gyur ba ji ltar 'tshal bar bgyi/ bcom ldan 'das kyis bka' stsal pa/ rab 'byor de de bzhin no/ de de bzhin te/ byang chub sems dpa' sems dpa' chen po brgyad par 'gyur te/ rgyun du zhugs pa'i
158b3(nyi khri): 'bras bu thob pa 'am/ lan cig phyir 'ong ba'i 'bras bu thob pa 'am/ phyir mi 'ong ba'i 'bras bu thob pa 'am/ dgra bcom pa nyid thob pa 'am/ rang byang chub thob par gyur nas/ byang chub sems dpa'i skyon med par 'jug pa'i gnas dang skabs med de/ de ni gnas
158b4(nyi khri): ma yin no/ /byang chub sems dpa'i skyon med par ma chud par yang rnam pa thams cad mkhyen pa nyid thob par 'gyur ba'i gnas med do/ /rab 'byor 'on kyang 'di ltar byang chub sems dpa' sems dpa' chen po sems dang po bskyed pa nas nye bar bzung ste/ pha rol du phyin pa
158b5(nyi khri): drug la spyod pa'i tshe/ shes pa dang mthong bas sa brgyad las yongs su 'da' ste/ brgyad gang zhe na/ dkar po rnam par mthong ba'i sa dang / rigs kyi sa dang / brgyad pa'i sa dang / mthong ba'i sa dang / bsrabs pa'i sa dang / 'dod chags dang bral ba'i sa dang / byas pa rtogs
158b6(nyi khri): pa'i sa dang / rang sangs rgyas kyi sa ste/ sa bstan pa brgyad pa 'di dag las shes pa dang mthong ba las 'das nas/ lam gyi rnam pa shes pa nyid kyis byang chub sems dpa'i skyon med par 'jug go /byang chub sems dpa'i skyon med par zhugs nas/ rnam pa thams cad mkhyen
158b7(nyi khri): pa nyid kyi ye shes kyis bag chags kyi mtshams sbyor ba'i nyon mongs pa thams cad rab tu spong ngo / /rab 'byor de la brgyad pa'i ye shes gang yin pa de yang byang chub sems dpa' sems dpa' chen po'i bzod pa rgyun du zhugs pa'i ye shes dang / spong ba'i ye shes gang yin pa de yang byang chub
159a1(nyi khri): sems dpa' sems dpa' chen po'i bzod pa/ lan cig phyir 'ong ba'i ye shes dang / spong ba gang yin pa de yang byang chub sems dpa' sems dpa' chen po'i bzod pa/ phyir mi 'ong ba'i ye shes dang spong ba gang yin pa de yang / byang chub sems dpa' sems
159a2(nyi khri): dpa' chen po'i bzod pa/ dgra bcom pa'i ye shes dang / spong ba gang yin pa de yang byang chub sems dpa' sems dpa' chen po'i bzod pa/ rang sangs rgyas kyi ye shes dang / spong ba gang yin pa de yang byang chub sems dpa' sems dpa' chen po'i bzod pa chen po ste/ de lta bas na
159a3(nyi khri): byang chub sems dpa' sems dpa' chen po ni nyan thos dang / rang sangs rgyas kyi lam yongs su rdzogs par byas shing / lam gyi rnam pa shes pa nyid kyi ye shes kyis/ byang chub sems dpa'i skyon med par 'jug go /byang chub sems dpa'i skyon med par zhugs nas/ rnam pa thams cad mkhyen
159a4(nyi khri): pa nyid kyis/ bag chags kyi mtshams sbyor ba'i nyon mongs pa thams cad rab tu spong ngo / /rab 'byor de ltar na byang chub sems dpa' sems dpa' chen po lam thams cad yongs su rdzogs par byas nas/ bla na med pa yang dag par rdzogs pa'i byang chub tu mngon par rdzogs par sangs rgyas
159a5(nyi khri): shing 'bras bu ltar sems can thams cad kyi nye bar 'tsho bar 'gyur ro/ / //shes rab kyi pha rol tu phyin pa stong phrag nyi shu lnga pa/ bam po drug bcu gsum pa/ gsol pa/ bcom ldan 'das gang nyan thos kyi shul dang / rang sangs rgyas kyi shul dang / sangs rgyas
159a6(nyi khri): kyi shul de dag las/ lam gyi rnam pa shes pa nyid kyi shul gang lags/ bcom ldan 'das kyis bka' stsal pa/ rab 'byor byang chub sems dpa' sems dpa' chen pos/ lam gyi rnam pa shes pa nyid rnam par dag pa bsgrub par bya ste/ de la lam gyi rnam pa shes pa nyid rnam par dag
159a7(nyi khri): pa ni rnam pa gang dang gang / tshul gang dang gang / mtshan ma gang dang gang gis lam du brjod pa'i rnam pa de dag dang / tshul de dag dang / mtshan ma de dag byang chub sems dpa' sems dpa' chen pos mngon par rdzogs par 'tshang rgya bar bya ba dang / mngon par rdzogs par sangs rgyas nas/
159b1(nyi khri): ci nas kyang gzhan gyis shes par 'gyur ba dang / gzhan gdul ba'i don du gzhan la brjod pa dang / bstan pa dang / bshad pa dang / gdags pa dang / rnam par dgod pa ste/ de la byang chub sems dpa' sems dpa' chen pos sgra brnyan lta bur shes par bya ba'i don du/ sgra skad dang
159b2(nyi khri): brdar bya ba gang gis stong gsum gyi stong chen po'i 'jig rten gyi khams su go bar 'gyur ba de lta bu'i sgra skad dang brda thams cad brjod par bya/ yongs su gzung bar bya ste/ rab 'byor rnam grangs des kyang byang chub sems dpa' sems dpa' chen pos lam thams cad yongs su rdzogs
159b3(nyi khri): par bya'o/ /lam thams cad shes pa nyid yongs su rdzogs par byas nas/ sems can thams cad kyi bsam pa rig par bya ste/ sems can dmyal ba ba'i sems can rnams kyi sems can dmyal ba ba'i lam shes par bya'o/ /rgyu shes par bya'o/ /'bras bu shes par bya'o/ /
159b4(nyi khri): des kyang sems can dmyal ba ba'i lam bzlog par bya ste/ rgyu las kyang bzlog par bya'o/ /'bras bu las kyang bzlog par bya'o/ /byol song gi skye gnas kyi sems can rnams kyi byol song gi skye gnas kyi lam shes par bya'o/ /rgyu shes par bya'o 'bras bu shes par bya'o/ /
159b5(nyi khri): des kyang byol song gi skye gnas kyi lam bzlog par bya ste/ rgyu las kyang bzlog par bya'o 'bras bu las kyang bzlog par bya'o/ /gshin rje'i 'jig rten pa'i sems can rnams kyi gshin rje'i 'jig rten pa'i lam shes par bya'o/ /rgyu shes par bya'o/ /'bras bu shes par bya'o/ /
159b6(nyi khri): des kyang gshin rje'i 'jig rten gyi lam las kyang bzlog par bya'o/ /rgyu las kyang bzlog par bya'o/ /'bras bu las kyang bzlog par bya'o/ /mi 'am ci dang / lto 'phye chen po dang / klu dang / gnod sbyin dang / mi dang / lha dang / tshangs pa rnams kyi lam shes par bya'o/ /rgyu shes par bya'o/ /
159b7(nyi khri): 'bras bu shes par bya'o/ /kun snang dang ba'i lha rnams dang / dge rgyas kyi lha rnams dang / 'bras bu che ba'i lha rnams dang / 'du shes med pa'i sems can rnams dang / mi che ba'i lha rnams dang / mi gdung ba'i lha rnams dang / shin du mthong ba'i lha rnams dang / gya nom snang ba'i
160a1(nyi khri): lha rnams dang / 'og min gyi lha rnams kyi lam shes par bya'o/ /rgyu shes par bya'o/ /'bras bu shes par bya'o/ /nam mkha' mtha' yas skye mched kyi lha rnams dang / rnam shes mtha' yas skye mched kyi lha rnams dang / cung zad med pa'i skye mched
160a2(nyi khri): kyi lha rnams dang / 'du shes med 'du shes med min skye mched kyi lha rnams kyi lam shes par bya'o/ /rgyu shes par bya'o/ /'bras bu shes par bya'o/ /dran pa nye bar gzhag pa bzhi shes par bya'o/ /yang dag par spong ba bzhi dang / rdzu 'phrul gyi rkang pa bzhi dang / dbang
160a3(nyi khri): po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa shes par bya'o/ /'phags pa'i bden pa bzhi shes par bya'o/ /rnam par thar pa'i sgo gsum dang / bsam gtan bzhi dang / tshad med pa bzhi dang / gzugs
160a4(nyi khri): med pa'i snyoms par 'jug pa bzhi dang / rnam par thar pa brgyad dang / mthar gyis gnas pa'i snyoms par 'jug pa dgu shes par bya'o/ /de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos
160a5(nyi khri): ma 'dres pa brgyad dang / byams pa chen po dang / snying rje chen po shes par bya'o/ /lam de dag gis kyang sems can gang rgyun du zhugs pa'i 'bras bu la dgod par bya ba de dag ni/ rgyun du zhugs pa'i 'bras bu la 'god/ lan cig phyir 'ong ba'i 'bras bu la dgod par
160a6(nyi khri): bya ba de dag ni/ lan cig phyir 'ong ba'i 'bras bu la 'god/ gang phyir mi 'ong ba'i 'bras bu la dgod par bya ba de dag ni/ phyir mi 'ong ba'i 'bras bu la 'god/ gang dgra bcom pa nyid la dgod par bya ba de dag ni/ dgra bcom pa nyid la 'god/ gang rang byang chub la dgod par
160a7(nyi khri): bya ba de dag ni/ rang byang chub la 'god/ gang byang chub la dgod par bya ba de dag ni byang chub la 'god do/ /rab 'byor 'di ni byang chub sems dpa' sems dpa' chen po'i lam gyi rnam pa shes pa nyid do/ /de dag la bslabs shing / byang chub sems dpa' sems dpa' chen po
160b1(nyi khri): sems can rnams kyi bsam pa la 'jug go / sems can rnams kyi bsam pa la zhugs nas/ de bzhin du chos ston to/ /des chos bstan pa de yang 'bras bu med par mi 'gyur ro/ /de ci'i phyir zhe na/ de ni 'di ltar des gzhan gyi dbang po shin du shes par byas pa'i phyir te/ de ni
160b2(nyi khri): sems can rnams kyi lam dang / lam ma yin pa dang / 'chi 'pho dang / skye ba 'ang rab tu shes so/ /rab 'byor byang chub sems dpa' sems dpa' chen pos shes rab kyi pha rol du phyin pa la de ltar spyad par bya ste/ shes rab kyi pha rol du phyin pa 'dir ni/ byang chub kyi phyogs gang la/
160b3(nyi khri): byang chub sems dpa' sems dpa' chen pos bslab par bya ba 'am/ nyan thos kyis bslab par bya ba 'am/ rang sangs rgyas kyis bslab par bya ba'i chos thams cad gang yang ma 'dus pa med do/ /gsol pa/ bcom ldan 'das gal te de ltar byang chub kyi phyogs kyi chos gang lags
160b4(nyi khri): pa dang / byang chub gang lags pa'i chos de dag thams cad ldan pa yang ma lags mi ldan pa yang ma lags/ gzugs ma mchis pa bstan du ma mchis pa/ thogs pa ma mchis pa ste/ 'di ltar mtshan nyid ma mchis par mtshan nyid gcig na/ ji ltar byang chub kyi phyogs kyi chos rnams
160b5(nyi khri): byang chub sgrub par 'gyur ba lags/ bcom ldan 'das ldan pa yang ma lags/ mi ldan pa yang ma lags la/ gzugs ma mchis shing / bstan du ma mchis/ thogs pa ma mchis/ 'di ltar mtshan nyid ma mchis par/ mtshan nyid gcig pa ni chos gang la yang sgrub pa 'am/
160b6(nyi khri): 'jig par bgyid pa ma mchis so/ /bcom ldan 'das 'di lta ste dper na/ nam mkha' ni chos gang la yang sgrub pa 'am 'jig par mi bgyid do/ /bcom ldan 'das de bzhin du rang gi mtshan nyid kyis stong pa'i chos ni/ chos gang la yang sgrub pa 'am/ 'jig par bgyid pa ma
160b7(nyi khri): mchis so/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ rang gi mtshan nyid kyis stong pa'i chos ni chos gang la yang sgrub pa 'am 'jig par byed pa med do/ /rab 'byor sems can gang rang gi mtshan nyid kyis stong pa'i chos mi shes pa de dag
161a1(nyi khri): gi don du 'di skad du/ 'di dag ni byang chub kyi phyogs kyi chos byang chub thob par byed pa'o zhes bshad kyi/ rab 'byor de ni 'di ltar gzugs gang yin pa dang / tshor ba dang 'du shes dang 'du byed dang / rnam par shes pa gang yin pa dang / skye mched dang /
161a2(nyi khri): khams dang / rten cing 'brel par 'byung ba gang yin pa dang / sbyin pa'i pha rol du phyin pa gang yin pa dang / tshul khrims kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin pa dang / shes
161a3(nyi khri): rab kyi pha rol du phyin pa gang yin pa dang / nang stong pa nyid gang yin pa dang / phyi stong pa nyid gang yin pa dang / phyi nang stong pa nyid gang yin pa dang / dngos po med pa'i ngo bo nyid stong pa nyid kyi bar du gang yin pa dang / bsam gtan dang po gang yin pa dang / bsam gtan gnyis pa dang /
161a4(nyi khri): bsam gtan gsum pa dang / bsam gtan bzhi pa gang yin pa dang / byams pa gang yin pa dang / snying rje dang dga' ba dang btang snyoms kyi snyoms par 'jug pa gang yin pa dang / nam mkha' mtha' yas skye mched kyi snyoms par 'jug pa gang yin pa dang / rnam shes mtha' yas
161a5(nyi khri): skye mched kyi snyoms par 'jug pa dang / cung zad med pa'i skye mched kyi snyoms par 'jug pa dang / 'du shes med 'du shes med min skye mched kyi snyoms par 'jug pa gang yin pa dang / dran pa nye bar gzhag pa bzhi gang yin pa dang / yang dag par spong ba dang / rdzu 'phrul gyi rkang pa dang /
161a6(nyi khri): dbang po dang stobs dang / byang chub kyi yan lag dang / 'phags pa'i lam yan lag brgyad pa gang yin pa dang / 'phags pa'i bden pa dang / rnam par thar pa'i sgo gsum dang / rnam par thar pa brgyad dang / mthar gyis gnas pa'i snyoms par 'jug pa dgu dang / ting nge 'dzin rnams dang /
161a7(nyi khri): gzungs kyi sgo rnams gang yin pa dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad dang / byams pa chen po dang / snying rje chen po gang yin pa dang / rnam pa thams cad
161b1(nyi khri): mkhyen pa nyid kyi bar du gang yin pa'i chos de dag thams cad ni chos dang 'dul ba 'di la ldan pa yang ma yin/ mi ldan pa yang ma yin/ gzugs med pa bstan du med pa thogs pa med pa ste/ 'di ltar mtshan nyid med par mtshan nyid gcig kyang / de dag de bzhin gshegs pas sems
161b2(nyi khri): can rnams gzung bar bya ba'i don du 'jig rten gyi tha snyad kyis de skad du brjod de/ don dam par ni ma yin no/ /de dag thams cad la byang chub sems dpa' sems dpa' chen pos shes pa dang / mthong bas bslab par bya ste/ ji lta ba bzhin du shes pa dang / mthong bas bslabs nas/
161b3(nyi khri): chos la la ni mngon du bya'o/ /la la ni mngon du mi bya'o/ /de la byang chub sems dpa' sems dpa' chen pos chos gang ni shes pa dang mthong bas bslabs te mngon du bya'i/ chos gang ni mngon du mi bya zhe na/ nyan thos dang rang sangs rgyas kyi chos rnams ni shes pa dang mthong bas bslabs te/
161b4(nyi khri): mngon du mi bya'o/ /rnam pa thams cad mkhyen pa'i ye shes kyis chos thams cad rnam pa thams cad du mngon du bya ste/ rab 'byor de ltar byang chub sems dpa' sems dpa' chen pos 'phags pa'i chos dang / 'dul ba shes rab kyi pha rol du phyin pa la bslab par bya'o/ /gsol pa/
161b5(nyi khri): bcom ldan 'das 'phags pa'i chos dang / 'dul ba 'phags pa'i chos dang / 'dul ba zhes bgyi ba de ji tsam gyis na/ 'phags pa'i chos dang 'dul ba zhes bgyi/ bcom ldan 'das kyis bka' stsal pa/ rab 'byor 'di la nyan thos rnams dang / rang sangs rgyas rnams dang /
161b6(nyi khri): byang chub sems dpa' sems dpa' chen po rnams dang / de bzhin gshegs pa dgra bcom pa yang dag par rdzogs pa'i sangs rgyas rnams ni/ 'dod chags dang ldan pa yang ma yin bral ba yang ma yin/ zhe sdang dang ldan pa yang ma yin/ bral ba yang ma yin/ gti mug dang ldan pa yang ma yin/
161b7(nyi khri): bral ba yang ma yin/ 'jig tshogs su lta ba dang ldan pa yang ma yin bral ba yang ma yin/ the tsom dang ldan pa yang ma yin bral ba yang ma yin/ tshul khrims dang / brtul zhugs snyoms pa dang ldan pa yang ma yin bral ba yang ma yin/ 'dod pa'i 'dod chags dang gnod sems dang /
162a1(nyi khri): ldan pa yang ma yin bral ba yang ma yin/ gzugs dang gzugs med pa'i 'dod chags dang ldan pa yang ma yin bral ba yang ma yin/ ma rig pa dang ldan pa yang ma yin bral ba yang ma yin/ nga rgyal dang rgod pa dang ldan pa yang ma yin bral ba yang
162a2(nyi khri): ma yin/ bsam gtan dang po dang ldan pa yang ma yin/ bral ba yang ma yin/ bsam gtan gnyis pa dang ldan pa yang ma yin/ bral ba yang ma yin/ bsam gtan gsum pa dang ldan pa yang ma yin/ bral ba yang ma yin/ bsam gtan bzhi pa dang ldan pa yang
162a3(nyi khri): ma yin bral ba yang ma yin/ byams pa dang ldan pa yang ma yin/ bral ba yang ma yin/ snying rje dang ldan pa yang ma yin/ bral ba yang ma yin/ dga' ba dang ldan pa yang ma yin bral ba yang ma yin/ btang snyoms dang ldan pa yang ma yin bral ba yang ma yin/ nam mkha'
162a4(nyi khri): mtha' yas skye mched la snyoms par 'jug pa dang ldan pa yang ma yin bral ba yang ma yin/ rnam shes mtha' yas skye mched la snyoms par 'jug pa dang / cung zad med pa'i skye mched la snyoms par 'jug pa dang / 'du shes med 'du shes med min skye mched la snyoms par 'jug pa dang ldan
162a5(nyi khri): pa yang ma yin bral ba yang ma yin/ dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / 'phags pa'i lam yan lag brgyad pa dang ldan pa yang ma yin bral ba yang ma yin/ 'phags pa'i
162a6(nyi khri): bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / rnam par thar pa'i sgo stong pa nyid dang / mtshan ma med pa dang / smon pa med pa dang / mngon par shes pa dang / ting
162a7(nyi khri): nge 'dzin dang / gzungs kyi sgo rnams dang ldan pa yang ma yin bral ba yang ma yin/ de bzhin gshegs pa'i stobs dang / mi 'jigs pa dang / so so yang dag par rig pa dang / sangs rgyas kyi chos ma 'dres pa brgyad dang / byams pa chen po dang / snying rje chen po dang
162b1(nyi khri): ldan pa yang ma yin bral ba yang ma yin/ 'dus byas kyi khams dang 'dus ma byas kyi khams dang / ldan pa yang ma yin bral ba yang ma yin pas/ de'i phyir de dag ni 'phags pa zhes bya ste/ 'di ni de dag gi chos dang 'dul ba yin pas/ de'i phyir 'phags pa'i chos
162b2(nyi khri): 'dul ba zhes bya'o/ /de ci'i phyir zhe na/ de ni 'di ltar chos de dag thams cad gzugs med pa/ bstan du med pa/ thogs pa med pa ste/ 'di ltar mtshan nyid med par mtshan nyid gcig pa ste/ de dag ni gzugs med pa dang gzugs med par ldan pa yang ma yin bral ba
162b3(nyi khri): yang ma yin no/ /bstan du med pa dang / bstan du med par ldan pa yang ma yin bral ba yang ma yin no/ /thogs pa med pa dang / thogs pa med par ldan pa yang ma yin bral ba yang ma yin no/ /mtshan nyid med pa dang / mtshan nyid med par ldan pa yang ma yin bral ba
162b4(nyi khri): yang ma yin no/ /rab 'byor 'di ni byang chub sems dpa' sems dpa' chen po rnams kyi gzugs med pa/ bstan du med pa/ thogs pa med pa/ mtshan nyid gcig pa/ mtshan nyid med pa'i pha rol du phyin pa ste/ de la byang chub sems dpa' sems dpa' chen pos bslab par bya'o/ /
162b5(nyi khri): des de la bslabs na/ chos kyi mtshan nyid gang yang dmigs par mi 'gyur ro/ /rab 'byor gyis gsol pa/ bcom ldan 'das 'o na gzugs kyi mtshan nyid la bslab par mi bgyi 'am/ tshor ba dang 'du shes dang 'du byed dang / rnam par shes pa'i mtshan nyid la bslab par mi bgyi
162b6(nyi khri): 'am/ skye mched dang / khams dang / rten cing 'brel par 'byung ba'i mtshan nyid la bslab par mi bgyi 'am/ sbyin pa'i pha rol du phyin pa'i mtshan nyid la bslab par mi bgyi 'am/ tshul khrims kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol du
162b7(nyi khri): phyin pa dang / bsam gtan gyi pha rol du phyin pa dang / shes rab kyi pha rol du phyin pa'i mtshan nyid la bslab par mi bgyi 'am/ nang stong pa nyid kyi mtshan nyid la bslab par mi bgyi 'am/ dngos po med pa'i ngo bo nyid stong pa nyid kyi bar gyi mtshan nyid la bslab par mi bgyi 'am/ bsam
163a1(nyi khri): gtan dang po'i mtshan nyid la bslab par mi bgyi 'am/ bsam gtan gnyis pa dang / bsam gtan gsum pa dang / bsam gtan bzhi pa'i mtshan nyid la bslab par mi bgyi 'am/ byams pa chen po'i mtshan nyid la bslab par mi bgyi 'am/ snying rje chen
163a2(nyi khri): po dang / dga' ba chen po dang / btang snyoms chen po'i mtshan nyid la bslab par mi bgyi 'am/ nam mkha' mtha' yas skye mched kyi snyoms par 'jug pa dang / rnam shes mtha' yas skye mched kyi snyoms par 'jug pa dang / cung zad med pa'i skye mched kyi snyoms par
163a3(nyi khri): 'jug pa dang / 'du shes med 'du shes med min skye mched kyi snyoms par 'jug pa'i mtshan nyid la bslab par mi bgyi 'am/ dran pa nye bar gzhag pa rnams kyi mtshan nyid la bslab par mi bgyi 'am/ yang dag par spong ba dang / rdzu 'phrul gyi rkang pa dang / dbang po dang /
163a4(nyi khri): stobs dang / byang chub kyi yan lag dang / 'phags pa'i lam yan lag brgyad pa'i mtshan nyid la bslab par mi bgyi 'am/ stong pa nyid dang / mtshan ma med pa dang / smon pa med pa'i ting nge 'dzin dang / rnam par thar pa dang / mthar gyis gnas pa'i snyoms par 'jug pa
163a5(nyi khri): dang / mngon par shes pa dang / ting nge 'dzin dang / gzungs kyi sgo rnams kyi mtshan nyid la bslab par mi bgyi 'am/ de bzhin gshegs pa'i stobs dang / mi 'jigs pa dang / so so yang dag par rig pa dang / sangs rgyas kyi chos ma 'dres pa brgyad kyi mtshan nyid la
163a6(nyi khri): bslab par mi bgyi 'am/ byams pa chen po'i mtshan nyid la bslab par mi bgyi 'am/ snying rje chen po'i mtshan nyid la bslab par mi bgyi 'am/ sdug bsngal 'phags pa'i bden pa'i mtshan nyid la bslab par mi bgyi 'am/ kun 'byung ba dang / 'gog pa dang / lam 'phags pa'i bden
163a7(nyi khri): pa'i mtshan nyid la bslab par mi bgyi 'am/ rten cing 'brel par 'byung ba lugs dang 'thun pa dang / lugs dang mi 'thun pa'i mtshan nyid la bslab par mi bgyi 'am/ 'dus byas kyi khams kyi mtshan nyid la bslab par mi bgyi 'am/ 'dus ma byas kyi khams kyi mtshan
163b1(nyi khri): nyid la bslab par mi bgyi 'am/ bcom ldan 'das gal te chos 'di dag gi mtshan nyid la bslab par mi bgyi na/ bcom ldan 'das ji ltar byang chub sems dpa' sems dpa' chen pos chos thams cad kyi mtshan nyid dang / 'du byed kyi mtshan nyid la bslabs te/
163b2(nyi khri): nyan thos dang / rang sangs rgyas kyi sa las 'da' bar 'gyur/ nyan thos dang / rang sangs rgyas kyi sa las ma 'das na/ ji ltar byang chub sems dpa'i skyon ma mchis par 'jug par 'gyur/ byang chub sems dpa'i skyon ma mchis pa la ma zhugs na/ ji ltar rnam
163b3(nyi khri): pa thams cad mkhyen pa nyid thob par 'gyur/ rnam pa thams cad mkhyen pa nyid ma thob na/ ji ltar chos kyi 'khor lo bskor bar bgyi/ chos kyi 'khor lo ma bskor na/ ji ltar nyan thos kyi theg pa 'am/ rang sangs rgyas kyi theg pa 'am/ theg pa chen pos sems can
163b4(nyi khri): rnams 'khor ba las dgrol bar bgyi/ bcom ldan 'das kyis bka' stsal pa/ rab 'byor gal te chos la la zhig la mtshan nyid yod na ni/ de'i phyir byang chub sems dpa' sems dpa' chen pos mtshan nyid de la bslab par yang 'gyur na/ chos thams cad la
163b5(nyi khri): mtshan nyid med cing gzugs med/ bstan du med thogs pa med pa ste/ 'di ltar mtshan nyid med pa/ mtshan nyid gcig pas na/ de'i phyir byang chub sems dpa' sems dpa' chen pos mtshan nyid la yang bslab par mi bya/ mtshan nyid med pa la yang bslab par mi
163b6(nyi khri): bya'o/ /de ci'i phyir zhe na/ sngon chad mtshan nyid med par gyur pa 'am/ phyis mtshan nyid yod par gyur pa ma yin gyi/ rab 'byor chos 'di dag ni sngon chad kyang mtshan nyid med la/ da ltar yang mtshan nyid med pas na/ de'i phyir byang chub sems dpa' sems dpa' chen pos
163b7(nyi khri): mtshan nyid la yang bslab par mi bya/ mtshan nyid med pa la yang bslab par mi bya'o/ /de ci'i phyir zhe na/ de bzhin gshegs pa rnams byung yang rung / de bzhin gshegs pa rnams ma byung yang rung ste/ mtshan nyid med pa'i dbyings 'di ni de bzhin du gnas pa'o/ /gsol pa/
164a1(nyi khri): bcom ldan 'das gal te de ltar chos thams cad la mtshan nyid ma mchis shing / mtshan nyid tha dad pa yang ma lags/ mtshan nyid gcig pa yang ma lags na/ de ji ltar byang chub sems dpa' sems dpa' chen po'i shes rab kyi pha rol du phyin pa bsgom
164a2(nyi khri): pa mchis par 'gyur/ bcom ldan 'das shes rab kyi pha rol du phyin pa bsgom pa ma mchis par ni/ byang chub sems dpa' sems dpa' chen pos nyan thos kyi sa 'am/ rang sangs rgyas kyi sa las 'da' bar mi nus so/ /nyan thos kyi sa 'am/ rang sangs rgyas kyi sa las ma 'das
164a3(nyi khri): par ni/ byang chub sems dpa' sems dpa' chen pos/ byang chub sems dpa'i skyon ma mchis par 'jug par mi nus so/ /byang chub sems dpa'i skyon ma mchis par ma zhugs par ni/ byang chub sems dpa' sems dpa' chen pos mi skye ba'i chos la bzod pa bskyed par mi nus so/ /
164a4(nyi khri): mi skye ba'i chos la bzod pa ma bskyed par ni mngon par shes pa bsgrub par mi nus so/ /byang chub sems dpa'i mngon par shes pa ma bsgrubs par ni/ sangs rgyas kyi zhing yongs su dag par bgyi ba dang / sems can yongs su smin par bgyi bar mi nus so/ /sangs rgyas kyi zhing yongs
164a5(nyi khri): su dag pa dang / sems can yongs su smin par ma bgyis par ni/ rnam pa thams cad mkhyen pa nyid thob par mi nus so/ /rnam pa thams cad mkhyen pa nyid thob par ma bgyis par ni chos kyi 'khor lo bskor bar mi nus so/ /chos kyi 'khor lo ma bskor bar ni sems can rnams
164a6(nyi khri): rgyun du zhugs pa'i 'bras bu la dgod par mi nus so/ /lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid la dgod par mi nus so/ /rang byang chub la dgod par mi nus so/ /bla na med pa yang dag par rdzogs pa'i byang chub la
164a7(nyi khri): dgod par mi nus so/ /sems can rnams sbyin pa las byung ba'i bsod nams bgyi ba'i dngos po la dgod par mi nus so/ /tshul khrims las byung ba'i bsod nams bgyi ba'i dngos po dang / bsgom pa las byung ba'i bsod nams bgyi ba'i dngos po la dgod par mi nus so/ /
164b1(nyi khri): bcom ldan 'das kyis bka' stsal pa/ rab 'byor de de bzhin no/ /de de bzhin te/ rab 'byor chos thams cad ni mtshan nyid med pa ste/ mtshan nyid tha dad pa yang ma yin/ mtshan nyid gcig pa yang ma yin no/ /gsol pa/ de ltar chos thams cad mtshan nyid ma mchis na
164b2(nyi khri): ji ltar shes rab kyi pha rol du phyin pa bsgom par 'gyur/ bcom ldan 'das kyis bka' stsal pa/ rab 'byor byang chub sems dpa' sems dpa' chen pos shes rab kyi pha rol du phyin pa la bsgom pa ni/ mtshan nyid tha dad pa yang ma yin/ mtshan nyid gcig pa yang ma yin
164b3(nyi khri): te/ rab 'byor mtshan nyid med pa bsgom pa ni/ byang chub sems dpa' sems dpa' chen po'i shes rab kyi pha rol du phyin pa bsgom pa'o/ /gsol pa/ de ji ltar na mtshan nyid ma mchis pa bsgom pa shes rab kyi pha rol du phyin pa bsgom par 'gyur/ bcom ldan 'das kyis
164b4(nyi khri): bka' stsal pa/ chos thams cad rnam par bsgom pa bsgom pa ni/ shes rab kyi pha rol du phyin pa bsgom pa'o/ /gsol pa/ bcom ldan 'das de ji ltar chos thams cad rnam par bsgom pa bsgom pa shes rab kyi pha rol du phyin pa bsgom pa lags/ bcom ldan 'das
164b5(nyi khri): kyis bka' stsal pa/ gzugs rnam par bsgom pa bsgom pa ni shes rab kyi pha rol du phyin pa bsgom pa'o/ /tshor ba dang 'du shes dang 'du byed dang rnam par shes pa rnam par bsgom pa bsgom pa ni shes rab kyi pha rol du phyin pa bsgom pa'o/ /mig rnam par bsgom pa
164b6(nyi khri): bsgom pa ni shes rab kyi pha rol du phyin pa bsgom pa'o/ /rna ba dang sna dang lce dang lus dang / yid rnam par bsgom pa bsgom pa ni/ shes rab kyi pha rol du phyin pa bsgom pa'o/ /gzugs rnam par bsgom pa bsgom pa ni/ shes rab kyi pha rol du phyin pa bsgom pa'o/ /
164b7(nyi khri): sgra dang dri dang ro dang reg dang / chos rnam par bsgom pa bsgom pa ni/ shes rab kyi pha rol du phyin pa bsgom pa'o/ /mig gi rnam par shes pa rnam par bsgom pa bsgom pa ni/ shes rab kyi pha rol du phyin pa bsgom pa'o/ /rna ba'i rnam par shes pa dang / sna'i rnam par shes pa
165a1(nyi khri): dang / lce'i rnam par shes pa dang / lus kyi rnam par shes pa dang / yid kyi rnam par shes pa rnam par bsgom pa bsgom pa ni/ shes rab kyi pha rol du phyin pa bsgom pa'o/ /mig gi 'dus te reg pa rnam par bsgom pa bsgom pa ni/ shes rab
165a2(nyi khri): kyi pha rol du phyin pa bsgom pa'o/ /rna ba'i 'dus te reg pa dang / sna'i 'dus te reg pa dang / lce'i 'dus te reg pa dang / lus kyi 'dus te reg pa dang / yid kyi 'dus te reg pa rnam par bsgom pa bsgom pa ni/ shes rab kyi pha rol du phyin pa bsgom pa'o/ /mig gi 'dus
165a3(nyi khri): te reg pa'i rkyen gyis tshor ba rnam par bsgom pa bsgom pa ni/ shes rab kyi pha rol du phyin pa bsgom pa'o/ /rna ba'i 'dus te reg pa'i rkyen gyis tshor ba dang / sna'i 'dus te reg pa'i rkyen gyis tshor ba dang / lce'i 'dus te reg pa'i rkyen gyis tshor ba dang / lus kyi
165a4(nyi khri): 'dus te reg pa'i rkyen gyis tshor ba dang / yid kyi 'dus te reg pa'i rkyen gyis tshor ba rnam par bsgom pa bsgom pa ni/ shes rab kyi pha rol du phyin pa bsgom pa'o/ /sa'i khams rnam par bsgom pa bsgom pa ni/ shes rab kyi pha rol du phyin pa bsgom pa'o/ /chu'i
165a5(nyi khri): khams dang / me'i khams dang / rlung gi khams dang / nam mkha'i khams dang / rnam par shes pa'i khams rnam par bsgom pa bsgom pa ni/ shes rab kyi pha rol du phyin pa bsgom pa'o/ /rten cing 'brel par 'byung ba rnam par bsgom pa bsgom pa ni/ shes rab kyi
165a6(nyi khri): pha rol du phyin pa bsgom pa'o/ /ma rig pa rnam par bsgom pa bsgom pa ni/ shes rab kyi pha rol du phyin pa bsgom pa'o/ /'du byed dang rnam par shes pa dang / ming dang gzugs dang / skye mched drug dang / reg pa dang tshor ba dang / sred pa dang len pa dang srid pa dang /
165a7(nyi khri): skye ba dang rga shi rnam par bsgom pa bsgom pa ni/ shes rab kyi pha rol du phyin pa bsgom pa'o/ /blang ba rnam par bsgom pa bsgom pa ni/ shes rab kyi pha rol du phyin pa bsgom pa'o/ /dor ba rnam par bsgom pa bsgom pa ni/ shes rab kyi pha rol du phyin pa bsgom pa'o/ /
165b1(nyi khri): bsam gtan dang po rnam par bsgom pa bsgom pa ni/ shes rab kyi pha rol du phyin pa bsgom pa'o/ /bsam gtan gnyis pa dang / bsam gtan gsum pa dang / bsam gtan bzhi pa rnam par bsgom pa bsgom pa ni/ shes rab kyi pha rol du phyin pa bsgom pa'o/ /byams
165b2(nyi khri): pa rnam par bsgom pa bsgom pa ni/ shes rab kyi pha rol du phyin pa bsgom pa'o/ /snying rje dang / dga' ba dang / btang snyoms rnam par bsgom pa bsgom pa ni/ shes rab kyi pha rol du phyin pa bsgom pa'o/ /nam mkha' mtha' yas skye mched kyi snyoms par
165b3(nyi khri): 'jug pa rnam par bsgom pa bsgom pa ni/ shes rab kyi pha rol du phyin pa bsgom pa'o/ /rnam shes mtha' yas skye mched kyi snyoms par 'jug pa dang / cung zad med pa'i skye mched kyi snyoms par 'jug pa dang / 'du shes med 'du shes med min skye mched kyi snyoms
165b4(nyi khri): par 'jug pa rnam par bsgom pa bsgom pa ni/ shes rab kyi pha rol du phyin pa bsgom pa'o/ /sangs rgyas rjes su dran pa rnam par bsgom pa bsgom pa ni/ shes rab kyi pha rol du phyin pa bsgom pa'o/ /chos rjes su dran pa dang / dge 'dun rjes su dran pa dang / tshul khrims
165b5(nyi khri): rjes su dran pa dang / gtong ba rjes su dran pa dang / lha rjes su dran pa dang / skyo ba rjes su dran pa dang / dbugs phyi nang du rgyu ba rjes su dran pa dang / 'chi ba rjes su dran pa dang / lus kyi rnam pa rjes su dran pa rnam par bsgom pa bsgom pa ni/ shes rab kyi pha rol du phyin pa bsgom
165b6(nyi khri): pa'o/ /mi rtag pa'i 'du shes rnam par bsgom pa bsgom pa ni/ shes rab kyi pha rol du phyin pa bsgom pa'o/ /sdug bsngal gyi 'du shes dang / bdag med pa'i 'du shes dang / mi sdug pa'i 'du shes dang / dngos po med pa'i 'du shes dang / bdag gi 'du shes dang / sems
165b7(nyi khri): can gyi 'du shes dang / srog gi 'du shes dang / skye ba'i 'du shes dang / gso ba'i 'du shes dang / skyes bu'i 'du shes dang / gang zag gi 'du shes dang / shed can gyi 'du shes dang / shed bdag gi 'du shes dang / byed pa po'i 'du shes dang / tshor ba po'i 'du shes dang /
166a1(nyi khri): shes pa po'i 'du shes dang / mthong ba po'i 'du shes rnam par bsgom pa bsgom pa ni/ shes rab kyi pha rol du phyin pa bsgom pa'o/ /rtag pa'i 'du shes rnam par bsgom pa bsgom pa ni/ shes rab kyi pha rol du phyin pa bsgom pa'o/ /bde
166a2(nyi khri): ba'i 'du shes dang / sdug pa'i 'du shes dang / bdag gi 'du shes rnam par bsgom pa bsgom pa ni/ shes rab kyi pha rol du phyin pa bsgom pa'o/ /dran pa nye bar gzhag pa rnam par bsgom pa bsgom pa ni/ shes rab kyi pha rol du phyin pa bsgom pa'o/ /yang dag par
166a3(nyi khri): spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnam par bsgom pa bsgom pa ni/ shes rab kyi pha rol du phyin pa bsgom pa'o/ /stong pa nyid dang / mtshan ma med pa dang / smon pa med pa rnam par bsgom pa bsgom pa
166a4(nyi khri): ni/ shes rab kyi pha rol du phyin pa bsgom pa'o/ /rnam par thar pa brgyad dang / mthar gyis gnas pa'i snyoms par 'jug pa dgu rnam par bsgom pa bsgom pa ni/ shes rab kyi pha rol du phyin pa bsgom pa'o/ /rtog pa dang bcas dpyod pa dang bcas pa'i ting nge 'dzin dang /
166a5(nyi khri): rtog pa med cing dpyod pa med pa'i ting nge 'dzin rnam par bsgom pa bsgom pa ni/ shes rab kyi pha rol du phyin pa bsgom pa'o/ /sdug bsngal 'phags pa'i bden pa rnam par bsgom pa bsgom pa ni/ shes rab kyi pha rol du phyin pa bsgom pa'o/ /kun 'byung ba 'phags pa'i
166a6(nyi khri): bden pa dang / 'gog pa 'phags pa'i bden pa dang / lam 'phags pa'i bden pa rnam par bsgom pa bsgom pa ni/ shes rab kyi pha rol du phyin pa bsgom pa'o/ /sdug bsngal shes pa dang / kun 'byung ba shes pa dang / 'gog pa shes pa dang / lam shes pa
166a7(nyi khri): rnam par bsgom pa bsgom pa ni/ shes rab kyi pha rol du phyin pa bsgom pa'o/ /zad pa shes pa rnam par bsgom pa bsgom pa ni/ shes rab kyi pha rol du phyin pa bsgom pa'o/ /mi skye ba shes pa dang / chos shes pa dang / rjes su 'gro ba shes pa dang / kun rdzob
166b1(nyi khri): shes pa dang / 'dris pa shes pa dang / sgra ji bzhin shes pa rnam par bsgom pa bsgom pa ni/ shes rab kyi pha rol du phyin pa bsgom pa'o/ /sbyin pa'i pha rol du phyin pa rnam par bsgom pa bsgom pa ni/ shes rab kyi pha rol du phyin pa bsgom pa'o/ /tshul khrims
166b2(nyi khri): kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa rnam par bsgom pa bsgom pa ni/ shes rab kyi pha rol du phyin pa bsgom pa'o/ /nang
166b3(nyi khri): stong pa nyid rnam par bsgom pa bsgom pa ni/ shes rab kyi pha rol du phyin pa bsgom pa'o/ /phyi stong pa nyid dang / dngos po med pa'i ngo bo nyid stong pa nyid kyi bar du rnam par bsgom pa bsgom pa ni/ shes rab kyi pha rol du phyin pa bsgom pa'o/ /mngon par shes pa drug
166b4(nyi khri): rnam par bsgom pa bsgom pa ni/ shes rab kyi pha rol du phyin pa bsgom pa'o/ /ting nge 'dzin thams cad rnam par bsgom pa bsgom pa ni/ shes rab kyi pha rol du phyin pa bsgom pa'o/ /gzungs kyi sgo thams cad rnam par bsgom pa bsgom pa ni/ shes rab kyi
166b5(nyi khri): pha rol du phyin pa bsgom pa'o/ /de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad rnam par bsgom pa bsgom pa ni/ shes rab kyi pha rol du phyin pa bsgom
166b6(nyi khri): pa'o/ /byams pa chen po dang / snying rje chen po rnam par bsgom pa bsgom pa ni/ shes rab kyi pha rol du phyin pa bsgom pa'o/ /rgyun du zhugs pa'i 'bras bu rnam par bsgom pa bsgom pa ni/ shes rab kyi pha rol du phyin pa bsgom pa'o/ /lan cig phyir 'ong
166b7(nyi khri): ba'i 'bras bu dang / phyir mi 'ong ba'i 'bras bu dang / dgra bcom pa nyid rnam par bsgom pa bsgom pa ni/ shes rab kyi pha rol du phyin pa bsgom pa'o/ /rang byang chub rnam par bsgom pa bsgom pa ni/ shes rab kyi pha rol du phyin pa bsgom pa'o/ /rnam pa thams
167a1(nyi khri): cad mkhyen pa nyid kyi bar du rnam par bsgom pa bsgom pa ni/ shes rab kyi pha rol du phyin pa bsgom pa'o/ /bag chags kyi mtshams sbyor ba'i nyon mongs pa thams cad spangs pa rnam par bsgom pa bsgom pa ni/ shes rab kyi pha rol du
167a2(nyi khri): phyin pa bsgom pa'o/ /rab 'byor gyis gsol pa/ bcom ldan 'das ji ltar na gzugs rnam par bsgom pa bsgom pa/ shes rab kyi pha rol du phyin pa bsgom pa lags/ ji ltar na tshor ba dang 'du shes dang 'du byed dang rnam par shes pa rnam par bsgom pa
167a3(nyi khri): bsgom pa/ shes rab kyi pha rol du phyin pa bsgom pa lags/ ji ltar na skye mched dang / khams dang / rten cing 'brel par 'byung ba rnam par bsgom pa bsgom pa shes rab kyi pha rol du phyin pa bsgom pa lags/ ji ltar na blang ba dang / dor ba rnam par bsgom pa
167a4(nyi khri): bsgom pa shes rab kyi pha rol du phyin pa bsgom pa lags/ ji ltar na bsam gtan dang po dang / bsam gtan gnyis pa dang / bsam gtan gsum pa dang / bsam gtan bzhi pa dang / byams pa dang / snying rje dang / dga' ba dang / btang snyoms dang / nam
167a5(nyi khri): mkha' mtha' yas skye mched kyi snyoms par 'jug pa dang / rnam shes mtha' yas skye mched kyi snyoms par 'jug pa dang / cung zad med pa'i skye mched kyi snyoms par 'jug pa dang / 'du shes med 'du shes med min skye mched kyi snyoms par 'jug pa rnam par
167a6(nyi khri): bsgom pa bsgom pa/ shes rab kyi pha rol du phyin pa bsgom pa lags/ ji ltar na sangs rgyas rjes su dran pa dang / chos rjes su dran pa dang / dge 'dun rjes su dran pa dang / tshul khrims rjes su dran pa dang / gtong ba rjes su dran pa dang / lha rjes su dran pa dang / skyo ba
167a7(nyi khri): rjes su dran pa dang / dbugs phyi nang du rgyu ba rjes su dran pa dang / 'chi ba rjes su dran pa dang / lus kyi rnam pa rjes su dran pa rnam par bsgom pa bsgom pa/ shes rab kyi pha rol du phyin pa bsgom pa lags/ ji ltar na mi rtag pa'i 'du shes dang / sdug bsngal gyi 'du
167b1(nyi khri): shes dang / bdag med pa'i 'du shes dang / mi sdug pa'i 'du shes dang / dngos po med pa'i 'du shes dang / bdag gi 'du shes dang / sems can gyi 'du shes dang / srog gi 'du shes dang / skye ba'i 'du shes dang / gso ba'i 'du shes dang / skyes bu'i 'du shes
167b2(nyi khri): dang / gang zag gi 'du shes dang / shed can gyi 'du shes dang / shed bdag gi 'du shes dang / byed pa po'i 'du shes dang / tshor ba po'i 'du shes dang / shes pa po'i 'du shes dang / mthong ba po'i 'du shes rnam par bsgom pa bsgom pa shes rab kyi pha rol du phyin pa
167b3(nyi khri): bsgom pa lags/ ji ltar na rtag pa'i 'du shes dang / bde ba'i 'du shes dang / sdug pa'i 'du shes dang / bdag gi 'du shes rnam par bsgom pa bsgom pa shes rab kyi pha rol du phyin pa bsgom pa lags/ ji ltar na byang chub kyi phyogs kyi chos rnams rnam par
167b4(nyi khri): bsgom pa bsgom pa shes rab kyi pha rol du phyin pa bsgom pa lags/ ji ltar na stong pa nyid dang / mtshan ma med pa dang / smon pa med pa'i ting nge 'dzin dang / rnam par thar pa brgyad dang / mthar gyis gnas pa'i snyoms par 'jug pa dgu rnam par bsgom pa bsgom
167b5(nyi khri): pa shes rab kyi pha rol du phyin pa bsgom pa lags/ ji ltar na rtog pa dang bcas dpyod pa dang bcas pa'i ting nge 'dzin dang / rtog pa med la dpyod pa tsam gyi ting nge 'dzin dang / rtog pa med cing dpyod pa med pa'i ting nge 'dzin rnam par bsgom pa bsgom pa shes rab kyi pha rol du
167b6(nyi khri): phyin pa bsgom pa lags/ ji ltar na sdug bsngal 'phags pa'i bden pa dang / kun 'byung ba 'phags pa'i bden pa dang / 'gog pa 'phags pa'i bden pa dang / lam 'phags pa'i bden pa dang / sdug bsngal shes pa dang / kun 'byung ba shes pa dang /
167b7(nyi khri): 'gog pa shes pa dang / lam shes pa dang / zad pa shes pa dang / mi skye ba shes pa dang / chos shes pa dang / rjes su 'gro ba shes pa dang / kun rdzob shes pa dang / 'dris pa shes pa dang / sgra ji bzhin shes pa rnam par bsgom pa bsgom pa shes rab kyi pha
168a1(nyi khri): rol du phyin pa bsgom pa lags/ ji ltar na pha rol du phyin pa thams cad dang / stong pa nyid thams cad rnam par bsgom pa bsgom pa shes rab kyi pha rol du phyin pa bsgom pa lags/ ji ltar na mngon par shes pa drug dang / ting nge 'dzin thams
168a2(nyi khri): cad dang / gzungs kyi sgo thams cad dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad dang / byams pa chen po dang / snying rje chen po rnam par bsgom
168a3(nyi khri): pa bsgom pa shes rab kyi pha rol du phyin pa bsgom pa lags/ ji ltar na rgyun du zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dang / rnam pa thams cad mkhyen pa nyid kyi bar dang /
168a4(nyi khri): ji ltar na bag chags kyi mtshams sbyor ba'i nyon mongs pa thams cad spong ba rnam par bsgom pa bsgom pa shes rab kyi pha rol du phyin pa bsgom pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po shes
168a5(nyi khri): rab kyi pha rol du phyin pa la spyod pa'i tshe/ gzugs dngos po yod ces bya bar mi bsgom mo/ /tshor ba dang 'du shes dang 'du byed dang rnam par shes pa dngos po yod ces bya bar mi bsgom mo/ /skye mched dang khams dang rten cing 'brel par 'byung ba dngos po yod ces bya bar
168a6(nyi khri): mi bsgom mo/ /blang ba dang dor ba dngos po yod ces bya bar mi bsgom mo/ /bsam gtan dang po dang / bsam gtan gnyis pa dang / bsam gtan gsum pa dang / bsam gtan bzhi pa dang / byams pa dang / snying rje dang / dga' ba dang / btang snyoms dang / nam
168a7(nyi khri): mkha' mtha' yas skye mched kyi snyoms par 'jug pa dang / rnam shes mtha' yas skye mched kyi snyoms par 'jug pa dang / cung zad med pa'i skye mched kyi snyoms par 'jug pa dang / 'du shes med 'du shes med min skye mched kyi snyoms par 'jug pa dngos po yod ces
168b1(nyi khri): bya bar mi bsgom mo/ /sangs rgyas rjes su dran pa dang / chos rjes su dran pa dang / dge 'dun rjes su dran pa dang / tshul khrims rjes su dran pa dang / gtong ba rjes su dran pa dang / lha rjes su dran pa dang / skyo ba rjes su dran pa dang / dbugs phyi nang du rgyu ba rjes
168b2(nyi khri): su dran pa dang / 'chi ba rjes su dran pa dang / lus kyi rnam pa rjes su dran pa dngos po yod ces bya bar mi bsgom mo/ /mi rtag pa'i 'du shes dang / sdug bsngal gyi 'du shes dang / bdag med pa'i 'du shes dang / mi sdug pa'i 'du shes dang / dngos po med
168b3(nyi khri): pa'i 'du shes dang / bdag gi 'du shes dang / sems can gyi 'du shes dang / srog gi 'du shes dang / skye ba'i 'du shes dang / gso ba'i 'du shes dang / skyes bu'i 'du shes dang / gang zag gi 'du shes dang / shed can gyi 'du shes dang / shed bdag
168b4(nyi khri): gi 'du shes dang / byed pa po'i 'du shes dang / tshor ba po'i 'du shes dang / shes pa po'i 'du shes dang / mthong ba po'i 'du shes dngos po yod ces bya bar mi bsgom mo/ /rtag pa'i 'du shes dang / bde ba'i 'du shes dang / sdug pa'i 'du shes dang / bdag gi
168b5(nyi khri): 'du shes dngos po yod ces bya bar mi bsgom mo/ /byang chub kyi phyogs kyi chos rnams dngos po yod ces bya bar mi bsgom mo/ /stong pa nyid dang / mtshan ma med pa dang / smon pa med pa'i ting nge 'dzin dang / rnam par thar pa brgyad dang / mthar gyis gnas pa'i snyoms
168b6(nyi khri): par 'jug pa dgu dngos po yod ces bya bar mi bsgom mo/ /rtog pa dang bcas dpyod pa dang bcas pa'i ting nge 'dzin dang / rtog pa med la dpyod pa tsam gyi ting nge 'dzin dang / rtog pa med cing dpyod pa med pa'i ting nge 'dzin dngos po yod ces bya bar mi bsgom mo sdug bsngal 'phags pa'i
168b7(nyi khri): bden pa dang / kun 'byung ba 'phags pa'i bden pa dang / 'gog pa 'phags pa'i bden pa dang / lam 'phags pa'i bden pa dang / sdug bsngal shes pa dang kun 'byung ba shes pa dang 'gog pa shes pa dang lam shes pa dang zad pa shes pa dang / mi skye ba shes pa dang / chos shes pa dang / rjes su 'gro ba shes
169a1(nyi khri): pa dang / kun rdzob shes pa dang / 'dris pa shes pa dang / sgra ji bzhin shes pa dngos po yod ces bya bar mi bsgom mo/ /pha rol du phyin pa thams cad dang / stong pa nyid thams cad dngos po yod ces bya bar mi bsgom mo/ /mngon par shes pa drug
169a2(nyi khri): dang / ting nge 'dzin thams cad dang / gzungs kyi sgo thams cad dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa brgyad dang / byams pa chen po dang / snying
169a3(nyi khri): rje chen po dngos po yod ces bya bar mi bsgom mo/ /rgyun du zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dang / rnam pa thams cad mkhyen pa nyid kyi bar dang / bag chags
169a4(nyi khri): kyi mtshams sbyor ba'i nyon mongs pa thams cad spong ba dngos po yod ces bya bar mi bsgom mo/ /de ci'i phyir zhe na/ rab 'byor dngos po'i 'du shes can la shes rab kyi pha rol du phyin pa bsgom pa med do/ /dngos po'i 'du shes can la bsam gtan gyi pha rol du phyin pa dang /
169a5(nyi khri): brtson 'grus kyi pha rol du phyin pa dang / bzod pa'i pha rol du phyin pa dang / tshul khrims kyi pha rol du phyin pa dang / sbyin pa'i pha rol du phyin pa bsgom pa med do/ /dngos po'i 'du shes can la bag chags kyi mtshams sbyor ba'i nyon mongs pa thams cad spong ba'i bar du
169a6(nyi khri): med do/ /de ci'i phyir zhe na/ 'di ltar de dngos po la 'di ni bdag go /zhes bya bar mtha' gnyis la chags te/ sbyin pa dang / tshul khrims dang / bzod pa dang / brtson 'grus dang / bsam gtan dang / shes rab dang / bag chags kyi mtshams sbyor
169a7(nyi khri): ba'i nyon mongs pa thams cad spong ba'i bar la/ 'di ni bdag go zhes bya bar mtha' gnyis la chags par gyur pas/ gang mtha' gnyis la chags par gyur pa de la ni thar pa med de/ de ci'i phyir zhe na/ rab 'byor dngos po'i 'du shes can la ni sbyin pa 'ang med/
169b1(nyi khri): tshul khrims kyang med/ bzod pa 'ang med/ brtson 'grus kyang med/ bsam gtan yang med/ shes rab kyang med/ bag chags kyi mtshams sbyor ba'i nyon mongs pa thams cad spang ba'i bar du yang / yongs su shes pa med na/ de thar par
169b2(nyi khri): 'gyur ba lta ga las yod/ gsol pa/ bcom ldan 'das dngos po mchis/ zhes bgyi ba ni ci lags/ dngos po ma mchis zhes bgyi ba ni ci lags/ bcom ldan 'das kyis bka' stsal pa/ rab 'byor gnyis ni dngos po yod pa'o/ /
169b3(nyi khri): mi gnyis pa ni dngos po med pa'o/ /gsol pa/ bcom ldan 'das gnyis zhes bgyi ba ji lta bu lags/ bcom ldan 'das kyis bka' stsal pa/ rab 'byor gzugs kyi 'du shes ni gnyis so/ /tshor ba dang 'du shes dang 'du byed dang rnam par shes pa'i 'du
169b4(nyi khri): shes ni gnyis so/ /skye mched dang khams dang rten cing 'brel par 'byung ba'i 'du shes ni gnyis so/ /blang ba dang dor ba'i 'du shes ni gnyis so/ /bsam gtan dang po dang / bsam gtan gnyis pa dang / bsam gtan gsum pa dang / bsam gtan bzhi pa
169b5(nyi khri): dang / byams pa dang / snying rje dang / dga' ba dang / btang snyoms dang / nam mkha' mtha' yas skye mched kyi snyoms par 'jug pa dang / rnam shes mtha' yas skye mched kyi snyoms par 'jug pa dang / cung zad med pa'i skye mched kyi snyoms par 'jug pa dang / 'du
169b6(nyi khri): shes med 'du shes med min skye mched kyi snyoms par 'jug pa'i 'du shes ni gnyis so/ /sangs rgyas rjes su dran pa dang / chos rjes su dran pa dang / dge 'dun rjes su dran pa dang / tshul khrims rjes su dran pa dang / gtong ba rjes su dran pa dang / lha rjes su dran pa
169b7(nyi khri): dang / skyo ba rjes su dran pa dang / dbugs phyi nang du rgyu ba rjes su dran pa dang / 'chi ba rjes su dran pa dang / lus kyi rnam pa rjes su dran pa'i 'du shes ni gnyis so/ /mi rtag pa'i 'du shes dang / sdug bsngal gyi 'du shes dang / bdag med pa'i 'du shes dang / mi sdug
170a1(nyi khri): pa'i 'du shes dang / dngos po med pa'i 'du shes dang / bdag gi 'du shes dang / sems can gyi 'du shes dang / srog gi 'du shes dang / skye ba'i 'du shes dang / gso ba'i 'du shes dang / skyes bu'i 'du shes dang / gang zag gi
170a2(nyi khri): 'du shes dang / shed can gyi 'du shes dang / shed bdag gi 'du shes dang / byed pa po'i 'du shes dang / tshor ba po'i 'du shes dang / shes pa po'i 'du shes dang / mthong ba po'i 'du shes kyi 'du shes ni gnyis so/ /rtag pa'i 'du shes dang / bde ba'i
170a3(nyi khri): 'du shes dang / sdug pa'i 'du shes dang / bdag gi 'du shes kyi 'du shes ni gnyis so/ /byang chub kyi phyogs kyi chos rnams kyi 'du shes ni gnyis so/ /stong pa nyid dang / mtshan ma med pa dang / smon pa med pa'i ting nge 'dzin dang / rnam par thar pa brgyad
170a4(nyi khri): dang / mthar gyis gnas pa'i snyoms par 'jug pa dgu'i 'du shes ni gnyis so/ /rtog pa dang bcas dpyod pa dang bcas pa'i ting nge 'dzin dang / rtog pa med la dpyod pa tsam gyi ting nge 'dzin dang / rtog pa med cing dpyod pa med pa'i ting nge 'dzin gyi 'du shes ni gnyis
170a5(nyi khri): so/ /sdug bsngal 'phags pa'i bden pa dang / kun 'byung ba 'phags pa'i bden pa dang / 'gog pa 'phags pa'i bden pa dang / lam 'phags pa'i bden pa dang / sdug bsngal shes pa dang / kun 'byung ba shes pa dang / 'gog pa shes pa dang /
170a6(nyi khri): lam shes pa dang / zad pa shes pa dang / mi skye ba shes pa dang / chos shes pa dang / rjes su 'gro ba shes pa dang / kun rdzob shes pa dang / 'dris pa shes pa dang / sgra ji bzhin shes pa'i 'du shes ni gnyis so/ /pha rol du phyin pa thams cad dang / stong pa
170a7(nyi khri): nyid thams cad kyi 'du shes ni gnyis so/ /mngon par shes pa drug dang / ting nge 'dzin thams cad dang / gzungs kyi sgo thams cad dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas
170b1(nyi khri): kyi chos ma 'dres pa brgyad dang / byams pa chen po dang / snying rje chen po'i 'du shes ni gnyis so/ /rgyun du zhugs pa dang / lan cig phyir 'ong ba dang / phyir mi 'ong ba dang / dgra bcom pa dang / rang sangs rgyas dang / sangs rgyas kyi 'du shes ni gnyis
170b2(nyi khri): so/ /'dus byas kyi khams kyi 'du shes dang / 'dus ma byas kyi khams kyi 'du shes ni gnyis so/ /rab 'byor de ltar de snyed du 'du shes dang bcas pa thams cad dang / de snyed du 'du shes med pa de dag thams cad ni gnyis te/ ji tsam du gnyis pa de
170b3(nyi khri): tsam du dngos po'o/ /ji tsam du dngos po yod pa de tsam du 'khor ba'o/ /ji tsam du 'khor ba de tsam du sems can rnams skye ba dang / rga ba dang / na ba dang / 'chi ba dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug
170b4(nyi khri): pa las yongs su mi 'grol lo/ /'du shes thams cad yid la mi byed pa ni gnyis su med pa ste/ rab 'byor rnam grangs des kyang 'di ltar gnyis kyi 'du shes can la sbyin pa med pa dang / tshul khrims med pa dang / bzod pa med pa dang / brtson 'grus med pa
170b5(nyi khri): dang / bsam gtan med pa dang / shes rab med pa dang / lam med pa dang / thob pa med pa dang / mngon par rtogs pa med par rig par bya'o/ /rab 'byor gnyis kyi 'du shes can la ni chung ngu na 'thun pa'i bzod pa yang med na/ gzugs yongs su shes
170b6(nyi khri): par 'gyur ba lta ga la yod/ tshor ba dang 'du shes dang 'du byed dang rnam par shes pa yongs su shes par 'gyur ba lta ga la yod/ skye mched dang / khams dang rten cing 'brel par 'byung ba yongs su shes par 'gyur ba lta ga la yod/ blang ba dang dor ba yongs su shes
170b7(nyi khri): par 'gyur ba lta ga la yod/ bsam gtan dang po dang / bsam gtan gnyis pa dang / bsam gtan gsum pa dang / bsam gtan bzhi pa dang / byams pa dang / snying rje dang / dga' ba dang btang snyoms dang / nam mkha' mtha' yas skye mched kyi snyoms par
171a1(nyi khri): 'jug pa dang / rnam shes mtha' yas skye mched kyi snyoms par 'jug pa dang / cung zad med pa'i skye mched kyi snyoms par 'jug pa dang / 'du shes med 'du shes med min skye mched kyi snyoms par 'jug pa yongs su shes par
171a2(nyi khri): 'gyur ba lta ga la yod/ sangs rgyas rjes su dran pa dang / chos rjes su dran pa dang / dge 'dun rjes su dran pa dang / tshul khrims rjes su dran pa dang / gtong ba rjes su dran pa dang / lha rjes su dran pa dang / skyo ba rjes su dran pa dang / dbugs phyi nang du rgyu
171a3(nyi khri): ba rjes su dran pa dang / 'chi ba rjes su dran pa dang / lus kyi rnam pa rjes su dran pa yongs su shes par 'gyur ba lta ga la yod/ mi rtag pa'i 'du shes dang / sdug bsngal gyi 'du shes dang / bdag med pa'i 'du shes dang / mi sdug pa'i 'du shes dang / dngos po
171a4(nyi khri): med pa'i 'du shes dang / bdag gi 'du shes dang / sems can gyi 'du shes dang / srog gi 'du shes dang / skye ba'i 'du shes dang / gso ba'i 'du shes dang / skyes bu'i 'du shes dang / gang zag gi 'du shes dang / shed can gyi 'du shes dang / shed bdag
171a5(nyi khri): gi 'du shes dang / byed pa po'i 'du shes dang / tshor ba po'i 'du shes dang / shes pa po'i 'du shes dang / mthong ba po'i 'du shes yongs su shes par 'gyur ba lta ga la yod/ rtag pa'i 'du shes dang / bde ba'i 'du shes dang / sdug pa'i 'du shes dang /
171a6(nyi khri): bdag gi 'du shes yongs su shes par 'gyur ba lta ga la yod/ byang chub kyi phyogs kyi chos rnams yongs su shes par 'gyur ba lta ga la yod/ stong pa nyid dang / mtshan ma med pa dang / smon pa med pa'i ting nge 'dzin dang / rnam par thar pa brgyad dang /
171a7(nyi khri): mthar gyis gnas pa'i snyoms par 'jug pa dgu yongs su shes par 'gyur ba lta ga la yod/ rtog pa dang bcas dpyod pa dang bcas pa'i ting nge 'dzin dang / rtog pa med pa la dpyod pa tsam gyi ting nge 'dzin dang / rtog pa med cing dpyod pa med pa'i ting nge
171b1(nyi khri): 'dzin yongs su shes par 'gyur ba lta ga la yod/ sdug bsngal 'phags pa'i bden pa dang / kun 'byung ba 'phags pa'i bden pa dang / 'gog pa 'phags pa'i bden pa dang / lam 'phags pa'i bden pa dang / sdug bsngal shes pa dang / kun
171b2(nyi khri): 'byung ba shes pa dang / 'gog pa shes pa dang / lam shes pa dang / zad pa shes pa dang / mi skye ba shes pa dang / chos shes pa dang / rjes su 'gro ba shes pa dang / kun rdzob shes pa dang / 'dris pa shes pa dang / sgra ji bzhin shes pa yongs su shes
171b3(nyi khri): par 'gyur ba lta ga la yod/ pha rol du phyin pa rnams dang / stong pa nyid thams cad yongs su shes par 'gyur ba lta ga la yod/ mngon par shes pa drug dang / ting nge 'dzin thams cad dang / gzungs kyi sgo thams cad dang / de bzhin gshegs pa'i stobs rnams
171b4(nyi khri): dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams dang / byams pa chen po dang / snying rje chen po yongs su shes par 'gyur ba lta ga la yod/ rgyun du zhugs pa'i 'bras bu dang / lan cig phyir
171b5(nyi khri): 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dang / rnam pa thams cad mkhyen pa nyid kyi bar du yongs su shes par 'gyur ba lta ga la yod/ gang la lam bsgom pa med pa de la rgyun du zhugs pa'i 'bras bu yang ga la
171b6(nyi khri): yod/ lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dang / rnam pa thams cad mkhyen pa nyid kyi bar yang ga la yod/ bag chags kyi mtshams sbyor ba'i nyon mongs pa thams cad spangs pa lta yang ga
171b7(nyi khri): la yod/ shes rab kyi pha rol tu phyin pa stong phrag nyi shu lnga pa las le'u lnga bcu brgyad pa'o// //de nas tshe dang ldan pa rab 'byor gyis/ bcom ldan 'das la 'di skad ces gsol to/ /bcom ldan 'das gal te de ltar dngos po'i 'du
172a1(nyi khri): shes can la/ 'thun pa'i bzod pa yang ma mchis pas/ thob pa lta ga la mchis te ma mchis/ mngon par rtogs pa lta yang ga la mchis te ma mchis na ci lags/ bcom ldan 'das dngos po ma mchis pa'i 'du shes can la/ 'thun pa'i
172a2(nyi khri): bzod pa 'am/ dkar po rnam par mthong ba'i sa 'am/ rigs kyi sa'am/ brgyad pa'i sa 'am/ mthong ba'i sa 'am/ bsrabs pa'i sa 'am/ 'dod chags dang bral ba'i sa 'am/ byas pa rtogs pa'i sa 'am/ rang sangs rgyas kyi sa 'am/ byang chub sems dpa'i sa 'am/
172a3(nyi khri): sangs rgyas kyi sa 'am/ lam bsgom pa gang la brten cing / nyon mongs pa gang gis bsgribs pas/ byang chub sems dpa'i skyon ma mchis par chud par mi 'gyur ba dang / byang chub sems dpa'i skyon ma mchis par ma chud pas/ rnam pa thams cad mkhyen pa nyid thob
172a4(nyi khri): par mi 'gyur ba dang / rnam pa thams cad mkhyen pa nyid ma thob pas/ bag chags kyi mtshams sbyor ba'i nyon mongs pa thams cad mi spongs pa'i sgrib pa/ nyan thos dang ldan pa 'am/ rang sangs rgyas dang ldan pa'i nyon mongs pa de dag spong bar 'gyur ba'i lam mchis sam/
172a5(nyi khri): bcom ldan 'das gal te chos skye bar 'gyur ba gang yang skye ba ma mchis na/ ji ltar chos de dag ma bskyed par rnam pa thams cad mkhyen pa nyid thob par 'gyur/ bcom ldan 'das kyis bka' stsal pa/ rab 'byor de de bzhin no/ /de de bzhin te/ dngos po med pa'i 'du shes
172a6(nyi khri): can la 'thun pa'i bzod pa med do/ /mngon par rtogs pa'i sa med do/ /dkar po rnam par mthong ba'i sa med do/ /rigs kyi sa med do/ /brgyad pa'i sa med do/ /mthong ba'i sa med do/ /bsrabs pa'i sa med do/ /'dod chags dang bral ba'i sa med
172a7(nyi khri): do/ /byas pa rtogs pa'i sa med do/ /rang sangs rgyas kyi sa med do/ /byang chub sems dpa'i sa med do/ /sangs rgyas kyi sa med do/ /lam bsgom pa gang la brten cing nyon mongs pa gang gis bsgribs pas/ byang chub sems dpa'i skyon med par chud par
172b1(nyi khri): mi 'gyur ba dang / byang chub sems dpa'i skyon med par ma chud pas/ rnam pa thams cad mkhyen pa nyid thob par mi 'gyur ba dang / rnam pa thams cad mkhyen pa nyid ma thob pas/ bag chags kyi mtshams sbyor ba'i nyon mongs pa thams cad mi spongs pa'i sgrib pa/ nyan thos
172b2(nyi khri): dang ldan pa 'am/ rang sangs rgyas dang ldan pa'i nyon mongs pa de dag spong bar 'gyur ba'i lam med do/ /gsol pa/ bcom ldan 'das ci lags/ byang chub sems dpa' sems dpa' chen po shes rab kyi pha rol du phyin pa la spyod pa'i tshe/ dngos po mchis par 'du
172b3(nyi khri): shes pa dang dngos po ma mchis par 'du shes pa mchis sam/ gzugs su 'du shes pa dang / tshor ba dang 'du shes dang 'du byed dang rnam par shes par 'du shes pa dang / skye mched dang khams su 'du shes pa dang / 'dod chags su 'du shes pa dang / 'dod chags
172b4(nyi khri): spang bar 'du shes pa dang / zhe sdang du 'du shes pa dang / zhe sdang spang bar 'du shes pa dang / gti mug tu 'du shes pa dang / gti mug spang bar 'du shes pa dang / ma rig par 'du shes pa dang / ma rig pa spang bar 'du shes pa dang / 'du byed du 'du shes pa dang / 'du byed spang
172b5(nyi khri): bar 'du shes pa dang / rnam par shes par 'du shes pa dang / rnam par shes pa spang bar 'du shes pa dang / ming dang gzugs su 'du shes pa dang / ming dang gzugs spang bar 'du shes pa dang / skye mched drug du 'du shes pa dang / skye mched drug spang bar 'du shes pa
172b6(nyi khri): dang / reg par 'du shes pa dang / reg pa spang bar 'du shes pa dang / tshor bar 'du shes pa dang / tshor ba spang bar 'du shes pa dang / sred par 'du shes pa dang / sred pa spang bar 'du shes pa dang / len par 'du shes pa dang / len pa spang bar 'du shes pa dang /
172b7(nyi khri): srid par 'du shes pa dang / srid pa spang bar 'du shes pa dang / skye bar 'du shes pa dang / skye ba spang bar 'du shes pa dang / rga shir 'du shes pa dang / rga shi spang bar 'du shes pa dang / mya ngan dang smre sngags 'don par 'du shes pa dang / mya ngan dang smre sngags 'don
173a1(nyi khri): pa spang bar 'du shes pa dang / sdug bsngal du 'du shes pa dang / sdug bsngal kun shes par bya bar 'du shes pa dang / kun 'byung bar 'du shes pa dang / kun 'byung ba spang bar 'du shes pa dang / 'gog par 'du shes pa dang / 'gog pa mngon
173a2(nyi khri): du bya bar 'du shes pa dang / lam du 'du shes pa dang / lam bsgom par 'du shes pa dang / rnam pa thams cad mkhyen pa nyid du 'du shes pa 'am/ bag chags kyi mtshams sbyor ba'i nyon mongs pa thams cad spang bar 'du shes pa'i bar du mchis sam/ bcom ldan
173a3(nyi khri): 'das kyis bka' stsal pa/ rab 'byor de ni med do/ /rab 'byor byang chub sems dpa' sems dpa' chen po ni shes rab kyi pha rol du phyin pa la spyod pa'i tshe/ chos gang la yang dngos po yod par 'du shes pa 'am/ dngos po med par 'du shes pa med do/ /
173a4(nyi khri): gang la dngos po yod par 'du shes pa dang / dngos po med par 'du shes pa med pa de nyid ni/ byang chub sems dpa' sems dpa' chen po'i 'thun pa'i bzod pa'o/ /gang la dngos po yod par 'du shes pa dang / dngos po med par 'du shes pa med pa de nyid ni lam
173a5(nyi khri): bsgom pa'o/ /gang la dngos po yod par 'du shes pa dang / dngos po med par 'du shes med pa de nyid ni 'bras bu'o/ /rab 'byor byang chub sems dpa' sems dpa' chen po'i lam ni dngos po med pa ste/ mngon par rtogs pa yang dngos po med pa'o/ /
173a6(nyi khri): rab 'byor de ltar rnam grangs des kyang / 'di ltar chos thams cad ni dngos po med pa'i ngo bo nyid du rig par bya'o/ /gsol pa/ bcom ldan 'das gal te de ltar chos thams cad dngos po ma mchis pa'i ngo bo nyid lags na/ bcom ldan 'das ji ltar de bzhin
173a7(nyi khri): gshegs pas chos thams cad dngos po ma mchis pa'i ngo bo nyid du mngon par rdzogs par sangs rgyas par gyur te/ de dag mngon par rdzogs par sangs rgyas pas chos thams cad la mnga' bsgyur ba'i yul la mnga' brnyes par gyur/ de skad ces gsol pa dang / bcom ldan
173b1(nyi khri): 'das kyis tshe dang ldan pa rab 'byor la 'di skad ces bka' stsal to/ /rab 'byor 'di la nga sngon byang chub sems dpa'i spyad pa spyod cing / pha rol du phyin pa drug la spyod pa'i tshe/ 'dod pas dben sdig to mi dge ba'i chos kyis dben pa/ rtog pa dang bcas pa
173b2(nyi khri): dpyod pa dang bcas pa/ dben pa las skyes pa'i dga' ba dang bde ba can/ bsam gtan dang po la nye bar bsgrubs te gnas so/ /bsam gtan bzhi pa'i bar la nye bar bsgrubs shing gnas par gyur te/ 'on kyang ngas bsam gtan de dag dang / bsam
173b3(nyi khri): gtan gyi yan lag de dag gi mtshan ma bzung ste/ bsam gtan de dag gis bsnyems par ma gyur/ bsam gtan gyi ro myong bar ma gyur/ bsam gtan du dmigs par ma gyur te/ de ltar na ngas bsam gtan de dag rnam pa yongs su dag pa la mnyam par
173b4(nyi khri): gzhag go / de ltar ngas bsam gtan de dag rnam par smin par byas nas/ lha'i mig shes pa rnam pa tha dad pa mngon du bya ba'i phyir/ sems gzhol bar bya/ lha'i rna ba shes pa mngon du bya ba'i phyir/ sems gzhol bar bya/ pha rol gyi sems shes
173b5(nyi khri): pa mngon du bya ba'i phyir/ sems gzhol bar bya/ sngon gyi gnas rjes su dran pa shes pa mngon du bya ba'i phyir/ sems gzhol bar bya/ lha'i mig gi shes pa mngon du bya ba'i phyir/ sems gzhol bar bya/ 'on kyang ngas mngon par shes pa mngon du bya
173b6(nyi khri): ba de dag la mtshan mar bzung ste/ mngon par shes pa de dag gis shes par ma gyur/ ro myong bar ma gyur/ dmigs par ma gyur te/ mngon par shes pa lnga po de dag nam mkha' lta bur yang dag par rjes su dran pas mnyam par gzhag ste/ de ltar ngas
173b7(nyi khri): skad cig gcig dang ldan pa'i shes rab kyis bla na med pa yang dag par rdzogs pa'i byang chub tu mngon par rdzogs par sangs rgyas nas/ 'di ni sdug bsngal lo/ /'di ni sdug bsngal kun 'byung ba'o/ /'di ni sdug bsngal 'gog pa'o/ /'di ni sdug bsngal
174a1(nyi khri): 'gog par 'gyur ba'i lam mo/ /zhes yang dag pa ji lta ba bzhin du yongs su shes par gyur te/ de ltar nga de bzhin gshegs pa'i stobs bcu dang ldan par gyur/ mi 'jigs pa bzhi dang / so so yang dag par rig pa bzhi dang /
174a2(nyi khri): byams pa chen po dang / snying rje chen po dang / sangs rgyas kyi chos ma 'dres pa dang ldan par gyur nas/ sems can rnams phung po gsum du lung bstan par gyur to/ /rab 'byor gyis gsol pa/ bcom ldan 'das ji ltar de bzhin gshegs pa dgra bcom pa yang dag
174a3(nyi khri): par rdzogs pa'i sangs rgyas kyis/ dngos po ma mchis pa'i ngo bo nyid kyi bsam gtan bzhi bskyed par gyur/ ji ltar pha rol tu phyin pa drug mngon par mkhyen pa dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa
174a4(nyi khri): chen po dang / snying rje chen po dang / sangs rgyas kyi chos ma 'dres pa brgyad bskyed par gyur/ sems can rnams kyang sems can ma mchis par ji ltar phung po gsum du lung bstan par gyur/ bcom ldan 'das kyis bka' stsal pa/ rab 'byor gal te 'dod
174a5(nyi khri): pa rnams dang / sdig to mi dge ba'i chos rnams la dngos po zhig yod de/ ngo bo nyid yod pa 'am/ gzhan gyi dngos po zhig yod na ni/ rab 'byor ngas sngon byang chub sems dpa'i spyad pa spyod pa'i tshe/ 'dod pa rnams dngos po med pa'i ngo bo nyid dang / sdig to mi dge
174a6(nyi khri): ba'i chos rnams dngos po med pa'i ngo bo nyid du rig nas/ bsam gtan bzhi nye bar bsgrubs te gnas par yang mi 'gyur te/ rab 'byor 'di ltar 'dod pa rnams dang / sdig to mi dge ba'i chos rnams la dngos po med pa ngo bo nyid med pa/ gzhan gyis dngos po med
174a7(nyi khri): pa ste/ gzhan du na dngos po med pa'i ngo bo nyid yin pas/ rab 'byor de'i phyir nga sngon byang chub sems dpa'i spyad pa spyod pa'i tshe/ 'dod pas dben sdig to mi dge ba'i chos kyis dben pa/ rtog pa dang bcas pa/ dpyod pa dang bcas pa/ dben pa las
174b1(nyi khri): skyes pa'i dga' ba dang bde ba can bsam gtan dang po la nye bar bsgrubs te gnas par gyur to/ /bsam gtan bzhi pa'i bar la nye bar bsgrubs te gnas par gyur to/ /rab 'byor gal te mngon par shes pa rnams la dngos po zhig yod de ngo bo nyid yod pa 'am/ gzhan gyi dngos
174b2(nyi khri): po zhig yod na ni/ rab 'byor ngas kyang mngon par shes pa thams cad dngos po med pa'i ngo bo nyid du rig nas bla na med pa yang dag par rdzogs pa'i byang chub tu mngon par rdzogs par sangs rgyas par mi 'gyur te/ rab 'byor 'di ltar mngon par shes pa rnams la dngos po
174b3(nyi khri): med de/ ngo bo nyid med pa/ gzhan gyi dngos po med pa ste/ gzhan du na dngos po med pa'i ngo bo nyid yin pas de'i phyir/ de bzhin gshegs pa dgra bcom pa yang dag par rdzogs pa'i sangs rgyas kyis mngon par shes pa thams cad dngos po med pa'i ngo bo nyid du thugs
174b4(nyi khri): su chud de/ bla na med pa yang dag par rdzogs pa'i byang chub tu mngon par rdzogs par sangs rgyas so/ /rab 'byor gyis gsol pa/ bcom ldan 'das gal te de ltar byang chub sems dpa' sems dpa' chen po chos thams cad dngos po ma mchis pa'i ngo bo nyid la/
174b5(nyi khri): bsam gtan bzhi dang / mngon par shes pa lngas bla na med pa yang dag par rdzogs pa'i byang chub tu mngon par rdzogs par 'tshang rgya na/ bcom ldan 'das de'i slad du chos thams cad dngos po ma mchis pa'i ngo bo nyid la/ byang chub sems dpa' sems dpa'
174b6(nyi khri): chen po mthar gyis spyod pa dang / mthar gyis slob pa dang / mthar gyis nan tan du bgyi ba gang gis bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ba'i mthar gyis spyod pa dang / mthar gyis slob pa dang / mthar
174b7(nyi khri): gyis nan tan du bgyi ba mchis par gyur/ / //shes rab kyi pha rol tu phyin pa stong phrag nyi shu lnga pa/ bam po drug cu bzhi pa/ bcom ldan 'das kyis bka' stsal pa/ rab 'byor 'di ltar byang chub sems dpa' sems
175a1(nyi khri): dpa' chen pos thog mar sangs rgyas bcom ldan 'das rnams dang / byang chub sems dpa' sems dpa' chen po dag dang / sangs rgyas mang po la bsnyen bkur ba'i dgra bcom pa dag dang / phyir mi 'ong ba dang / lan cig phyir 'ong
175a2(nyi khri): ba dang / rgyun du zhugs pa dag las/ sangs rgyas bcom ldan 'das rnams dngos po med pa'i ngo bo nyid dang / byang chub sems dpa' sems dpa' chen po rnams dngos po med pa'i ngo bo nyid dang / rang sangs rgyas rnams dngos po med pa'i ngo bo nyid dang / dgra
175a3(nyi khri): bcom pa rnams dngos po med pa'i ngo bo nyid dang / phyir mi 'ong ba rnams dngos po med pa'i ngo bo nyid dang / lan cig phyir 'ong ba rnams dngos po med pa'i ngo bo nyid dang / rgyun du zhugs pa rnams dngos po med pa'i ngo bo nyid dang / 'phags pa thams cad dngos po med
175a4(nyi khri): pa'i ngo bo nyid dang / 'du byed rnams kyi ngo bo nyid chung ngu na/ skra'i rtse mo'i cha shas kyi gnas tsam yang med do zhes bya bar thos na/ byang chub sems dpa' sems dpa' chen po des ji ste/ sangs rgyas bcom ldan 'das rnams kyang dngos po med pa'i ngo bo nyid
175a5(nyi khri): dang / byang chub sems dpa' sems dpa' chen po rnams dang / dgra bcom pa rnams dang / phyir mi 'ong ba rnams dang / lan cig phyir 'ong ba rnams dang / rgyun du zhugs pa rnams kyang dngos po med pa'i ngo bo nyid yin na/ gal te bdag bla na med pa yang dag par
175a6(nyi khri): rdzogs pa'i byang chub tu mngon par rdzogs par sangs rgyas kyang rung / gal te mngon par rdzogs par sangs ma rgyas kyang rung ste/ chos thams cad ni dngos po med pa nyid yin gyis/ ci nas kyang bdag bla na med pa yang dag par rdzogs pa'i byang chub tu mngon par rdzogs par sangs
175a7(nyi khri): rgyas par bya ste/ sems can dngos po'i 'du shes can la spyod pa thams cad dngos po med pa la rab tu dgod par bya'o snyam ste/ rab 'byor byang chub sems dpa' sems dpa' chen po de sems can thams cad yongs su mya ngan las bzla ba'i phyir/ bla na med pa yang dag par
175b1(nyi khri): rdzogs pa'i byang chub tu mngon par 'jug ste/ mthar gyis spyod pa dang / mthar gyis bslab pa dang / mthar gyis nan tan du bya ba gang la bslabs shing / sngon gyi byang chub sems dpa' sems dpa' chen po rnams bla na med pa yang dag par rdzogs pa'i byang chub tu
175b2(nyi khri): mngon par rdzogs par sangs rgyas par gyur pa de lta bu'i mthar gyis spyod pa dang / mthar gyis bslab pa dang / mthar gyis nan tan du bya ba rtsom mo/ /de thog mar sbyin pa'i pha rol du phyin pa dang / tshul khrims kyi pha rol tu phyin pa dang / bzod pa'i pha rol
175b3(nyi khri): du phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa dang / pha rol du phyin pa drug la spyod do/ /de sbyin pa'i pha rol tu phyin pa la spyod pa'i tshe/ bdag kyang sbyin pa yongs su gtong ngo / /
175b4(nyi khri): pha rol kyang sbyin pa la rab tu 'jog go /sbyin pa'i legs pa rjod do/ /sems can gzhan gang / sbyin pa yongs su gtong ba de dag gi yang legs pa rjod cing 'thun pas dga' bar spyod do/ /de sbyin pa des skyid pa chen po'i tshogs thob par gyur te/ skyon
175b5(nyi khri): dang ser sna med pa'i sems kyis sbyin pa byin par bya ba dang / sbyin pa yongs su gtong bar byed de/ zas 'dod pa la ni zas/ skom 'dod pa la ni skom/ bzhon pa 'dod pa la ni bzhon pa/ gos 'dod pa la ni gos/ spos 'dod pa la ni spos/ phreng ba 'dod
175b6(nyi khri): pa la ni phreng ba/ byug pa 'dod pa la ni byug pa/ mal cha 'dod pa la ni mal cha/ gnas 'dod pa la ni gnas/ mar me 'dod pa la ni mar me gtong ba nas/ mi'i yo byad gang ci yang rung ba dag kyang de dag la gtong ba'i bar du ste/ sbyin pa de nyid kyis tshul
175b7(nyi khri): khrims kyi phung po yongs su rdzogs par byed do/ /lha'i che ba nyid dang / mi'i che ba nyid rab tu thob par byed do/ /de sbyin pa dang tshul khrims de nyid kyis ting nge 'dzin gyi phung po rab tu thob par byed do/ /de sbyin pa dang tshul khrims dang / ting nge 'dzin de nyid kyis
176a1(nyi khri): shes rab kyi phung po rab tu thob par byed do/ /de sbyin pa dang / tshul khrims dang / ting nge 'dzin dang / shes rab de nyid kyis rnam par grol ba'i phung po rab tu thob par byed do/ /de sbyin pa dang / tshul khrims dang / ting nge 'dzin dang /
176a2(nyi khri): shes rab dang / rnam par grol ba de nyid kyis/ rnam par grol ba'i ye shes mthong ba'i phung po rab tu thob par byed do/ /de sbyin pa dang / tshul khrims dang / ting nge 'dzin dang / shes rab dang / rnam par grol ba dang / rnam par grol ba'i ye shes
176a3(nyi khri): mthong ba de nyid kyis nyan thos dang / rang sangs rgyas kyi sa las 'das nas/ byang chub sems dpa'i skyon med par 'jug go /byang chub sems dpa'i skyon med par zhugs nas/ sangs rgyas kyi zhing yongs su dag par byas/ sems can rnams yongs su smin
176a4(nyi khri): par byas nas/ rnam pa thams cad mkhyen pa nyid thob par byed do/ /rnam pa thams cad mkhyen pa nyid thob nas/ chos kyi 'khor lo bskor ro/ /chos kyi 'khor lo bskor nas/ sems can rnams theg pa gsum la so sor 'god cing / 'khor ba las yongs su
176a5(nyi khri): grol bar byed do/ /rab 'byor de ltar na byang chub sems dpa' sems dpa' chen po sbyin pas mthar gyis spyod pa yod pa yin te/ de thams cad kyang dmigs su med do/ /de ci'i phyir zhe na/ de ni 'di ltar de la ngo bo nyid med do/ /rab 'byor gzhan yang byang chub sems
176a6(nyi khri): dpa' sems dpa' chen po sems dang po bskyed pa nas nye bar bzung ste/ bdag kyang tshul khrims kyi pha rol du phyin pa la spyod do/ /gzhan yang tshul khrims kyi pha rol du phyin pa la yang dag par bskul lo/ /tshul khrims kyi pha rol du phyin pa'i legs pa rjod do/ /
176a7(nyi khri): gzhan tshul khrims kyi pha rol du phyin pa la spyod pa de dag gi yang legs pa rjod cing 'thun pas dga' bar spyod do/ /de tshul khrims des lha'i che ba nyid dang / mi'i che ba nyid rab tu thob par byed do/ /de nor med pa'i sems can rnams la nor byin zhing tshul khrims la rab tu 'god do/ /
176b1(nyi khri): ting nge 'dzin dang shes rab dang rnam par grol ba dang / rnam par grol ba'i ye shes mthong ba la rab tu 'god do/ /de tshul khrims kyi phung po dang / ting nge 'dzin gyi phung po dang / shes rab kyi phung po dang / rnam par grol ba'i phung po dang / rnam par grol ba'i ye shes
176b2(nyi khri): mthong ba'i phung po des nyan thos dang rang sangs rgyas kyi sa las 'das nas/ tshul khrims kyi phung po dang / ting nge 'dzin gyi phung po dang / shes rab kyi phung po dang / rnam par grol ba'i phung po dang / rnam par grol ba'i ye shes mthong ba'i phung po de nyid kyis byang chub sems
176b3(nyi khri): dpa'i skyon med par 'jug go / byang chub sems dpa'i skyon med par zhugs nas/ sangs rgyas kyi zhing yongs su dag par byas/ sems can rnams yongs su smin par byas nas/ rnam pa thams cad mkhyen pa nyid thob par byed do/ /rnam pa thams cad mkhyen pa nyid thob nas/
176b4(nyi khri): chos kyi 'khor lo bskor ro/ /chos kyi 'khor lo bskor nas/ sems can rnams theg pa gsum la so sor 'god cing 'khor ba las yongs su grol bar byed do/ /rab 'byor de ltar na byang chub sems dpa' sems dpa' chen po tshul khrims kyis mthar gyis spyod pa yod
176b5(nyi khri): pa yin te/ de thams cad kyang dmigs su med do/ /de ci'i phyir zhe na/ de ni 'di ltar de la ngo bo nyid med do/ /rab 'byor gzhan yang byang chub sems dpa' sems dpa' chen po sems dang po bskyed pa nas nye bar bzung ste/ bdag kyang bzod pa'i pha rol du phyin pa la spyod
176b6(nyi khri): do/ /gzhan yang bzod pa'i pha rol du phyin pa la yang dag par bskul lo/ /bzod pa'i pha rol du phyin pa'i legs pa rjod do/ /gzhan bzod pa'i pha rol du phyin pa la spyod pa de dag gi yang legs pa rjod cing 'thun pas dga' bar spyod do/ /de bzod pa'i pha rol du
176b7(nyi khri): phyin pa la spyod pa'i tshe/ sems can rnams sbyin pas yongs su tshim par byed do/ /tshul khrims la rab tu 'god do/ /ting nge 'dzin dang / shes rab dang / rnam par grol ba dang / rnam par grol ba'i ye shes mthong ba la rab tu 'god do/ /de tshul khrims
177a1(nyi khri): kyi phung po dang / ting nge 'dzin gyi phung po dang / shes rab kyi phung po dang / rnam par grol ba'i phung po dang / rnam par grol ba'i ye shes mthong ba'i phung po des nyan thos dang / rang sangs rgyas kyi sa las 'das nas/ tshul khrims kyi phung
177a2(nyi khri): po dang / ting nge 'dzin gyi phung po dang / shes rab kyi phung po dang / rnam par grol ba'i phung po dang / rnam par grol ba'i ye shes mthong ba'i phung po de nyid kyis byang chub sems dpa'i skyon med par 'jug go /byang chub sems dpa'i skyon med par zhugs nas/
177a3(nyi khri): sangs rgyas kyi zhing yongs su dag par byas/ sems can rnams yongs su smin par byas nas/ rnam pa thams cad mkhyen pa nyid thob par byed do/ /rnam pa thams cad mkhyen pa nyid thob nas/ chos kyi 'khor lo bskor ro/ /chos kyi 'khor lo bskor nas/
177a4(nyi khri): sems can rnams theg pa gsum la so sor 'god cing / 'khor ba las yongs su grol bar byed do/ /rab 'byor de ltar na byang chub sems dpa' sems dpa' chen po bzod pas mthar gyis spyod pa yod pa yin te/ de thams cad kyang dmigs su med do/ /de ci'i phyir
177a5(nyi khri): zhe na/ de ni 'di ltar de la ngo bo nyid med do/ /rab 'byor gzhan yang byang chub sems dpa' sems dpa' chen po sems dang po bskyed pa nas nye bar bzung ste/ bdag kyang dge ba'i chos rnams la brtson 'grus rtsom mo/ /gzhan yang brtson 'grus la yang dag
177a6(nyi khri): par bskul lo/ /brtson 'grus kyi legs pa rjod do/ /gzhan brtson 'grus rtsom pa de dag gi yang legs pa brjod cing 'thun pas dga' bar spyod do/ /de brtson 'grus kyi pha rol du phyin pa la spyod cing / sems can rnams sbyin pas yongs su
177a7(nyi khri): tshim par byed do/ /tshul khrims las rab tu 'god do/ /ting nge 'dzin dang / shes rab dang / rnam par grol ba dang / rnam par grol ba'i ye shes mthong ba la rab tu 'god do/ /de tshul khrims kyi phung po dang / ting nge 'dzin gyi phung po dang /
177b1(nyi khri): shes rab kyi phung po dang / rnam par grol ba'i phung po dang / rnam par grol ba'i ye shes mthong ba'i phung po des/ nyan thos dang / rang sangs rgyas kyi sa las 'das nas/ tshul khrims kyi phung po dang / ting nge 'dzin gyi phung po dang / shes rab kyi phung po dang / rnam
177b2(nyi khri): par grol ba'i phung po dang / rnam par grol ba'i ye shes mthong ba'i phung po de nyid kyis byang chub sems dpa'i skyon med par 'jug go /byang chub sems dpa'i skyon med par zhugs nas/ sangs rgyas kyi zhing yongs su dag par byas/ sems can rnams yongs su
177b3(nyi khri): smin par byas nas/ rnam pa thams cad mkhyen pa nyid thob par byed do/ /rnam pa thams cad mkhyen pa nyid thob nas chos kyi 'khor lo bskor ro/ /chos kyi 'khor lo bskor nas/ sems can rnams theg pa gsum la so sor 'god cing / 'khor ba las yongs su grol
177b4(nyi khri): bar byed do/ /rab 'byor de ltar na byang chub sems dpa' sems dpa' chen po brtson 'grus kyis mthar gyis spyod pa yod pa yin te/ de thams cad kyang dmigs su med do/ /de ci'i phyir zhe na/ de ni 'di ltar de la ngo bo nyid med do/ /rab 'byor gzhan yang byang chub sems
177b5(nyi khri): dpa' sems dpa' chen po sems dang po bskyed pa nas nye bar bzung ste/ bdag kyang tshad med pa dang / bsam gtan dang / gzugs med pa'i snyoms par 'jug pa la gzhog go /gzhan yang tshad med pa dang / bsam gtan dang / gzugs med pa'i snyoms par
177b6(nyi khri): 'jug pa la rab tu 'god do/ /tshad med pa dang / bsam gtan dang / gzugs med pa'i snyoms par 'jug pa rnams kyi legs pa rjod do/ /gzhan tshad med pa dang / bsam gtan dang / gzugs med pa'i snyoms par 'jug pa la mnyam par gzhag pa de
177b7(nyi khri): dag gi legs pa rjod cing 'thun pas dga' bar spyod do/ /de tshad med pa dang / bsam gtan dang / gzugs med pa'i snyoms par 'jug pa dag la gnas shing / sems can rnams sbyin pas yongs su tshim par byed do/ /tshul khrims la rab tu
178a1(nyi khri): 'god do/ /ting nge 'dzin dang / shes rab dang / rnam par grol ba dang / rnam par grol ba'i ye shes mthong ba la rab tu 'god do/ /de tshul khrims kyi phung po dang / ting nge 'dzin gyi phung po dang / shes rab kyi phung po dang / rnam par
178a2(nyi khri): grol ba'i phung po dang / rnam par grol ba'i ye shes mthong ba'i phung po des/ nyan thos dang / rang sangs rgyas kyi sa las 'das nas/ tshul khrims kyi phung po dang / ting nge 'dzin gyi phung po dang / shes rab kyi phung po dang / rnam par grol ba'i phung po dang /
178a3(nyi khri): rnam par grol ba'i ye shes mthong ba'i phung po de nyid kyis byang chub sems dpa'i skyon med par 'jug go /byang chub sems dpa'i skyon med par zhugs nas/ sangs rgyas kyi zhing yongs su dag par byas/ sems can rnams yongs su smin par byas nas/ rnam pa
178a4(nyi khri): thams cad mkhyen pa nyid thob par byed do/ /rnam pa thams cad mkhyen pa nyid thob nas/ chos kyi 'khor lo bskor ro/ /chos kyi 'khor lo bskor nas/ sems can rnams theg pa gsum la so sor 'god cing / 'khor ba las yongs su grol bar byed do/ /
178a5(nyi khri): rab 'byor de ltar na byang chub sems dpa' sems dpa' chen po bsam gtan gyis mthar gyis spyod pa yod pa yin te/ de thams cad kyang dmigs su med do/ /de ci'i phyir zhe na/ de ni 'di ltar de la ngo bo nyid med do/ /rab 'byor gzhan yang byang chub sems dpa'
178a6(nyi khri): sems dpa' chen po sems dang po bskyed pa nas nye bar bzung ste/ shes rab kyi pha rol du phyin pa la spyod pa'i tshe/ sems can rnams sbyin pas yongs su tshim par byed do/ /tshul khrims la rab tu 'god do/ /ting nge 'dzin dang / shes rab dang / rnam par grol ba dang / rnam
178a7(nyi khri): par grol ba'i ye shes mthong ba la rab tu 'god do/ /de shes rab kyi pha rol du phyin pa la spyod pa'i tshe/ bdag kyang sbyin pa yongs su gtong ngo / /tshul khrims srung ngo / /bzod pa sgrub bo/ /brtson 'grus rtsom mo/ /bsam gtan la mnyam par gzhog go /shes rab
178b1(nyi khri): sgom mo/ /gzhan yang sbyin pa dang / tshul khrims dang / bzod pa dang / brtson 'grus dang / bsam gtan dang / shes rab la rab tu gzhog go /sbyin pa dang / tshul khrims dang / bzod pa dang / brtson 'grus dang / bsam gtan dang / shes rab kyi
178b2(nyi khri): legs pa rjod do/ /gzhan gang sbyin pa yongs su gtong ba dang / tshul khrims srung ba dang / bzod pa sgrub pa dang / brtson 'grus brtsom pa dang / bsam gtan la mnyam par gzhog pa dang / shes rab bsgom pa de dag gi yang legs pa rjod cing
178b3(nyi khri): 'thun pas dga' bar spyod do/ /de sbyin pa'i pha rol du phyin pa dang / tshul khrims kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa de dang /
178b4(nyi khri): thabs mkhas pas nyan thos dang / rang sangs rgyas kyi sa las 'das nas/ byang chub sems dpa'i skyon med par 'jug go /byang chub sems dpa'i skyon med par zhugs nas/ sangs rgyas kyi zhing yongs su dag par byas/ sems can rnams yongs su
178b5(nyi khri): smin par byas nas/ rnam pa thams cad mkhyen pa nyid thob par byed do/ /rnam pa thams cad mkhyen pa nyid thob nas/ chos kyi 'khor lo bskor ro/ /chos kyi 'khor lo bskor nas/ sems can rnams theg pa gsum la so sor 'god cing / 'khor ba las
178b6(nyi khri): yongs su grol bar byed do/ /rab 'byor de ltar na byang chub sems dpa' sems dpa' chen po shes rab kyis mthar gyis spyod pa rtsom ste/ de thams cad kyang dmigs su med do/ /de ci'i phyir zhe na/ de ni 'di ltar de la ngo bo nyid med do/ /rab 'byor gzhan yang
178b7(nyi khri): byang chub sems dpa' sems dpa' chen po mthar gyis spyad pa dang / mthar gyis bslab pa dang / mthar gyis 'jug pa la slob ste/ de sems dang po bskyed pa nyid kyi tshe/ rnam pa thams cad mkhyen pa nyid dang ldan pa'i yid la bya bas/ chos thams cad
179a1(nyi khri): dngos po med pa'i ngo bo nyid rtogs par byed de/ de sangs rgyas rjes su dran pa bsgom mo/ /chos rjes su dran pa dang / dge 'dun rjes su dran pa dang / tshul khrims rjes su dran pa dang / gtong ba rjes su dran pa dang / lha rjes su dran pa bsgom
179a2(nyi khri): mo/ /rab 'byor ji ltar na byang chub sems dpa' sems dpa' chen po sangs rgyas rjes su dran pa sgom pa yin zhe na/ rab 'byor 'di la byang chub sems dpa' sems dpa' chen po de bzhin gshegs pa dgra bcom pa yang dag par rdzogs pa'i sangs rgyas gzugs su yid
179a3(nyi khri): la mi byed/ tshor ba dang 'du shes dang / 'du byed dang rnam par shes par yid la mi byed do/ /de ci'i phyir zhe na/ de ni 'di ltar gzugs la ngo bo nyid med do/ /gang la ngo bo nyid med pa de ni dngos po med pa'o/ /tshor ba dang 'du shes dang 'du byed dang rnam par shes pa la ngo
179a4(nyi khri): bo nyid med do/ /gang la ngo bo nyid med pa de ni dngos po med pa'o/ /dngos po med pas ni dngos po med pa dran par mi nus te/ de ci'i phyir zhe na/ dran pa med cing yid la byed pa med pa ni/ sangs rgyas rjes su dran pa'o/ /rab 'byor gzhan yang byang chub sems dpa'
179a5(nyi khri): sems dpa' chen po sangs rgyas rjes su dran pa sgom na/ de bzhin gshegs pa dgra bcom pa yang dag par rdzogs pa'i sangs rgyas skyes bu chen po'i mtshan sum cu rtsa gnyis kyis yid la mi byed/ sku gser gyi kha dog gis yid la mi byed/ 'od 'dom gang bas yid la mi byed/
179a6(nyi khri): dpe byad bzang po brgyad cus yid la mi byed do/ /de ci'i phyir zhe na/ de ni 'di ltar de dag la ngo bo nyid med de/ gang la ngo bo nyid med pa de ni dngos po med pa'o/ /dngos po med pas ni dngos po med pa dran par mi nus te/ de ci'i phyir zhe na/ dran pa med cing yid la bya ba med pa
179a7(nyi khri): ni sangs rgyas rjes su dran pa'o/ /rab 'byor gzhan yang byang chub sems dpa' sems dpa' chen po sangs rgyas rjes su dran pa sgom na/ de bzhin gshegs pa dgra bcom pa yang dag par rdzogs pa'i sangs rgyas tshul khrims kyi phung por yid la mi byed/ ting nge 'dzin gyi
179b1(nyi khri): phung po dang / shes rab kyi phung po dang / rnam par grol ba'i phung po dang / rnam par grol ba'i ye shes gzigs pa'i phung por yid la mi byed de/ de ci'i phyir zhe na/ de ni 'di ltar de dag la ngo bo nyid med de/ gang la ngo bo nyid med pa de ni dngos po med pa'o/ /dngos
179b2(nyi khri): po med pas ni dngos po med pa dran par mi nus te/ de ci'i phyir zhe na/ dran pa med cing yid la bya ba med pa ni/ sangs rgyas rjes su dran pa'o/ /rab 'byor gzhan yang byang chub sems dpa' sems dpa' chen po sangs rgyas rjes su dran pa sgom na/ de bzhin
179b3(nyi khri): gshegs pa dgra bcom pa yang dag par rdzogs pa'i sangs rgyas de bzhin gshegs pa'i stobs bcus yid la mi byed/ mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres
179b4(nyi khri): pa brgyad kyis yid la mi byed de/ de ci'i phyir zhe na/ de ni 'di ltar de dag la ngo bo nyid med de/ gang la ngo bo nyid med pa de dag ni dngos po med pa'o/ /dngos po med pas ni dngos po med pa dran par mi nus te/ de ci'i phyir zhe na/ dran pa med cing yid la bya
179b5(nyi khri): ba med pa ni/ sangs rgyas rjes su dran pa'o/ /rab 'byor gzhan yang byang chub sems dpa' sems dpa' chen po sangs rgyas rjes su dran pa sgom na/ de bzhin gshegs pa dgra bcom pa yang dag par rdzogs pa'i sangs rgyas rten cing 'brel par 'byung bar
179b6(nyi khri): yid la mi byed do/ /de ci'i phyir zhe na/ de ni 'di ltar de la ngo bo nyid med de/ gang la ngo bo nyid med pa de ni dngos po med pa'o/ /dngos po med pas ni dngos po med pa dran par mi nus te/ de ci'i phyir zhe na/ dran pa med cing yid la bya ba med pa ni/ sangs rgyas
179b7(nyi khri): rjes su dran pa'o/ /rab 'byor de ltar byang chub sems dpa' sems dpa' chen po chos thams cad dngos po med pa'i ngo bo nyid shes rab kyi pha rol du phyin pa la spyod pas/ sangs rgyas rjes su dran pa bsgom par bya'o/ /de ltar na mthar gyis spyad pa dang / mthar
180a1(nyi khri): gyis bslab pa dang / mthar gyis 'jug pa'i lam yod pa yin te/ de mthar gyis spyad pa la slob cing / mthar gyis slob pa dang / mthar gyis 'jug pa'i lam la slob pas/ dngos po med pa'i ngo bo nyid kyi tshul gyis/ pha rol du phyin
180a2(nyi khri): pa thams cad dang / stong pa nyid thams cad dang / dran pa nye bar gzhag pa bzhi dang / yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad
180a3(nyi khri): pa dang / 'phags pa'i bden pa dang bsam gtan dang tshad med pa dang / gzugs med pa'i snyoms par 'jug pa dang / rnam par thar pa brgyad dang / mthar gyis gnas pa'i snyoms par 'jug pa dgu yongs su rdzogs par byed do/ /stong pa nyid kyi ting nge 'dzin dang / mtshan ma
180a4(nyi khri): med pa'i ting nge 'dzin dang / smon pa med pa'i ting nge 'dzin yongs su rdzogs par byed do/ /mngon par shes pa dang / ting nge 'dzin dang / gzungs kyi sgo dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa
180a5(nyi khri): bzhi dang / byams pa chen po dang / snying rje chen po yongs su rdzogs par byed do/ /sangs rgyas kyi chos ma 'dres pa brgyad yongs su rdzogs par byed do/ /rnam pa thams cad mkhyen pa nyid kyi bar du yongs su rdzogs par byed do/ /de ni chos thams cad dngos po
180a6(nyi khri): med pa'i ngo bo nyid de mngon par rdzogs par 'tshang rgya bar 'gyur te/ de la dngos po yod par 'du shes pa 'am/ dngos po med par 'du shes pa yang med na/ dran pa'i las rdul tsam yang yod pa 'am/ dran pa dang bral bar 'gyur ba lta ci zhig smos/ rab 'byor
180a7(nyi khri): ji ltar na byang chub sems dpa' sems dpa' chen po chos rjes su dran pa sgom pa yin zhe na/ rab 'byor 'di ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/ de chos rjes su dran pa sgom na/ dge ba'i
180b1(nyi khri): chos yid la mi byed/ mi dge ba'i chos yid la mi byed/ 'jig rten pa'i chos dang / 'jig rten las 'das pa'i chos dang / zang zing dang bcas pa'i chos dang / zang zing med pa'i chos dang / 'phags pa'i chos dang / 'phags pa ma yin pa'i chos dang / zag
180b2(nyi khri): pa dang bcas pa'i chos dang / zag pa med pa'i chos dang / 'dod pa'i khams su gtogs pa'i chos dang / gzugs kyi khams su gtogs pa'i chos dang / gzugs med pa'i khams su gtogs pa'i chos dang / 'dus byas kyi chos dang / 'dus ma byas
180b3(nyi khri): kyi chos yid la mi byed do/ /de ci'i phyir zhe na/ de ni 'di ltar chos de dag la ngo bo nyid med de/ gang la ngo bo nyid med pa de dag ni dngos po med pa'o/ /dngos po med pas ni dngos po med pa dran par mi nus te/ de ci'i phyir zhe na/ de ni 'di ltar dran pa med cing yid la
180b4(nyi khri): bya ba med pa ni chos rjes su dran pa'o/ /rab 'byor de ltar byang chub sems dpa' sems dpa' chen po chos rjes su dran pa de la bslabs shing / dngos po med pa'i ngo bo nyid kyi tshul gyis/ rnam pa thams cad mkhyen pa nyid kyi bar du yongs su rdzogs par byed do/ /de ni
180b5(nyi khri): chos thams cad dngos po med pa'i ngo bo nyid du mngon par rdzogs par 'tshang rgya bar 'gyur te/ de la dngos po yod par 'du shes pa 'am/ dngos po med pa'i 'du shes pa yang med na/ dran pa'i las rdul tsam yang yod pa 'am/ dran pa dang bral bar 'gyur ba lta ci zhig
180b6(nyi khri): smos/ rab 'byor ji ltar na byang chub sems dpa' sems dpa' chen po dge 'dun rjes su dran pa sgom pa yin zhe na/ rab 'byor 'di la byang chub sems dpa' sems dpa' chen po shes rab kyi pha rol du phyin pa la spyod pa'i tshe/ dge 'dun rjes su dran pa sgom ste/
180b7(nyi khri): bcom ldan 'das kyi nyan thos kyi dge 'dun tshul khrims dang / ting nge 'dzin dang / shes rab dang / rnam par grol ba dang / rnam par grol ba'i ye shes mthong ba phun sum tshogs pa'i skyes bu zung bzhi dang / skyes bu gang zag brgyad po de dag dngos po med pa'i
181a1(nyi khri): ngo bo nyid du yid la byed do/ /de ci'i phyir zhe na/ de ni 'di ltar de dag la ngo bo nyid med do/ /gang la ngo bo nyid med pa dag ni dngos po med pa'o/ /dngos po med pas ni dngos po med pa dran par mi nus te/ de ci'i phyir zhe na/ de ni 'di ltar dran
181a2(nyi khri): pa med cing yid la bya ba med pa ni/ dge 'dun rjes su dran pa'o/ /rab 'byor de ltar byang chub sems dpa' sems dpa' chen po dge 'dun rjes su dran pa de la bslabs shing / dngos po med pa'i ngo bo nyid kyi tshul gyis rnam pa thams cad mkhyen pa nyid kyi bar
181a3(nyi khri): du yongs su rdzogs par byed do/ /de ni chos thams cad dngos po med pa'i ngo bo nyid du mngon par rdzogs par 'tshang rgya bar 'gyur te/ de la dngos po yod par 'du shes pa 'am/ dngos po med par 'du shes pa yang med na/ dran pa'i las rdul tsam yang yod pa
181a4(nyi khri): 'am/ dran pa dang bral bar 'gyur ba lta ci zhig smos/ rab 'byor ji ltar na byang chub sems dpa' sems dpa' chen po tshul khrims rjes su dran pa sgom pa yin zhe na/ rab 'byor 'di la byang chub sems dpa' sems dpa' chen po shes rab kyi pha rol du phyin pa la
181a5(nyi khri): spyod pa'i tshe/ tshul khrims rjes su dran pa sgom zhing / ma ral ba ma zhig pa ma 'dres pa/ skyon med pa/ ma nyams pa/ mthu dang ldan pa/ mkhas pas bsngags pa/ shin du rdzogs pa'i ting nge 'dzin yongs su grub pa'i tshul khrims la gnas pa yin te/ de
181a6(nyi khri): tshul khrims de dngos po med pa'i ngo bo nyid du yid la byed do/ /de ci'i phyir zhe na/ de ni 'di ltar de la ngo bo nyid med de/ gang la ngo bo nyid med pa de dag ni dngos po med pa'o/ /dngos po med pas ni dngos po med pa dran par mi nus te/ de ci'i phyir zhe na/ de ni 'di
181a7(nyi khri): ltar dran pa med cing yid la bya ba med pa ni/ tshul khrims rjes su dran pa'o/ /rab 'byor de ltar byang chub sems dpa' sems dpa' chen po tshul khrims rjes su dran pa de la bslabs shing / dngos po med pa'i ngo bo nyid kyi tshul gyis rnam pa thams cad
181b1(nyi khri): mkhyen pa nyid kyi bar du yongs su rdzogs par byed do/ /de ni chos thams cad dngos po med pa'i ngo bo nyid du mngon par rdzogs par 'tshang rgya bar 'gyur te/ de la dngos po yod par 'du shes pa 'am/ dngos po med par 'du shes pa yang med na/ dran pa'i las rdul
181b2(nyi khri): tsam yang yod pa 'am/ dran pa dang bral bar 'gyur ba lta ci zhig smos/ rab 'byor ji ltar na byang chub sems dpa' sems dpa' chen po shes rab kyi pha rol du phyin pa la spyod pa'i tshe/ gtong ba rjes su dran par 'gyur zhe na/ rab 'byor 'di la byang chub sems
181b3(nyi khri): dpa' sems dpa' chen po shes rab kyi pha rol du phyin pa la spyod pa'i tshe/ gtong ba rjes su dran pa sgom zhing / gang zang zing gtong ba dang / chos gtong ba yid la mi byed de/ de yan lag dang / nying lag kyang yongs su gtong na/ dngos po gzhan lta ci zhig
181b4(nyi khri): smos/ de ltar sbyin pa yongs su gtong yang / 'di ltar bdag ni sbyin pa yongs su gtong ba'o/ /dngos po 'di gtong ba'o/ /'di la gtong bar bya'o/ /snyam du mi sems so/ /de ci'i phyir zhe na/ de ni 'di ltar dngos po med pa de dag la ngo bo nyid med de/
181b5(nyi khri): gang la ngo bo nyid med pa de dag ni dngos po med pa'o/ /dngos po med pas ni dngos po med pa dran par mi nus te/ de ci'i phyir zhe na/ de ni 'di ltar dran pa med cing yid la bya ba med pa ni gtong ba rjes su dran pa'o/ /rab 'byor de ltar byang chub sems dpa' sems dpa'
181b6(nyi khri): chen po gtong ba rjes su dran pa la bslabs shing / dngos po med pa'i ngo bo nyid kyi tshul gyis/ rnam pa thams cad mkhyen pa nyid kyi bar du yongs su rdzogs par byed do/ /de ni chos thams cad dngos po med pa'i ngo bo nyid du mngon par rdzogs par 'tshang rgya bar 'gyur te/ de la
181b7(nyi khri): dngos po yod par 'du shes pa 'am/ dngos po med par 'du shes pa yang med na/ de la dran pa'i las rdul tsam yang yod pa 'am/ dran pa dang bral bar 'gyur ba lta ci zhig smos/ rab 'byor ji ltar na byang chub sems dpa' sems dpa' chen po shes rab kyi pha rol
182a1(nyi khri): du phyin pa la spyod pa'i tshe/ lha rjes su dran pa yin zhe na/ rab 'byor 'di la byang chub sems dpa' sems dpa' chen po lha rjes su dran pa sgom ste/ rgyal chen bzhi'i ris kyi lhar skyes pa dang / sum cu rtsa gsum dang / mtshe ma dang /
182a2(nyi khri): dga' ldan dang / 'phrul dga' dang / gzhan 'phrul dbang byed kyi lhar skyes pa'i lha dag dang / gzugs na spyod pa dang / gzugs med pa na spyod pa'i phyir mi 'ong ba de dag dngos po med pa'i ngo bo nyid kyi tshul gyis yid la byed do/ /de ci'i phyir zhe na/
182a3(nyi khri): de ni 'di ltar de dag la ngo bo nyid med de/ gang la ngo bo nyid med pa de dag ni dngos po med pa'o/ /dngos po med pas ni dngos po med pa dran par mi nus te/ de ci'i phyir zhe na/ de ni 'di ltar dran pa med cing yid la bya ba med pa ni lha rjes su dran pa'o/ /rab
182a4(nyi khri): 'byor de ltar byang chub sems dpa' sems dpa' chen po lha rjes su dran pa de la bslabs shing / rnam pa thams cad mkhyen pa nyid kyi bar du yongs su rdzogs par byed do/ /de ni chos thams cad dngos po med pa'i ngo bo nyid du mngon par rdzogs par 'tshang rgya
182a5(nyi khri): bar 'gyur te/ de la dngos po yod par 'du shes pa 'am/ dngos po med par 'du shes pa yang med na/ dran pa'i las rdul tsam yang yod pa 'am/ dran pa dang bral bar 'gyur ba lta ci zhig smos/ rab 'byor gzhan yang byang chub sems dpa' sems
182a6(nyi khri): dpa' chen po sems dang po bskyed pa nas nye bar bzung ste/ shes rab kyi pha rol du phyin pa la spyod pa'i tshe/ mthar gyis spyad pa dang / mthar gyis bslab pa dang / mthar gyis 'jug pa'i lam yongs su rdzogs par bya bar 'dod pas/ rnam pa thams cad
182a7(nyi khri): mkhyen pa nyid dang ldan pa'i yid la bya bas/ dngos po med pa'i ngo bo nyid kyi tshul gyis/ sbyin pa'i pha rol du phyin pa la bslab par bya'o/ /tshul khrims kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol du phyin pa
182b1(nyi khri): dang / bsam gtan gyi pha rol du phyin pa dang / shes rab kyi pha rol du phyin pa la bslab par bya'o/ /nang stong pa nyid la bslab par bya'o/ /phyi stong pa nyid dang / phyi nang stong pa nyid dang / dngos po med pa'i ngo bo nyid stong pa nyid kyi bar la bslab par bya'o/ /dran pa nye
182b2(nyi khri): bar gzhag pa rnams la bslab par bya'o/ /yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam la bslab par bya'o/ /'phags pa'i bden pa dang / bsam gtan dang / tshad med pa dang /
182b3(nyi khri): gzugs med pa'i snyoms par 'jug pa dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa'i ting nge 'dzin dang / mngon par shes pa dang / ting nge 'dzin dang /
182b4(nyi khri): gzungs kyi sgo dang / de bzhin gshegs pa'i stobs bcu dang / mi 'jigs pa dang / so so yang dag par rig pa dang / byams pa chen po dang / snying rje chen po dang / sangs rgyas kyi chos ma 'dres pa rnams la bslab par bya'o/ /rnam pa thams cad
182b5(nyi khri): mkhyen pa nyid kyi bar la bslab par bya'o/ /rab 'byor de ltar na byang chub sems dpa' sems dpa' chen po chos thams cad dngos po med pa'i ngo bo nyid la slob pa'i mthar gyis spyod pa yod pa yin/ mthar gyis bslab pa yod pa yin/ mthar gyis
182b6(nyi khri): 'jug pa'i lam yod pa yin te/ byang chub sems dpa' sems dpa' chen po de mthar gyis spyod pa dang / mthar gyis bslab pa dang / mthar gyis 'jug pa'i lam la slob pas dngos po med pa'i ngo bo nyid kyi tshul gyis sbyin pa'i pha rol tu phyin pa yongs
182b7(nyi khri): su rdzogs par byed do/ /dngos po med pa'i ngo bo nyid kyi tshul gyis/ tshul khrims kyi pha rol du phyin pa dang / bzod pa'i pha rol tu phyin pa dang / brtson 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du
183a1(nyi khri): phyin pa yongs su rdzogs par byed do/ /rnam pa thams cad mkhyen pa nyid kyi bar du yongs su rdzogs par byed do/ /de ni chos thams cad dngos po med pa'i ngo bo nyid du mngon par rdzogs par 'tshang rgya bar 'gyur te/ de la dngos po yang
183a2(nyi khri): med na/ gzugs sam/ tshor ba 'am/ 'du shes sam/ 'du byed dam/ rnam par shes pa 'am/ skye mched rnams sam/ khams rnams sam/ rten cing 'brel par 'byung ba rnams sam/ pha rol du phyin pa rnams sam/ stong pa nyid thams cad dam/
183a3(nyi khri): byang chub kyi phyogs kyi chos rnams sam/ 'phags pa'i bden pa rnams sam/ bsam gtan rnams sam/ tshad med pa rnams sam/ gzugs med pa'i snyoms par 'jug pa rnams sam/ rnam par thar pa rnams sam/ mthar gyis gnas pa'i
183a4(nyi khri): snyoms par 'jug pa rnams sam/ stong pa nyid dang / mtshan ma med pa dang / smon pa med pa 'am/ mngon par shes pa rnams sam/ ting nge 'dzin rnams sam/ gzungs kyi sgo rnams sam/ de bzhin gshegs pa'i stobs rnams sam/ mi 'jigs pa
183a5(nyi khri): rnams sam/ so so yang dag par rig pa rnams sam/ byams pa chen po 'am/ snying rje chen po 'am/ sangs rgyas kyi chos ma 'dres pa 'am/ rnam pa thams cad mkhyen pa nyid kyi bar du yod par 'gyur ba 'am/ rnam pa thams cad mkhyen pa nyid kyi ye shes
183a6(nyi khri): yod par 'gyur ba lta ga la yod de/ de ni gnas med do/ /de skad ces bka' stsal pa dang / tshe dang ldan pa rab 'byor gyis/ bcom ldan 'das la 'di skad ces gsol to/ /bcom ldan 'das gal te de ltar chos thams cad dngos po ma mchis pa'i ngo bo
183a7(nyi khri): nyid lags na/ 'o na ni gzugs kyang ma mchis/ tshor ba dang / 'du shes dang / 'du byed dang / rnam par shes pa yang ma mchis/ skye mched rnams dang / khams rnams dang / rten cing 'brel par 'byung ba yang ma mchis/ rten cing 'brel par 'byung ba'i
183b1(nyi khri): yan lag rnams kyang ma mchis/ pha rol du phyin pa rnams dang / stong pa nyid thams cad dang / byang chub kyi phyogs kyi chos rnams kyang ma mchis/ 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang /
183b2(nyi khri): rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo dang / de bzhin gshegs pa'i stobs dang / mi 'jigs pa
183b3(nyi khri): dang / so so yang dag par rig pa dang / byams pa chen po dang / snying rje chen po dang / sangs rgyas kyi chos ma 'dres pa rnams kyang ma mchis/ rnam pa thams cad mkhyen pa nyid kyi ye shes kyi bar yang ma mchis/ sangs rgyas dang / chos dang / dge 'dun yang
183b4(nyi khri): ma mchis/ lam yang ma mchis/ 'bras bu yang ma mchis/ nyon mongs pa yang ma mchis/ rnam par byang ba yang ma mchis/ 'thob pa yang ma mchis/ mngon par rtogs pa yang ma mchis/ chos thams cad kyang ma mchis pa lags sam/ bcom ldan
183b5(nyi khri): 'das kyis bka' stsal pa/ rab 'byor de ji snyam du sems/ chos thams cad dngos po med pa'i ngo bo nyid la yod pa 'am med pa zhig dmigs su yod snyam 'am/ rab 'byor gyis gsol pa/ bcom ldan 'das de ni ma lags te/ chos thams cad dngos po
183b6(nyi khri): ma mchis pa'i ngo bo nyid la mchis pa 'am ma mchis pa mi dmigs so/ /bcom ldan 'das kyis bka' stsal pa/ rab 'byor 'o na ci'i phyir khyod de ltar gal te chos thams cad dngos po med pa'i ngo bo nyid yin na/ gzugs kyang med/ tshor ba dang 'du shes
183b7(nyi khri): dang 'du byed dang / rnam par shes pa yang med/ skye mched dang khams dang rten cing 'brel par 'byung ba yang med/ pha rol du phyin pa rnams dang / stong pa nyid thams cad dang / byang chub kyi phyogs kyi chos rnams kyang med/ 'phags pa'i bden pa dang / bsam gtan
184a1(nyi khri): dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge
184a2(nyi khri): 'dzin dang / gzungs kyi sgo dang / de bzhin gshegs pa'i stobs rnams dang / mi 'jigs pa dang / so so yang dag par rig pa dang / byams pa chen po dang / snying rje chen po dang / sangs rgyas kyi chos ma 'dres pa rnams kyang med/ rnam pa thams cad mkhyen
184a3(nyi khri): pa nyid kyi ye shes kyi bar yang med/ sangs rgyas dang chos dang / dge 'dun yang med/ lam yang med/ 'bras bu yang med nyon mongs pa yang med/ rnam par byang ba yang med/ 'thob pa yang med/ mngon par rtogs pa yang med/ chos thams cad kyang med do/ /
184a4(nyi khri): zhes bya bar sems par gyur/ rab 'byor gyis gsol pa/ bcom ldan 'das bdag ni chos 'di dag la nem nur yang ma mchis/ the tshom yang ma mchis te/ 'on kyang bcom ldan 'das ma byung ba'i dus na/ dge slong nyan thos kyi theg pa pa 'am/ rang sangs
184a5(nyi khri): rgyas kyi theg pa pa 'am/ byang chub sems dpa'i theg pa pa dag 'di skad du gal te/ chos thams cad dngos po med pa'i ngo bo nyid yin na/ chos thams cad dngos po med pa'i ngo bo nyid la su zhig /kun nas nyon mongs pa 'am/ rnam par byang bar 'gyur zhes mchi zhing /
184a6(nyi khri): de dag kun nas nyon mongs pa dang / rnam par byang bar ma 'tshal bas/ tshul khrims log par 'gyur/ lta ba log par 'gyur/ spyod pa log par 'gyur/ 'tsho ba log par 'gyur te/ tshul khrims log par gyur pa dang / lta ba log par gyur pa dang /
184a7(nyi khri): spyod pa log par gyur pa dang / 'tsho ba log par gyur pa de dag sems can dmyal ba 'am/ byol song gi skye gnas sam/ gshin rje'i 'jig rten gyi ngan song gsum las gcig tu mchi bar 'gyur te/ bcom ldan 'das bdag gis ma byung ba'i 'jigs
184b1(nyi khri): pa de dag mthong nas/ de bzhin gshegs pa dgra bcom pa yang dag par rdzogs pa'i sangs rgyas la don de zhus pa lags kyi/ bcom ldan 'das bdag ni chos 'di dag la nem nur ram/ the tshom ma mchis so/ /bcom ldan 'das kyis bka' stsal pa/
184b2(nyi khri): rab 'byor legs so legs so/ /de de bzhin te/ ji skad du smras pa de bzhin no/ /shes rab kyi pha rol du phyin pa stong phrag nyi shu lnga pa las/ le'u lnga bcu dgu pa'o// //tshe dang ldan pa rab 'byor gyis bcom ldan 'das
184b3(nyi khri): la yang 'di skad ces gsol to/ /bcom ldan 'das gal te chos thams cad dngos po ma mchis pa'i ngo bo nyid lags na/ don ci zhig mthong zhing byang chub sems dpa' sems dpa' chen po sems can rnams kyi don gyi slad du/ bla na med pa yang dag par
184b4(nyi khri): rdzogs pa'i byang chub tu 'jug pa lags/ bcom ldan 'das kyis bka' stsal pa/ rab 'byor ji ltar chos thams cad dngos po med pa'i ngo bo nyid yin pa de ltar/ byang chub sems dpa' sems dpa' chen po bla na med pa yang dag par rdzogs pa'i byang chub tu
184b5(nyi khri): 'jug ste/ de ci'i phyir zhe na/ rab 'byor dmigs pa ni rgya chung ba ste/ dmigs pa'i 'du shes can thob pa med do/ /mngon par rtogs pa med do/ /bla na med pa yang dag par rdzogs pa'i byang chub med do/ /gsol pa/ bcom ldan 'das dmigs
184b6(nyi khri): pa ma mchis pa la thob pa 'am/ mngon par rtogs pa 'am/ bla na med pa yang dag par rdzogs pa'i byang chub mchis sam/ bcom ldan 'das kyis bka' stsal pa/ rab 'byor chos kyi dbyings la rnam par 'khrug pa med pa'i phyir/ mi dmigs pa nyid
184b7(nyi khri): thob pa'o/ /mi dmigs pa nyid mngon par rtogs pa'o/ /mi dmigs pa nyid bla na med pa yang dag par rdzogs pa'i byang chub bo/ /gang mi dmigs pa la 'thob pa 'am/ mngon par rtogs pa 'am/ bla na med pa yang dag par rdzogs pa'i byang chub 'dod
185a1(nyi khri): pa de ni/ chos kyi dbyings la rnam par dkrug par 'dod du zad do/ /gsol pa/ bcom ldan 'das gal te de ltar dmigs pa ma mchis pa la yang 'thob pa ma mchis/ mngon par rtogs pa ma mchis/ bla na med pa yang dag par rdzogs
185a2(nyi khri): pa'i byang chub ma mchis la/ mi dmigs pa nyid 'thob pa/ mi dmigs pa nyid mngon par rtogs pa/ mi dmigs pa nyid bla na med pa yang dag par rdzogs pa'i byang chub lags na/ bcom ldan 'das byang chub sems dpa' sems dpa' chen po'i sa dang po yang
185a3(nyi khri): ga la mchis/ sa gnyis pa yang ga la mchis/ sa gsum pa yang ga la mchis/ sa bcu pa'i bar du yang ga la mchis/ mi skye ba'i chos la bzod pa yang ga la mchis/ rnam par smin pa las byung ba'i mngon par shes pa yang ga la mchis/ rnam
185a4(nyi khri): par smin pa las byung ba'i sbyin pa yang ga la mchis/ rnam par smin pa las byung ba'i tshul khrims dang / bzod pa dang / brtson 'grus dang / bsam gtan dang / rnam par smin pa las byung ba'i shes rab kyang ga la mchis/ rnam par smin pa las byung ba'i
185a5(nyi khri): byang chub kyi phyogs kyi chos rnams kyang ga la mchis te/ rnam par smin pa'i chos de dag la gnas shing / sems can rnams yongs su smin par bgyid pa dang / sangs rgyas kyi zhing yongs su dag par bgyid pa dang / sangs rgyas bcom ldan 'das rnams la zhal
185a6(nyi khri): zas dang / btung ba dang / na bza' dang / gzims cha dang / pho brang dang / yo byad dang / me tog dang / bdug spos dang / spos dang / phreng ba dang / byug pa dang / phye ma dang / chos gos dang / gdugs dang / rgyal mtshan dang / ba dan dang / mar me dang /
185a7(nyi khri): lha dang mi'i phun sum tshogs pa gzhan gang yang rung ba dag gis rim gro bgyid cing / de la de dag rgyun mi chad par yongs su mya ngan las 'das pa'i bar du sku gdung dang / nyan thos dag la rnam par smin par gyur kyang bas par mi 'gyur na/ bcom ldan 'das de'i
185b1(nyi khri): slad du byang chub sems dpa' sems dpa' chen po chos kyi dbyings rnam par dkrug par bgyid par mi 'gyur ram/ bcom ldan 'das kyis bka' stsal pa/ rab 'byor gang gi phyir mi dmigs pa de nyid kyi phyir/ byang chub sems dpa' sems dpa' chen po chos kyi
185b2(nyi khri): dbyings rnam par 'khrug par mi byed de/ de nyid kyi phyir byang chub sems dpa' sems dpa' chen po'i sa dang po'o/ /de nyid kyi phyir sa gnyis pa dang / sa gsum pa dang / sa bcu pa nyid kyi bar du'o/ /de nyid kyi phyir mi skye ba'i chos la bzod pa'o/ /de nyid
185b3(nyi khri): kyi phyir rnam par smin pa las byung ba'i mngon par shes pa'o/ /de nyid kyi phyir rnam par smin pa las byung ba'i sbyin pa dang / tshul khrims dang / bzod pa dang / brtson 'grus dang / bsam gtan dang / shes rab bo/ /de nyid kyi phyir rnam par smin pa las
185b4(nyi khri): byung ba'i byang chub kyi phyogs kyi chos rnams so/ /de nyid kyi phyir rnam par smin pa las byung ba'i dge ba'i rtsa ba rnams te/ dge ba'i rtsa ba de dag gis byang chub sems dpa' sems dpa' chen po sems can rnams yongs su smin par byed do/ /sangs rgyas kyi zhing yongs
185b5(nyi khri): su dag par byed de/ sangs rgyas bcom ldan 'das rnams la yang zhal zas dang / btung ba dang / na bza' dang / gzims cha dang / pho brang dang / yo byad dang / me tog dang / bdug spos dang / spos dang / phreng ba dang / byug pa dang / phye ma dang /
185b6(nyi khri): chos gos dang / gdugs dang / rgyal mtshan dang / ba dan dang / mar me dang / lha dang mi'i phun sum tshogs pa gzhan gang yang rung ba dag gis rim gro byed cing / de la de dag rgyun mi chad par yongs su mya ngan las 'das kyi bar du sku gdung dang / nyan
185b7(nyi khri): thos dag la rnam par smin par gyur kyang / zad par mi 'gyur ro/ /gsol pa/ bcom ldan 'das mi dmigs pa dang / sbyin pa dang / tshul khrims dang / bzod pa dang / brtson 'grus dang / ting nge 'dzin dang / shes rab dang / mngon par shes
186a1(nyi khri): pa rnams la bye brag ni ci zhig mchis/ tha dad du bgyi ba ni ci zhig mchis/ bcom ldan 'das kyis bka' stsal pa/ rab 'byor mi dmigs pa dang / sbyin pa dang / tshul khrims dang / bzod pa dang / brtson 'grus dang / ting nge 'dzin
186a2(nyi khri): dang / shes rab dang / mngon par shes pa rnams la tha dad du bya ba gang yang med do/ /rab 'byor gos pa med pa'i sbyin pa dang / tshul khrims dang / bzod pa dang / brtson 'grus dang / bsam gtan dang / shes rab dang / gos pa med pa'i mngon par shes
186a3(nyi khri): pa dag la ni tha dad du bya bar bstan to/ /gsol pa/ bcom ldan 'das gos pa ma mchis pa'i sbyin pa dang / tshul khrims dang / bzod pa dang / brtson 'grus dang / bsam gtan dang / shes rab dang / mngon par shes pa rnams ji ltar tha dad du
186a4(nyi khri): bgyi bar bstan/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po shes rab kyi pha rol du phyin pa la spyod pa'i tshe/ sbyin pa mi dmigs/ gtong ba mi dmigs/ gtong ba po mi dmigs/ len pa po mi
186a5(nyi khri): dmigs par sbyin pa gtong ngo / /tshul khrims mi dmigs par tshul khrims srung ngo / /bzod pa mi dmigs par bzod pa sgrub bo/ /brtson 'grus mi dmigs par brtson 'grus rtsom mo/ /ting nge 'dzin mi dmigs par snyoms par 'jug go /shes
186a6(nyi khri): rab mi dmigs par shes rab sgom mo/ /mngon par shes pa mi dmigs par mngon par shes pa rnams la spyod do/ /dran pa nye bar gzhag pa rnams mi dmigs par dran pa nye bar gzhag pa rnams la spyod do/ /yang dag par spong ba dang / rdzu 'phrul gyi rkang
186a7(nyi khri): pa dang / dbang po dang / stobs dang / byang chub kyi yan lag dang / lam mi dmigs par lam la spyod do/ /'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa mi dmigs par gzugs med pa'i
186b1(nyi khri): snyoms par 'jug pa rnams la spyod do/ /rnam par thar pa rnams dang / mthar gyis gnas pa'i snyoms par 'jug pa rnams mi dmigs par/ mthar gyis gnas pa'i snyoms par 'jug pa rnams la spyod do/ /stong pa nyid dang / mtshan ma med pa dang /
186b2(nyi khri): smon pa med pa mi dmigs par/ smon pa med pa la spyod do/ /mngon par shes pa rnams dang / ting nge 'dzin rnams dang / gzungs kyi sgo rnams dang / de bzhin gshegs pa'i stobs rnams dang / mi 'jigs pa rnams dang / so so yang dag par
186b3(nyi khri): rig pa rnams mi dmigs par so so yang dag par rig pa rnams la spyod do/ /byams pa chen po dang / snying rje chen po dang / sangs rgyas kyi chos ma 'dres pa rnams mi dmigs par sangs rgyas kyi chos ma 'dres pa rnams la spyod do/ /sems can rnams mi
186b4(nyi khri): dmigs par sems can rnams yongs su smin par byed do/ /sangs rgyas kyi zhing mi dmigs par sangs rgyas kyi zhing yongs su dag par byed do/ /sangs rgyas kyi chos rnams mi dmigs par byang chub tu mngon par rdzogs par 'tshang rgya'o/ /rab 'byor
186b5(nyi khri): de ltar byang chub sems dpa' sems dpa' chen po mi dmigs pa'i tshul gyis/ shes rab kyi pha rol du phyin pa la spyod do/ /rab 'byor byang chub sems dpa' sems dpa' chen po shes rab kyi pha rol du phyin pa la de ltar spyod na/ de la bdud sdig to can rnams
186b6(nyi khri): sam/ bdud kyi ris kyi lha rnams kyis tshugs par dka' ba yin no/ /de skad ces bka' stsal pa dang / tshe dang ldan pa rab 'byor gyis/ bcom ldan 'das la 'di skad ces gsol to/ /bcom ldan 'das byang chub sems dpa' sems dpa' chen po
186b7(nyi khri): shes rab kyi pha rol du phyin pa la spyod pa'i tshe/ ji ltar sems bskyed pa gcig gis pha rol du phyin pa drug yongs su 'dzin pa lags/ bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi dang / dran pa nye bar gzhag
187a1(nyi khri): pa bzhi dang / yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa yongs su 'dzin pa lags/ rnam par
187a2(nyi khri): thar pa'i sgo gsum dang / 'phags pa'i bden pa bzhi dang / rnam par thar pa brgyad dang / mthar gyis gnas pa'i snyoms par 'jug pa dgu dang / mngon par shes pa lnga yongs su 'dzin pa lags/ nang stong pa nyid dang / phyi stong pa nyid dang / phyi nang stong pa
187a3(nyi khri): nyid dang / dngos po med pa'i ngo bo nyid stong pa nyid kyi bar du yongs su 'dzin pa lags/ ting nge 'dzin rnams dang gzungs kyi sgo rnams dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa
187a4(nyi khri): chen po dang / snying rje chen po dang / sangs rgyas kyi chos ma 'dres pa brgyad dang / mi chen po'i mtshan sum cu rtsa gnyis dang / dpe byad bzang po brgyad cu yongs su 'dzin pa lags/ bcom ldan 'das kyis bka' stsal pa/ rab 'byor 'di la byang chub
187a5(nyi khri): sems dpa' sems dpa' chen pos sbyin pa gang gtang ba de shes rab kyi pha rol du phyin pas yongs su zin pa las gzhan du ma yin no/ /tshul khrims gang srung ba dang / bzod pa gang sgom pa dang / brtson 'grus gang rtsom pa dang / ting nge 'dzin gang la snyoms
187a6(nyi khri): par 'jug pa dang / shes rab gang sgom pa de shes rab kyi pha rol du phyin pas yongs su zin pa las gzhan du ma yin no/ /bsam gtan rnams dang / tshad med pa rnams dang / gzugs med pa'i snyoms par 'jug pa rnams la gang snyoms par 'jug pa dang / dran pa
187a7(nyi khri): nye bar gzhag pa rnams la gang sgom pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / 'phags pa'i lam yan lag brgyad pa la gang sgom pa dang / rnam par thar pa'i sgo gsum dang /
187b1(nyi khri): 'phags pa'i bden pa dang / rnam par thar pa rnams dang mthar gyis gnas pa'i snyoms par 'jug pa rnams dang / mngon par shes pa rnams la gang sgom pa de/ shes rab kyi pha rol du phyin pas yongs su zin pa las gzhan du ma yin no/ /nang stong pa nyid dang /
187b2(nyi khri): dngos po med pa'i ngo bo nyid stong pa nyid kyi bar la gang sgom pa dang / ting nge 'dzin rnams dang / gzungs kyi sgo rnams dang / de bzhin gshegs pa'i stobs rnams dang / mi 'jigs pa rnams dang / so so yang dag par rig pa rnams dang / byams pa chen po
187b3(nyi khri): dang / snying rje chen po dang / sangs rgyas kyi chos ma 'dres pa rnams la gang sgom pa de shes rab kyi pha rol du phyin pas yongs su zin pa las gzhan du ma yin no/ /mtshan rnams dang / dpe byad bzang po rnams gang mngon par sgrub pa de shes rab kyi pha rol tu phyin pas
187b4(nyi khri): yongs su zin pa las gzhan du ma yin no/ /rab 'byor byang chub sems dpa' sems dpa' chen po shes rab kyi pha rol du phyin pa la de ltar spyod pa ni/ sems bskyed pa gcig gis pha rol du phyin pa drug yongs su rdzogs par byed do/ /bsam gtan rnams
187b5(nyi khri): dang / tshad med pa rnams dang / gzugs med pa'i snyoms par 'jug pa rnams yongs su rdzogs par byed do/ /dran pa nye bar gzhag pa rnams dang / yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams
187b6(nyi khri): dang / byang chub kyi yan lag rnams dang / 'phags pa'i lam yan lag brgyad pa yongs su rdzogs par byed do/ /rnam par thar pa'i sgo rnams dang / 'phags pa'i bden pa rnams dang / rnam par thar pa rnams dang / mthar gyis gnas pa'i snyoms
187b7(nyi khri): par 'jug pa rnams dang / mngon par shes pa rnams yongs su rdzogs par byed do/ /nang stong pa nyid dang / dngos po med pa'i ngo bo nyid stong pa nyid kyi bar dang / ting nge 'dzin rnams dang / gzungs kyi sgo rnams dang / stobs rnams dang / mi 'jigs
188a1(nyi khri): pa rnams dang / so so yang dag par rig pa rnams dang / byams pa chen po dang / snying rje chen po dang / sangs rgyas kyi chos ma 'dres pa rnams yongs su rdzogs par byed do/ /mi chen po'i mtshan rnams dang / dpe byad bzang po rnams yongs
188a2(nyi khri): su rdzogs par byed do/ /gsol pa/ bcom ldan 'das byang chub sems dpa' sems dpa' chen po shes rab kyi pha rol du phyin pas yongs su zin pa de/ sems bskyed pa gcig gis ji ltar pha rol du phyin pa drug yongs su 'dzin pa lags/ bsam gtan rnams dang /
188a3(nyi khri): tshad med pa rnams dang / gzugs med pa'i snyoms par 'jug pa rnams yongs su 'dzin pa lags/ dran pa nye bar gzhag pa rnams dang / yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub
188a4(nyi khri): kyi yan lag rnams dang / 'phags pa'i lam yan lag brgyad pa yongs su 'dzin pa lags/ rnam par thar pa'i sgo rnams dang / 'phags pa'i bden pa rnams dang / rnam par thar pa rnams dang / mthar gyis gnas pa'i snyoms par 'jug pa rnams dang / mngon
188a5(nyi khri): par shes pa rnams yongs su 'dzin pa lags/ stong pa nyid thams cad yongs su 'dzin pa lags/ ting nge 'dzin rnams dang / gzungs kyi sgo rnams dang / de bzhin gshegs pa'i stobs rnams dang / mi 'jigs pa rnams dang / so so yang dag par rig pa rnams
188a6(nyi khri): dang / byams pa chen po dang / snying rje chen po dang / sangs rgyas kyi chos ma 'dres pa rnams yongs su 'dzin pa lags/ mi chen po'i mtshan sum cu rtsa gnyis dang / dpe byad bzang po brgyad cu yongs su 'dzin pa lags/ bcom ldan 'das kyis bka' stsal pa/
188a7(nyi khri): rab 'byor 'di la byang chub sems dpa' sems dpa' chen po shes rab kyi pha rol du phyin pa la spyod pa'i tshe/ sbyin pa gang gtong ba de shes rab kyi pha rol du phyin pas yongs su zin par gtong ste/ de la gnyis kyi 'du shes su mi 'gyur ro/ /tshul khrims gang srung ba dang /
188b1(nyi khri): bzod pa gang sgom pa dang / brtson 'grus gang rtsom pa dang / ting nge 'dzin gang la snyoms par 'jug pa dang / shes rab gang sgom pa de shes rab kyi pha rol du phyin pas yongs su zin par sgom ste/ de la gnyis kyi 'du shes su mi 'gyur ro/ /nang stong
188b2(nyi khri): pa nyid gang sgom pa dang / dngos po med pa'i ngo bo nyid stong pa nyid kyi bar du gang sgom pa de shes rab kyi pha rol du phyin pas yongs su zin par sgom ste/ de la gnyis kyi 'du shes su mi 'gyur ro/ /byang chub kyi phyogs kyi chos rnams gang sgom pa de shes rab kyi pha
188b3(nyi khri): rol du phyin pas yongs su zin par sgom ste/ de la gnyis kyi 'du shes su mi 'gyur ro/ /'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i
188b4(nyi khri): snyoms par 'jug pa rnams dang / rnam par thar pa'i sgo stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo dang / de bzhin gshegs pa'i stobs rnams dang / mi 'jigs pa dang /
188b5(nyi khri): so so yang dag par rig pa dang / byams pa chen po dang / snying rje chen po dang / sangs rgyas kyi chos ma 'dres pa rnams gang sgom pa de shes rab kyi pha rol du phyin pas yongs su zin par sgom ste/ de la gnyis kyi 'du shes su mi 'gyur ro/ /mtshan rnams dang /
188b6(nyi khri): dpe byad bzang po rnams gang mngon par sgrub pa de shes rab kyi pha rol du phyin pas yongs su zin par mngon par sgrub pa ste/ de la gnyis kyi 'du shes su mi 'gyur ro/ /gsol pa/ bcom ldan 'das byang chub sems dpa' sems dpa' chen po shes rab kyi
188b7(nyi khri): pha rol du phyin pa la spyod pa'i tshe/ ji ltar na sbyin pa gtong ba dang / de la gnyis kyi 'du shes su mi 'gyur ba lags/ ji ltar na tshul khrims dang / bzod pa dang / brtson 'grus dang / bsam gtan dang / shes rab sgom pa dang / de la gnyis kyi
189a1(nyi khri): 'du shes su mi 'gyur ba lags/ ji ltar na nang stong pa nyid dang / dngos po med pa'i ngo bo nyid stong pa nyid kyi bar du sgom pa dang / de la gnyis kyi 'du shes su mi 'gyur ba lags/ ji ltar na byang chub kyi phyogs kyi chos rnams dang /
189a2(nyi khri): 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / rnam par thar pa'i sgo stong pa nyid dang / mtshan ma med pa dang /
189a3(nyi khri): smon pa med pa dang / mngon par shes pa dang / ting nge 'dzin dang / gzungs kyi sgo dang / de bzhin gshegs pa'i stobs dang / mi 'jigs pa dang / so so yang dag par rig pa dang / byams pa chen po dang / snying rje chen po dang / sangs rgyas kyi chos ma 'dres pa
189a4(nyi khri): rnams sgom pa dang / de la gnyis kyi 'du shes su mi 'gyur ba lags/ ji ltar na mi chen po'i mtshan sum cu rtsa gnyis dang / dpe byad bzang po brgyad cu mngon par sgrub pa dang / de la gnyis kyi 'du shes su mi 'gyur ba lags/ bcom ldan 'das kyis bka'
189a5(nyi khri): stsal pa/ rab 'byor 'di la byang chub sems dpa' sems dpa' chen po shes rab kyi pha rol du phyin pa la spyod pa'i tshe/ sbyin pa'i pha rol du phyin pa yongs su rdzogs par byed de/ de sbyin pa'i pha rol du phyin pa der pha rol du phyin pa drug po thams cad 'dus par byas shing
189a6(nyi khri): sbyin pa'i pha rol du phyin pa yongs su rdzogs par byed do/ /de tshul khrims kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa yongs su rdzogs
189a7(nyi khri): par byed de/ de shes rab kyi pha rol du phyin pa der/ pha rol du phyin pa drug po thams cad 'dus par byas shing / shes rab kyi pha rol du phyin pa yongs su rdzogs par byed do/ /de shes rab kyi pha rol du phyin pa la spyod pa'i tshe/ byang chub kyi phyogs kyi chos rnams yongs
189b1(nyi khri): su rdzogs par byed de/ de byang chub kyi phyogs kyi chos der pha rol du phyin pa drug po thams cad 'dus par byas shing / byang chub kyi phyogs kyi chos rnams yongs su rdzogs par byed do/ /rab 'byor byang chub sems dpa' sems dpa' chen po de gang gi tshe/ shes
189b2(nyi khri): rab kyi pha rol du phyin pa la spyod cing / sbyin pa gtong ba de'i tshe/ zag pa med pa'i sems la gnas shing / sbyin pa yongs su gtong ste/ de zag pa med pa'i sems de la gnas pa'i mtshan ma dang / gang sbyin pa dang / gang la sbyin pa dang / gang gis sbyin
189b3(nyi khri): pa dang / gang yongs su gtong ba yang yang dag par rjes su mi mthong ngo / /de mtshan ma dang bral ba'i sems zag pa med cing ser sna dang bral ba/ chags sems med pa des sbyin pa gtong ste/ de sems de yang yang dag par rjes su mi mthong ngo / /ji ltar sems
189b4(nyi khri): yang dag par rjes su mi mthong ba de ltar sbyin pa yang yang dag par rjes su mi mthong / chos thams cad kyi bar du yang yang dag par rjes su mi mthong ngo / /rab 'byor gzhan yang byang chub sems dpa' sems dpa' chen po shes rab kyi pha rol du phyin pa la spyod cing /
189b5(nyi khri): mtshan ma dang bral ba'i sems kyis/ tshul khrims srung ba'i tshe/ tshul khrims de yang yang dag par rjes su mi mthong ste/ chos thams cad kyi bar du yang yang dag par rjes su mi mthong ngo // //shes rab kyi pha rol tu phyin pa stong phrag nyi shu lnga pa/
189b6(nyi khri): bam po drug cu lnga pa/ rab 'byor gzhan yang byang chub sems dpa' sems dpa' chen po shes rab kyi pha rol du phyin pa la spyod cing / mtshan ma dang bral ba'i sems kyis bzod pa sgom pa'i tshe/ bzod pa de yang yang dag par rjes su mi mthong ste/ chos thams
189b7(nyi khri): cad kyi bar du yang yang dag par rjes su mi mthong ngo / /rab 'byor gzhan yang byang chub sems dpa' sems dpa' chen po shes rab kyi pha rol du phyin pa la spyod cing / mtshan ma dang bral ba'i sems kyis/ brtson 'grus rtsom pa'i tshe/ brtson 'grus de yang
190a1(nyi khri): yang dag par rjes su mi mthong ste/ chos thams cad kyi bar du yang yang dag par rjes su mi mthong ngo / /rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod cing / mtshan ma dang bral
190a2(nyi khri): ba'i sems kyis ting nge 'dzin la snyoms par 'jug pa'i tshe/ ting nge 'dzin de yang yang dag par rjes su mi mthong ste/ chos thams cad kyi bar du yang yang dag par rjes su mi mthong ngo / /rab 'byor gzhan yang byang chub sems dpa' sems dpa' chen po shes rab
190a3(nyi khri): kyi pha rol du phyin pa la spyod cing / mtshan ma dang bral ba'i sems kyis shes rab sgom pa'i tshe/ shes rab de yang yang dag par rjes su mi mthong ste/ chos thams cad kyi bar du yang yang dag par rjes su mi mthong ngo / /rab 'byor gzhan yang byang chub sems
190a4(nyi khri): dpa' sems dpa' chen po shes rab kyi pha rol du phyin pa la spyod cing / mtshan ma dang bral ba'i sems kyis nang stong pa nyid dang / dngos po med pa'i ngo bo nyid stong pa nyid kyi bar dang / dran pa nye bar gzhag pa rnams dang / yang dag par spong ba rnams dang / rdzu 'phrul gyi
190a5(nyi khri): rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa dang / 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug
190a6(nyi khri): pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo dang / de bzhin gshegs pa'i stobs dang /
190a7(nyi khri): mi 'jigs pa dang / so so yang dag par rig pa dang / sangs rgyas kyi chos ma 'dres pa rnams dang / byams pa chen po dang / snying rje chen po dang / mi chen po'i mtshan sum cu rtsa gnyis dang / dpe byad bzang po brgyad cu mngon par sgrub pa'i tshe/ chos de dag
190b1(nyi khri): kyang yang dag par rjes su mi mthong ste/ chos thams cad kyi bar du yang yang dag par rjes su mi mthong ngo / /rab 'byor gyis gsol pa/ bcom ldan 'das ji ltar chos thams cad mtshan ma ma mchis pa dang / bgyid pa ma mchis pa dang / dmigs pa ma mchis pa dang /
190b2(nyi khri): mngon par 'du bgyi ba ma mchis pa la byang chub sems dpa' sems dpa' chen po'i/ sbyin pa'i pha rol tu phyin pa yongs su rdzogs par 'gyur ba lags/ tshul khrims kyi pha rol tu phyin pa dang / bzod pa'i pha rol du phyin pa dang / brtson 'grus kyi pha rol du phyin pa
190b3(nyi khri): dang / bsam gtan gyi pha rol du phyin pa dang / shes rab kyi pha rol du phyin pa yongs su rdzogs par 'gyur ba lags/ nang stong pa nyid dang / dngos po med pa'i ngo bo nyid stong pa nyid kyi bar dang / dran pa nye bar gzhag pa rnams dang / yang dag par spong ba rnams dang / rdzu
190b4(nyi khri): 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa dang / 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug
190b5(nyi khri): pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo dang / de bzhin gshegs pa'i stobs dang /
190b6(nyi khri): mi 'jigs pa dang / so so yang dag par rig pa dang / byams pa chen po dang / snying rje chen po dang / sangs rgyas kyi chos ma 'dres pa rnams yongs su rdzogs par 'gyur ba lags/ bcom ldan 'das kyis bka' stsal pa/ rab 'byor 'di la byang chub sems
190b7(nyi khri): dpa' sems dpa' chen po shes rab kyi pha rol du phyin pa la spyod pa'i tshe/ chos thams cad mtshan ma med pa dang / byed pa med pa dang / dmigs su med pa dang / mngon par 'du bya ba med pa la mtshan ma dang bral ba'i sems kyis sbyin pa gtong ba yin te/
191a1(nyi khri): bza' ba dang / btung ba dang / bgo ba dang / bzhon pa dang / mal cha dang / gnas dang / khyim dang / nor dang / 'bru dang / dbyig dang / gser dang / nor bu dang / mu tig dang / bai DUr+ya dang dung dang / man shel dang / byi ru dang sa le
191a2(nyi khri): sbram dang dngul dang mi'i yo byad gang yang rung ba'i bar dag dang chung ma dang bu dang bu mo 'am/ phyi dang nang ngam yan lag dang nying lag dang / rgyal srid kyang rung rgyan gyis brgyan cing / slong ba rnams la yongs su gtong ste/ gal te de'i drung du la la zhig 'ongs shing /
191a3(nyi khri): 'di skad du khyod kyi sbyin pa de lta bur/ de ltar phan pa med pa/ mi brtan pa yongs su btang ba des ci zhig bya zhes zer na/ de la byang chub sems dpa' sems dpa' chen po shes rab kyi pha rol du phyin pa la spyod pa'i tshe/ 'di snyam du bdag la sems can 'di dag
191a4(nyi khri): khyod kyi sbyin pa de ltar phan pa med pa/ mi brtan pa yongs su btang ba des ci zhig bya zhes zer mod kyi/ 'on kyang bdag gis sbyin pa yongs su btang bar bya'i/ bdag gis sbyin pa mi sbyin par mi bya'o snyam nas/ de sbyin pa de sems can thams cad dang thun
191a5(nyi khri): mong du byas shing bla na med pa yang dag par rdzogs pa'i byang chub tu yongs su bsngo ste/ ci nas kyang yongs su bsngo ba'i tshe/ gang sbyin pa dang / gang la sbyin pa dang / gang gis sbyin pa dang / su yongs su gtong ba dang / ci yongs su gtong ba dang / su ci yongs su
191a6(nyi khri): gtong ba dang / ci yongs su bsngo ba dang / gang la yongs su bsngo ba dang / gang gis yongs su bsngo ba dang / su yongs su bsngo ba dang / ci yongs su bsngo ba dang / gang la yongs su bsngo ba'i mtshan ma yang yang dag par rjes su mi mthong ba de ltar yongs su bsngo
191a7(nyi khri): ste/ de gang gtong ba dang / gang gi phyir btang ste/ bla na med pa yang dag par rdzogs pa'i byang chub tu yongs su bsngo ba de lta bu'i dngos po de yang yang dag par rjes su mi mthong ngo / /de ci'i phyir zhe na/ 'di ltar dngos po thams cad ni nang stong pa nyid kyis stong
191b1(nyi khri): phyi stong pa nyid kyis stong / phyi nang stong pa nyid kyis stong / dngos po med pa'i ngo bo nyid stong pa nyid kyi bar gyis stong ngo / /des de ltar chos thams cad stong par yang dag par rjes su mthong na/ ci zhig yongs su bsngo bar 'gyur/ gang la yongs
191b2(nyi khri): su bsngo bar 'gyur/ gang gis yongs su bsngo bar 'gyur te/ de'i bsngo ba de lta bu ni bsngo ba'i dam pa yin/ dug med pa'i bsngo ba dang / chos kyi dbyings kyi bsngo ba yin te/ rab 'byor byang chub sems dpa' sems dpa' chen po de ni shes
191b3(nyi khri): rab kyi pha rol du phyin pa la spyod pa'i tshe/ chos thams cad mtshan ma med pa dang / byed pa med pa dang / dmigs su med pa dang / 'byung ba med pa dang / mngon par 'du bya ba med pa la/ sems can rnams yongs su smin par byed de/ sangs rgyas kyi zhing
191b4(nyi khri): yongs su 'dzin to/ /sbyin pa'i pha rol du phyin pa yongs su rdzogs par byed do/ /tshul khrims kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha
191b5(nyi khri): rol du phyin pa yongs su rdzogs par byed do/ /stong pa nyid thams cad dang / byang chub kyi phyogs kyi chos sum cu rtsa bdun dang / 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa
191b6(nyi khri): dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo dang / de bzhin gshegs pa'i stobs dang / mi 'jigs pa dang / so so yang
191b7(nyi khri): dag par rig pa dang / byams pa chen po dang / snying rje chen po dang / sangs rgyas kyi chos ma 'dres pa rnams yongs su rdzogs par byed do/ /de thog ma nyid du sbyin pa'i pha rol du phyin pa yongs su rdzogs par byed kyang rnam par smin pa yongs su mi 'dzin te/ 'on kyang de'i
192a1(nyi khri): yo byad bsams pa tsam gyis 'grub bo/ /rab 'byor 'di lta ste dper na/ gzhan 'phrul dbang byed kyi lha rnams kyi yo byad phun sum tshogs pa thams cad ni bsams pa tsam gyis 'byung ngo / /rab 'byor de bzhin du byang chub sems dpa'
192a2(nyi khri): sems dpa' chen po'i yo byad phun sum tshogs pa thams cad kyang bsams pa tsam gyis 'byung ngo / /de yo byad de dag gis sangs rgyas bcom ldan 'das la yang bsnyen bkur byed lha dang mi dang lha ma yin du bcas pa'i 'jig rten yang tshim par byas so/ /des sems can de dag
192a3(nyi khri): gi sbyin pa'i pha rol du phyin pa des yang dag par bsdus te/ thabs mkhas pas theg pa gsum la rab tu 'jog go /rab 'byor de ltar na byang chub sems dpa' sems dpa' chen po shes rab kyi pha rol du phyin pa la spyod pa'i tshe/ chos thams cad mtshan ma med pa dang / byed
192a4(nyi khri): pa med pa dang / dmigs su med pa dang / 'byung ba med pa dang / mngon par 'du bya ba med pa la/ sbyin pa'i pha rol du phyin pa yongs su rdzogs par byed do/ /rab 'byor ji ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/
192a5(nyi khri): chos thams cad mtshan ma med pa dang / byed pa med pa dang / dmigs su med pa dang / 'byung ba med pa dang / mngon par 'du bya ba med pa la mtshan ma dang bral ba'i sems kyis sems dang po bskyed pa nas nye bar bzung ste/ tshul khrims kyi pha rol du phyin pa yongs su rdzogs
192a6(nyi khri): par byed pa yin zhe na/ rab 'byor 'di la byang chub sems dpa' sems dpa' chen po shes rab kyi pha rol du phyin pa la spyod pa'i tshe/ chos thams cad mtshan ma med pa dang / byed pa med pa dang / dmigs su med pa dang / 'byung ba med pa dang / mngon par 'du bya ba
192a7(nyi khri): med pa la mtshan ma dang bral ba'i sems kyis/ sems dang po bskyed pa nas nye bar bzung ste/ tshul khrims kyi pha rol du phyin pa yongs su rdzogs par byed do/ /de la 'phags pa'i tshul khrims zag pa med pa lam gyi khongs su chud pa chos nyid kyis thob pa rab
192b1(nyi khri): tu 'thob ste/ de'i tshul khrims de ni ma zhig pa yin/ ma god pa yin/ ma 'dres pa yin/ rnyog pa med pa yin/ ma nyams pa yin/ rang dbang yod pa yin/ shin tu rdzogs pa yin/ mkhas pas bstod pa yin te/ tshul khrims des gzugs sam/
192b2(nyi khri): tshor ba 'am/ 'du shes sam/ 'du byed dam/ rnam par shes pa 'am/ mi chen po'i mtshan sum cu rtsa gnyis dang / dpe byad bzang po brgyad cu'i bar ram/ rgyal rigs che zhing mtho ba'i rigs sam/ bram ze che zhing mtho ba'i rigs sam/ khyim bdag
192b3(nyi khri): che zhing mtho ba'i rigs sam/ rgyal chen bzhi'i ris kyi lha rnams sam/ sum cu rtsa gsum dang / mtshe ma dang / dga' ldan dang / 'phrul dga' dang / gzhan 'phrul dbang byed dang / tshangs ris dang / tshangs lha nye phan dang / tshangs pa kun 'khor dang /
192b4(nyi khri): tshangs chen dang / snang ba dang / chung snang dang / tshad med snang ba dang / kun snang dang ba dang / dge ba dang / chung dge dang / tshad med dge ba dang / dge rgyas dang / 'bras bu che ba dang / 'du shes med pa'i lha rnams sam/ mi che ba dang / mi gdung ba dang / gya
192b5(nyi khri): nom snang ba dang / shin tu mthong ba dang / 'og min gyi lha rnams sam/ nam mkha' mtha' yas skye mched dang / rnam shes mtha' yas skye mched dang / cung zad med pa'i skye mched dang / 'du shes med 'du shes med min skye mched kyi lha rnams sam/ rgyun du
192b6(nyi khri): zhugs pa'i 'bras bu 'am/ lan cig phyir 'ong ba'i 'bras bu 'am/ phyir mi 'ong ba'i 'bras bu 'am/ dgra bcom pa nyid dam/ rang sangs rgyas sam/ 'khor los sgyur ba'i rgyal po'i dbang / tshul khrims 'dis thob par bya'o/ /zhes chos gang la yang snyems
192b7(nyi khri): pa med do/ /gzhan du na tshul khrims de sems can thams cad dang thun mong du byas shing / rnam pa thams cad mkhyen pa nyid du mtshan ma med pa'i yongs su bsngo ba dang / dmigs su med pa dang / gnyis su med pa'i yongs su bsngo bas yongs su bsngo ste/ de yang 'jig rten gyi tha
193a1(nyi khri): snyad du'i don dam par ni ma yin no/ /de tshul khrims kyi pha rol du phyin pa yongs su rdzogs pa de dang / thabs mkhas pas ro myong ba med pa'i tshul gyis bsam gtan bzhi sgrub bo/ /de lha'i mig mngon par sgrub ste/ lha'i mig rnam par smin
193a2(nyi khri): pa las byung ba des/ shar phyogs kyi 'jig rten gyi khams tshad med grangs med dpag tu med pa dag na/ sangs rgyas bcom ldan 'das gang ji snyed cig bzhugs shing 'tsho skyong ba dang / chos ston pa de dag thams cad mthong ste/ de'i mthong ba de ni bla na med pa yang
193a3(nyi khri): dag par rdzogs pa'i byang chub tu mngon par rdzogs par sangs rgyas kyi bar du chud za bar mi 'gyur ro/ /lha'i mig rnam par smin pa las byung ba des/ lho dang nub dang byang dang / byang shar dang shar lho dang / lho nub dang nub byang dang / 'og dang / steng gi phyogs kyi
193a4(nyi khri): phyogs re re zhing 'jig rten gyi khams tshad med grangs med dpag tu med pa dag na/ sangs rgyas bcom ldan 'das gang ji snyed cig bzhugs shing 'tsho skyong ba dang / chos ston pa de dag thams cad mthong ste/ de'i mthong ba de ni bla na med pa yang dag par rdzogs pa'i
193a5(nyi khri): byang chub tu mngon par rdzogs par sangs rgyas kyi bar du chud za bar mi 'gyur ro/ /de lha'i rna ba'i khams rnam par dag pa mi las 'das pas/ sangs rgyas bcom ldan 'das de dag gis gsungs pa'i sgra thos te/ de'i thos pa de yang ji srid du thob pa des bdag
193a6(nyi khri): dang / gzhan gyi don byas par ma gyur gyi bar du chud za bar mi 'gyur ro/ /sems kyi rnam pa shes pas sangs rgyas bcom ldan 'das de dag gi thugs sems kyis rab tu shes te/ des sems kyi rnam pa shes pa de yang ji srid du sems kyi rnam pa shes pa des sems
193a7(nyi khri): can thams cad kyi don byas par ma gyur gyi bar du chud za bar mi 'gyur ro/ /de sngon gyi gnas rjes su dran pa'i shes pas/ sems can de dag gi 'das pa dang / ma 'ongs pa'i dge ba'i rtsa ba rnams shes shing / dge ba'i rtsa ba de dag gis sems can de dag la
193b1(nyi khri): yang dag par ston to/ /yang dag par bsal lo/ /yang dag par gzeng bstod do/ /yang dag par dga' bar byed do/ /de dag de ltar yang dag par bstan pa dang / yang dag par dga' ba'i bar du byas pa rnams kyang khyad par du 'dod par 'gyur ro/ /zag pa
193b2(nyi khri): zad pa'i shes pas kyang sems can rnams/ rgyun tu zhugs pa'i 'bras bu la rab tu gzhog go /lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid la rab tu gzhog go /rang byang chub la rab tu gzhog go /byang chub
193b3(nyi khri): la rab tu gzhog go / de bzhin du sems can rnams dge ba'i chos gang dang gang la mthu yod pa de dang de la rab tu gzhog ste/ rab 'byor de ltar na byang chub sems dpa' sems dpa' chen po shes rab kyi pha rol du phyin pa la spyod pa'i tshe/ chos thams cad mtshan ma med pa dang /
193b4(nyi khri): byed pa med pa dang / dmigs su med pa dang / 'byung ba med pa dang / mngon par 'du bya ba med pa la mtshan ma dang bral ba'i sems kyis tshul khrims kyi pha rol du phyin pa yongs su rdzogs par byed do/ /rab 'byor ji ltar na byang chub sems dpa' sems dpa'
193b5(nyi khri): chen po shes rab kyi pha rol du phyin pa la spyod pa'i tshe/ chos thams cad mtshan ma med pa dang / byed pa med pa dang / dmigs su med pa dang / 'byung ba med pa dang / mngon par 'du bya ba med pa la mtshan ma dang bral ba'i sems kyis bzod pa'i pha rol du phyin pa
193b6(nyi khri): yongs su rdzogs par byed pa yin zhe na/ rab 'byor 'di la byang chub sems dpa' sems dpa' chen po shes rab kyi pha rol du phyin pa la spyod pa'i tshe/ chos thams cad mtshan ma med pa dang / byed pa med pa dang / dmigs su med pa dang / mngon par 'du bya ba
193b7(nyi khri): med pa la mtshan ma dang bral ba'i sems kyis/ sems dang po bskyed pa nas nye bar bzung ste/ snying po byang chub la 'dug gi bar du/ 'di lta ste/ gnod pa la mi mjed pa'i bzod pa dang / mi skye ba'i chos la bzod pa gnyis sgom ste/ de la byang chub sems dpa'
194a1(nyi khri): sems dpa' chen po'i gnod pa la mi mjed pa'i bzod pa ni/ de'i drung du sems can thams cad yang dang yang 'ongs te/ gshe zhing mi snyan par brjod de/ rdo ba dang / dbyig pas brdegs shing / mtshon gyis btab kyang de la byang chub
194a2(nyi khri): sems dpa' sems dpa' chen pos 'khrug pa dang ldan pa'i sems bskyed pa 'ga' tsam gyi go skabs kyang mi dbye'o/ /des 'di ltar brtag par bya ste/ de la gang spyo ba dang / mi snyan par smra bar bya ba dang / gang bcing brdeg par bya ba gang yang med/ gang la
194a3(nyi khri): gshe ba dang / mi snyan par brjod pa dang / brdeg pa dang / 'debs pa de yang med cing mi dmigs so zhes bya bar brtag par bya'o/ /de la byang chub sems dpa' sems dpa' chen po'i mi skye ba'i chos la bzod pa ni/ byang chub sems dpa' sems dpa' chen po chos
194a4(nyi khri): thams cad kyi ngo bo nyid la rtog na/ chos nyid kyang mi dmigs na/ chos rnams kyi rang bzhin dmigs pa lta ga la yod de/ des de ltar chos thams cad kyi ngo bo nyid yang dag par rjes su ma mthong bas/ mi skye ba'i chos la bzod pa rab tu thob bo/ /ci'i phyir bzod pa
194a5(nyi khri): zhes bya zhe na/ nyon mongs pa mi skye ba dang / ye shes mi chod pa'i phyir bzod pa ni mi skye ba'i chos la bzod pa'o/ /de bzod pa de gnyis la gnas shing bsam gtan bzhi yongs su rdzogs par byed do/ /tshad med pa bzhi dang / gzugs med pa'i snyoms par 'jug pa
194a6(nyi khri): bzhi dang / dran pa nye bar gzhag pa bzhi dang / yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa dang / rnam par thar pa'i sgo gsum dang
194a7(nyi khri): mngon par shes pa dang / ting nge 'dzin dang / gzungs kyi sgo dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa
194b1(nyi khri): rnams yongs su rdzogs par byed do/ /de 'phags pa'i chos zag pa med pa 'jig rten las 'das pa/ nyan thos dang / rang sangs rgyas thams cad dang thun mong ma yin pa de dag la gnas te/ 'phags pa'i mngon par shes pa rnams yongs su rdzogs par byed do/ /
194b2(nyi khri): mngon par shes pa de dag yongs su rdzogs nas/ pha rol du phyin pa drug dang / mngon par shes pa lnga po de dag la gnas te/ lha'i mig gis shar phyogs kyi 'jig rten gyi khams tshad med grangs med dpag tu med pa dag na/ sangs rgyas bcom ldan 'das
194b3(nyi khri): gang ji snyed cig bzhugs shing 'tsho skyong ba dang / chos ston pa de dag thams cad mthong ste/ sangs rgyas bcom ldan 'das de dag mthong nas/ sangs rgyas rjes su dran pa 'thob bo/ /de'i sangs rgyas rjes su dran pa de yang nam bla na med pa yang dag par rdzogs
194b4(nyi khri): pa'i byang chub tu mngon par rdzogs par sangs rgyas kyi bar rgyun mi 'chad do/ /de 'phags pa'i chos zag pa med pa 'jig rten las 'das pa/ nyan thos dang / rang sangs rgyas dang thun mong ma yin pa de dag thams cad la gnas te/ 'phags pa'i chos mngon
194b5(nyi khri): par shes pa rnams yongs su rdzogs par byed do/ /mngon par shes pa de dag yongs su rdzogs nas/ pha rol du phyin pa drug dang / mngon par shes pa lnga po de dag la gnas te/ lha'i mig gis lho dang / nub dang / byang dang / byang shar dang / shar lho dang /
194b6(nyi khri): lho nub dang / nub byang dang / 'og dang / steng gi phyogs kyi phyogs re re zhing / 'jig rten gyi khams grangs med/ tshad med/ dpag tu med pa dag na/ sangs rgyas bcom ldan 'das gang ji snyed cig bzhugs pa de dag thams cad mthong ste/ sangs rgyas bcom
194b7(nyi khri): ldan 'das de dag mthong nas/ sangs rgyas rjes su dran pa 'thob bo/ /de'i sangs rgyas rjes su dran pa de yang nam bla na med pa yang dag par rdzogs pa'i byang chub tu mngon par rdzogs par sangs rgyas kyi bar du rgyun mi 'chad do/ /de lha'i rna ba mi las 'das pas/
195a1(nyi khri): sangs rgyas bcom ldan 'das de dag gis gsungs pa thos te/ thos nas kyang 'dzin te/ bzung nas kyang de bzhin nyid du nan tan byed do/ /de bzhin nyid du nan tan byas nas kyang / de bzhin nyid du sems can rnams la chos ston to/ /de sems kyi
195a2(nyi khri): rnam grangs shes pas/ sangs rgyas bcom ldan 'das de dag gi thugs sems kyis rab tu shes so/ /'phags pa thams cad dang / nyan thos dang / rang sangs rgyas thams cad dang / sems can thams cad kyi sems kyang rab tu shes so/ /de sems can
195a3(nyi khri): thams cad kyi sems/ sems kyis yongs su shes par byas shing / de bzhin nyid du chos ston to/ /de sngon gyi gnas rjes su dran pa shes pas/ sems can de dag gi sngon gyi dge ba'i rtsa ba rnams yongs su shes par byas shing / yang sems can de dag la
195a4(nyi khri): dge ba'i rtsa ba yang dag par ston to/ /yang dag par bskul lo/ /yang dag par gzeng bstod do/ /yang dag par dga' bar byed do/ /de zag pa zad pa shes te/ zag pa zad pa shes pa des/ sems can rnams theg pa gsum la rab tu 'god do/ /
195a5(nyi khri): rab 'byor byang chub sems dpa' sems dpa' chen po de ni shes rab kyi pha rol du phyin pa la spyod pa'i tshe/ chos thams cad mtshan ma med pa dang / byed pa med pa dang / dmigs su med pa dang / 'byung ba med pa dang / mngon par 'du bya ba med pa la/ mtshan ma
195a6(nyi khri): dang bral ba'i sems kyis/ de ltar bzod pa'i pha rol du phyin pa yongs su rdzogs par byed do/ /byang chub sems dpa' sems dpa' chen po de ni shes rab kyi pha rol du phyin pa la spyod cing thabs mkhas pas sems can rnams yongs su smin par byed do/ /
195a7(nyi khri): sangs rgyas kyi zhing yongs su dag par byed do/ /de sems can rnams yongs su smin par byas/ sangs rgyas kyi zhing yongs su dag par byas nas/ rnam pa thams cad mkhyen pa nyid la spyad/ rnam pa thams cad mkhyen pa nyid yongs su rdzogs par byas te/
195b1(nyi khri): bla na med pa yang dag par rdzogs pa'i byang chub du mngon par rdzogs par 'tshang rgya'o/ /bla na med pa yang dag par rdzogs pa'i byang chub tu mngon par rdzogs par sangs rgyas nas/ chos kyi 'khor lo bskor ro/ /chos kyi 'khor lo bskor nas/ sems can rnams
195b2(nyi khri): theg pa gsum gyis 'khor ba las yongs su 'grel to/ /rab 'byor de ltar na byang chub sems dpa' sems dpa' chen po shes rab kyi pha rol du phyin pa la spyod pa'i tshe/ chos thams cad mtshan ma med pa dang / byed pa med pa dang / dmigs su med pa dang / 'byung
195b3(nyi khri): ba med pa dang / mngon par 'du bya ba med pa la/ bzod pa'i pha rol du phyin pa yongs su rdzogs par byed pa yin no/ /rab 'byor ji ltar na byang chub sems dpa' sems dpa' chen po shes rab kyi pha rol du phyin pa la spyod pa'i tshe/ chos thams cad mtshan ma med pa
195b4(nyi khri): dang / byed pa med pa dang / dmigs su med pa dang / 'byung ba med pa dang / mngon par 'du bya ba med pa la mtshan ma dang bral ba'i sems kyis brtson 'grus kyi pha rol du phyin pa yongs su rdzogs par byed pa yin zhe na/ rab 'byor 'di la byang chub sems dpa' sems
195b5(nyi khri): dpa' chen po shes rab kyi pha rol du phyin pa la spyod pa'i tshe/ chos thams cad mtshan ma med pa dang / byed pa med pa dang / dmigs su med pa dang / 'byung ba med pa dang / mngon par 'du bya ba med pa la mtshan ma dang bral ba'i sems kyis/ sems dang
195b6(nyi khri): po bskyed pa nas nye bar bzung ste/ lus kyi brtson 'grus dang ldan pa yin/ sems kyi brtson 'grus dang ldan pa yin te/ de lus kyi brtson 'grus la gnas nas/ bsam gtan dang po la nye bar bsgrubs te gnas so/ /de bsam gtan gnyis pa dang /
195b7(nyi khri): bsam gtan gsum pa dang / bsam gtan bzhi pa la nye bar bsgrubs te gnas so/ /de bsam gtan bzhi pa la mnyam par gzhag cing / rdzu 'phrul gyi rnam pa du ma nyams su myong bar byed do/ /nyi ma dang zla ba'i bar du lag pas byugs shing / tshangs pa'i
196a1(nyi khri): 'jig rten gyi bar du lus kyi dbang bsgyur te/ de lus kyi brtson 'grus de lta bu dang ldan pas rdzu 'phrul gyi rnam pa des/ phyogs bcu'i 'jig rten gyi khams tshad med/ grangs med dpag tu med pa dag na/ sangs rgyas bcom
196a2(nyi khri): ldan 'das gang ji snyed cig bzhugs shing 'tsho skyong ba dang / chos ston pa de dag tu song zhing sangs rgyas bcom ldan 'das de dag la na bza' dang / bsod snyoms dang / gzims cha dang / snyun gyi rkyen sman dang / yo byad mang pos bsnyen bkur byed de/ na bza'
196a3(nyi khri): dang / bsod snyoms dang / gzims cha dang / snyun gyi rkyen sman dang / yo byad mang po de dag kyang / nam bla na med pa yang dag par rdzogs pa'i byang chub tu mngon par rdzogs par sangs rgyas kyi bar du zad par mi 'gyur te/ byang chub tu mngon par rdzogs par
196a4(nyi khri): sangs rgyas nas kyang gos dang / bsod snyoms dang / mal cha dang / nad kyi rkyen rtsi dang / yo byad mang pos/ lha dang / mi dang / lha ma yin du bcas pa'i 'jig rten bde bar 'gyur ro/ /yongs su mya ngan las 'das nas kyang / ring bsrel la ring bsrel gyi mchod
196a5(nyi khri): pa mang po 'byung bar 'gyur ro/ /rdzu 'phrul mngon par 'du bya ba de nyid kyis/ sangs rgyas bcom ldan 'das de dag gi drung du song zhing chos nyan te/ ji skad du thos pa de yang bla na med pa yang dag par rdzogs pa'i byang chub tu mngon par rdzogs par sangs rgyas kyi bar
196a6(nyi khri): du nam yang chud za bar mi 'gyur ro/ /rnam pa thams cad mkhyen pa nyid la spyod cing / sems can rnams kyang yongs su smin par byed/ sangs rgyas kyi zhing yang yongs su 'dzin te/ rab 'byor de ltar na byang chub sems dpa' sems dpa' chen po shes rab kyi
196a7(nyi khri): pha rol du phyin pa la spyod pa'i tshe/ chos thams cad mtshan ma med pa dang / byed pa med pa dang / dmigs su med pa dang / 'byung ba med pa dang / mngon par 'du bya ba med pa la lus kyi brtson 'grus dang ldan pas/ brtson 'grus kyi pha rol du phyin pa yongs su rdzogs
196b1(nyi khri): par byed do/ /rab 'byor ji ltar na byang chub sems dpa' sems dpa' chen po chos thams cad mtshan ma med pa dang / byed pa med pa dang / dmigs su med pa dang / 'byung ba med pa dang / mngon par 'du bya ba med pa la sems kyi brtson 'grus 'phags pa zag pa med
196b2(nyi khri): pa/ lam gyi yan lag gi khongs su chud pa dang ldan pa brtson 'grus kyi pha rol du phyin pa yongs su rdzogs par byed pa yin zhe na/ rab 'byor 'di la byang chub sems dpa' sems dpa' chen po shes rab kyi pha rol du phyin pa la spyod pa'i tshe/ chos thams cad mtshan
196b3(nyi khri): ma med pa dang / byed pa med pa dang / dmigs su med pa dang / 'byung ba med pa dang / mngon par 'du bya ba med pa la mtshan ma dang bral ba'i sems kyis/ sems dang po bskyed pa nas nye bar bzung ste/ sems kyi brtson 'grus dang ldan pas/
196b4(nyi khri): lus kyi las mi dge ba'i skabs mi 'byed/ ngag gi las mi dge ba'i skabs mi 'byed/ yid kyi las mi dge ba'i skabs mi 'byed do/ /rtag ces bya ba 'am/ mi rtag ces bya ba 'am/ bde zhes bya ba 'am/ sdug bsngal zhes bya ba 'am/ bdag
196b5(nyi khri): ces bya ba 'am/ bdag med ces bya ba 'am/ zhi zhes bya ba 'am/ ma zhi zhes bya ba 'am/ dge zhes bya ba 'am/ mi dge zhes bya ba 'am/ 'jig rten pa zhes bya ba 'am/ 'jig rten las 'das zhes bya ba 'am/ nyon mongs pa dang bcas zhes bya ba
196b6(nyi khri): 'am/ nyon mongs pa med pa zhes bya ba 'am/ kha na ma tho ba dang bcas pa zhes bya ba 'am/ kha na ma tho ba med ces bya ba 'am/ zag pa dang bcas zhes bya ba 'am/ zag pa med ces bya ba 'am/ kun nas nyon mongs pa zhes bya ba 'am/ rnam par byang ba zhes
196b7(nyi khri): bya ba 'am/ 'dus byas zhes bya ba 'am/ 'dus ma byas zhes bya bar sems pa med do/ /'dod pa'i khams sam/ gzugs kyi khams sam/ gzugs med pa'i khams sam/ zag pa dang bcas pa'i khams sam/ zag pa med pa'i khams sam/
197a1(nyi khri): bsam gtan dang po 'am/ bsam gtan gnyis pa 'am/ bsam gtan gsum pa 'am/ bsam gtan bzhi pa 'am/ byams pa 'am/ snying rje 'am/ dga' ba 'am/ btang snyoms sam/ nam mkha' mtha' yas skye mched dam
197a2(nyi khri): rnam shes mtha' yas skye mched dam/ cung zad med pa'i skye mched dam/ 'du shes med 'du shes med min skye mched dam/ sbyin pa'i pha rol du phyin pa 'am/ tshul khrims kyi pha rol du phyin pa 'am/ bzod pa'i pha rol du phyin pa 'am/ brtson 'grus kyi pha rol
197a3(nyi khri): du phyin pa 'am/ bsam gtan gyi pha rol du phyin pa 'am/ shes rab kyi pha rol du phyin pa 'am/ nang stong pa nyid dam/ dngos po med pa'i ngo bo nyid stong pa nyid kyi bar ram/ dran pa nye bar gzhag pa rnams sam/ yang dag par spong ba rnams sam/ rdzu 'phrul gyi
197a4(nyi khri): rkang pa rnams sam/ dbang po rnams sam/ stobs rnams sam/ byang chub kyi yan lag rnams sam/ 'phags pa'i lam yan lag brgyad pa 'am/ 'phags pa'i bden pa rnams sam/ bsam gtan rnams sam/ tshad med pa rnams sam/ gzugs
197a5(nyi khri): med pa'i snyoms par 'jug pa rnams sam/ rnam par thar pa rnams sam/ mthar gyis gnas pa'i snyoms par 'jug pa rnams sam/ stong pa nyid dam/ mtshan ma med pa 'am/ smon pa med pa 'am/ mngon par shes pa 'am/ ting nge 'dzin tam/ gzungs
197a6(nyi khri): kyi sgo rnams sam/ de bzhin gshegs pa'i stobs rnams sam/ mi 'jigs pa rnams sam/ so so yang dag par rig pa rnams sam/ byams pa chen po 'am/ snying rje chen po 'am/ sangs rgyas kyi chos ma 'dres pa rnams la yang / rtag ces bya ba 'am/
197a7(nyi khri): mi rtag ces bya ba 'am/ bde zhes bya ba 'am/ sdug bsngal zhes bya ba 'am/ bdag ces bya ba 'am/ bdag med ces bya ba 'am/ zhi zhes bya ba 'am/ ma zhi zhes bya ba 'am/ dge zhes bya ba 'am/ mi dge zhes bya ba 'am/ 'jig rten zhes bya ba 'am/ 'jig rten
197b1(nyi khri): las 'das zhes bya ba 'am/ nyon mongs pa dang bcas zhes bya ba 'am/ nyon mongs pa med pa zhes bya ba 'am/ kha na ma tho ba dang bcas pa zhes bya ba 'am/ kha na ma tho ba med ces bya ba 'am/ zag pa dang bcas zhes bya ba 'am/ zag pa med ces bya ba 'am/ kun nas
197b2(nyi khri): nyon mongs pa zhes bya ba 'am/ rnam par byang ba zhes bya ba 'am/ 'dus byas zhes bya ba 'am/ 'dus ma byas zhes bya bar bsnyems pa med do/ /rgyun du zhugs pa'i 'bras bur bsnyems pa med do/ /lan cig phyir 'ong ba'i 'bras bu dang / phyir mi 'ong ba'i 'bras
197b3(nyi khri): bu dang / dgra bcom pa nyid dang / rang byang chub dang / byang chub sems dpa' nyid dang / bla na med pa yang dag par rdzogs pa'i byang chub tu bsnyems pa med do/ /rgyun tu zhugs pa zhes bya ba dang / lan cig phyir 'ong ba zhes bya ba dang / phyir mi 'ong ba zhes bya ba dang /
197b4(nyi khri): dgra bcom pa zhes bya ba dang / rang sangs rgyas zhes bya ba dang / byang chub sems dpa' zhes bya ba dang / sangs rgyas zhes bya bar bsnyems pa med do/ /sems can 'di dag ni mthong ba'i lam gyis brjod pa 'di dag ni bsrabs pa'i sas brjod pa/ 'di dag ni dam pa
197b5(nyi khri): ma yin pa'i cha can gyis brjod pa/ 'di dag ni bla ma'i cha can gyis brjod pa/ 'di dag ni rang sangs rgyas nyid kyis brjod pa/ 'di dag ni lam gyi rnam pa shes pa nyid kyis brjod pa/ 'di dag ni rnam pa thams cad mkhyen pa nyid kyis brjod pa zhes bya bar yang bsnyems
197b6(nyi khri): pa med do/ /de ci'i phyir zhe na/ de ni 'di ltar de dag la ngo bo nyid gang gis brjod par bya ba'i ngo bo nyid de/ sems las byung ba'i brtson 'grus de lta bu dang ldan pas mngon du gyur kyang sems can rnams kyi don byed de/ sems can de dag kyang mi dmigs so/ /brtson
197b7(nyi khri): 'grus kyi pha rol du phyin pa yang yongs su rdzogs par byed de/ brtson 'grus kyi pha rol du phyin pa de yang mi dmigs so/ /sangs rgyas kyi chos rnams kyang yongs su rdzogs par byed de/ sangs rgyas kyi chos de dag kyang mi dmigs so/ /sangs rgyas kyi
198a1(nyi khri): zhing yang yongs su dag par byed de/ sangs rgyas kyi zhing de yang mi dmigs so/ /de sems kyi brtson 'grus de lta bu dang ldan pas/ dge ba'i chos thams cad yongs su 'dzin kyang de la chags pa med de/ de chags pa med pa rnams kyi
198a2(nyi khri): don byed cing / sangs rgyas kyi zhing nas sangs rgyas kyi zhing du 'gro'o/ /'jig rten gyi khams nas 'jig rten gyi khams su 'gro ste/ rdzu 'phrul dang cho 'phrul gang dang gang gis rnam par 'phrul par 'dod pa'i rdzu 'phrul dang cho 'phrul de dang des rnam par 'phrul te/
198a3(nyi khri): me tog gi char dbab pa 'am/ spos kyi ngad dgye ba 'am/ 'brug gi sgra bsgrag pa 'am/ glu dang / sil snyan gyi sgra bsgrag pa dang / sa bskyod pa dang / snang ba bstan pa 'am/ rin po che sna bdun gyi 'jig rten gyi khams bstan pas rnam par 'phrul te/ gang
198a4(nyi khri): dang gang du gang dang gang sems can rnams kyi don du 'gyur ba de dag kyang bdag gi lus las 'gyed de/ sems can rnams kyi don du bar 'ga' ba dag 'gyed do/ /bar 'ga' dri zhim po 'gyed do/ /bar 'ga' srog gcod pa med pa'i mchod sbyin chen po byed do/ /
198a5(nyi khri): bar 'ga' sems can mtha' yas pa lam ma yin pa nas 'don te/ srog gcod pa las zlog go /ma byin par len pa dang / 'dod pas log par g.yem pa dang / phra ma smra ba dang / zhe gcod pa'i tshig dang / du smra ba dang / tshig kyal pa dang / chags
198a6(nyi khri): sems dang / gnod sems dang / log par lta ba las yongs su 'grel to/ /la la la ni sbyin pas phan 'dogs/ la la la ni tshul khrims kyis phan 'dogs/ la la'i don du yan lag dang nying lag yongs su gtong ngo / /la la'i don du ni bu dang / chung ma
198a7(nyi khri): yongs su gtong ngo / /la la'i don du ni rgyal srid yongs su gtong ngo / /la la'i don du ni bdag yongs su gtong ste/ de ltar thabs gang dang gang gis sems can rnams kyi don du 'gyur ba'i thabs de dang des sems can rnams kyi don byed do/ /rab 'byor de ltar na
198b1(nyi khri): byang chub sems dpa' sems dpa' chen po shes rab kyi pha rol du phyin pa la spyod pa'i tshe/ chos thams cad mtshan ma med pa dang / byed pa med pa dang / dmigs su med pa dang / 'byung ba med pa dang / mngon par 'du bya ba med pa la sems kyi brtson 'grus dang ldan pas/
198b2(nyi khri): brtson 'grus kyi pha rol du phyin pa yongs su rdzogs par byed do/ /rab 'byor ji ltar na byang chub sems dpa' sems dpa' chen po shes rab kyi pha rol du phyin pa la spyod pa'i tshe/ chos thams cad mtshan ma med pa dang / byed pa med pa dang / dmigs su med pa dang / 'byung
198b3(nyi khri): ba med pa dang / mngon par 'du bya ba med pa la bsam gtan gyi pha rol du phyin pa yongs su rdzogs par byed pa yin zhe na/ rab 'byor 'di la byang chub sems dpa' sems dpa' chen po shes rab kyi pha rol du phyin pa la spyod pa'i tshe/ chos thams cad mtshan ma med pa dang /
198b4(nyi khri): byed pa med pa dang / dmigs su med pa dang / 'byung ba med pa dang / mngon par 'du bya ba med pa la mtshan ma dang bral ba'i sems kyis/ sems dang po bskyed pa nas nye bar bzung ste/ bsam gtan gyi pha rol du phyin pa la gnas shing / de bzhin gshegs pa'i ting nge 'dzin
198b5(nyi khri): ma gtogs par/ ting nge 'dzin gzhan thams cad yongs su rdzogs par byed do/ /de 'dod pas dben sdig to mi dge ba'i chos kyis dben pa/ rtog pa dang bcas pa/ dpyod pa dang bcas pa/ dben pa las skyes pa'i dga' ba dang / bde ba can bsam gtan dang po la
198b6(nyi khri): nye bar bsgrubs te gnas so/ /bsam gtan gnyis pa dang / bsam gtan gsum pa dang / bsam gtan bzhi pa la nye bar bsgrubs te gnas so/ /de byams pa dang ldan pa'i sems dang / snying rje dang ldan pa'i sems dang / dga' ba dang ldan pa'i sems dang /
198b7(nyi khri): btang snyoms dang ldan pa'i sems kyis 'jig rten chos kyi dbyings kyis klas pa/ nam mkha'i mthas gtugs pa thams cad rnam pa thams cad du rgyas par bkang zhing nye bar bsgrubs te gnas so/ /de nam mkha' mtha' yas skye mched dang / rnam shes mtha'
199a1(nyi khri): yas skye mched dang / cung zad med pa'i skye mched dang / 'du shes med 'du shes med min skye mched la nye bar bsgrubs shing gnas so/ /de ting nge 'dzin gyi pha rol du phyin pa de la gnas shing / rnam par thar pa brgyad la lugs
199a2(nyi khri): dang 'thun pa dang / lugs dang mi 'thun par snyoms par 'jug cing rnam par ldang ngo / /mthar gyis gnas pa'i snyoms par 'jug pa dgu dang / stong pa nyid kyi ting nge 'dzin dang / mtshan ma med pa'i ting nge 'dzin dang / smon pa med pa'i ting nge 'dzin la nye bar
199a3(nyi khri): bsgrubs te gnas so/ /bar chad med pa'i ting nge 'dzin la nye bar bsgrubs te gnas so/ /glog lta bu'i ting nge 'dzin dang / yang dag pa'i ting nge 'dzin dang / rdo rje lta bu'i ting nge 'dzin la nye bar bsgrubs te gnas so/ /de ting nge 'dzin gyi pha rol du phyin pa 'di la
199a4(nyi khri): gnas nas/ lam gyi rnam pa shes pa nyid kyi ye shes kyis lam gyi rnam pa shes pa nyid kyi khongs su ting nge 'dzin thams cad chud par byas shing / dkar po rnam par mthong ba'i sa las 'da'o/ /dkar po rnam par mthong ba'i sa las 'das nas/ rigs kyi sa dang /
199a5(nyi khri): brgyad pa'i sa dang / mthong ba'i sa dang / bsrabs pa'i sa dang / 'dod chags dang bral ba'i sa dang / byas pa rtogs pa'i sa dang / rang sangs rgyas kyi sa las 'da'o/ /rang sangs rgyas kyis sa las 'das nas/ byang chub sems dpa'i skyon med par 'jug go /
199a6(nyi khri): byang chub sems dpa'i skyon med par zhugs nas/ sangs rgyas kyi sa yongs su rdzogs par byed do/ /des de dag la spyod cing rnam pa thams cad mkhyen pa nyid kyi ye shes ma thob kyi bar du 'bras bu bar ma dor thob par mi byed de/ ting nge 'dzin gyi pha rol du phyin pa 'di la
199a7(nyi khri): gnas shing / mngon par shes pa rnams yongs su rdzogs par byas nas/ sangs rgyas bcom ldan 'das rnams la bsnyen bkur byed cing / sangs rgyas kyi zhing nas sangs rgyas kyi zhing du 'gro ste/ bcom ldan 'das de dag la bsnyen bkur byed do/ /sangs
199b1(nyi khri): rgyas bcom ldan 'das de dag la yang dge ba'i rtsa ba gang gis/ sangs rgyas kyi zhing yongs su dag par 'gyur ba dang / sems can rnams yongs su smin par 'gyur ba'i dge ba'i rtsa ba bskyed par byed de/ 'jig rten gyi khams nas 'jig rten gyi khams
199b2(nyi khri): su 'gro zhing sems can rnams kyi don byed do/ /de la sems can la la ni sbyin pas yongs su bsdud do/ /la la ni tshul khrims kyis yongs su bsdud do/ /la la ni ting nge 'dzin gyis yongs su bsdud do/ /la la ni shes rab kyis yongs su bsdud do/ /
199b3(nyi khri): la la ni rnam par grol bas yongs su bsdud do/ /la la ni rnam par grol ba'i ye shes mthong bas yongs su bsdud do/ /la la ni rgyun du zhugs pa'i 'bras bu la rab tu gzhog go /la la ni lan gcig phyir 'ong ba'i 'bras bu dang / phyir mi 'ong ba'i 'bras
199b4(nyi khri): bu dang / dgra bcom pa nyid la rab tu gzhog go /la la ni rang byang chub la rab tu gzhog go /la la ni bla na med pa yang dag par rdzogs pa'i byang chub la rab tu gzhog go /de de ltar dge ba'i chos gang dang gang gis sems can rnams mthong bar 'gyur ba de dang
199b5(nyi khri): de la sbyor te/ de ting nge 'dzin gyi pha rol tu phyin pa 'di la gnas shing / gzungs kyi sgo thams cad mngon par sgrub bo/ /so so yang dag par rig pa bzhi rab tu 'thob bo/ /rnam par smin pa las byung ba'i mngon par shes pa rnams kyang thob pa yin te/
199b6(nyi khri): de nam yang las dang nyon mongs pa'i dbang gis ma'i mngal du skye bar mi 'gyur ro/ /nam yang 'dod pa la sten par mi 'gyur ro/ /sems can yongs su smin par bya ba'i don du skye ba yongs su mi 'dzin pa yang gang yang med do/ /skye ba'i nyes pas kyang
199b7(nyi khri): yongs su gos par mi 'gyur ro/ /de ci'i phyir zhe na/ de ni 'di ltar des sgyu ma lta bu'i chos thams cad rab tu mthong / /rab tu rig rab tu rtogs pas na/ de sgyu ma lta bu'i 'du byed thams cad rig par byas shing / sems can thams cad kyi don byed do/ /
200a1(nyi khri): des sgyu ma lta bu'i 'du byed thams cad rab tu rig pas/ sems can rnams la snying rje chen po skye ste/ kye ma sems can 'di dag ni chos thams cad sgyu ma lta bu la 'khor ba na sdug bsngal mang po nyams su myong bar gyur pa yin na/ bdag gis 'di
200a2(nyi khri): dag nam zhig na sdug bsngal thams cad nye bar zhi ba'i mya ngan las 'das pa la dgod par 'gyur zhes snying rje chen po skye ste/ de la yang sems can nam sems can du gdags pa dmigs su med de des chos thams cad ma dmigs nas 'jig rten gyi tha snyad nye bar bzung ste/
200a3(nyi khri): dmigs su med pa de nyid la sems can rnams 'god de/ don dam par ni ma yin no/ /de ting nge 'dzin gyi pha rol du phyin pa 'di la gnas shing / bsam gtan dang / rnam par thar pa'i ting nge 'dzin dang / snyoms par 'jug pa thams cad la spyod de/ bla na med pa yang dag
200a4(nyi khri): par rdzogs pa'i byang chub tu mngon par rdzogs par sangs rgyas kyi bar du nam du yang ting nge 'dzin gyi pha rol du phyin pa dang bral bar mi 'gyur ro/ /de ting nge 'dzin gyi pha rol du phyin pa 'di la gnas shing / lam gyi rnam pa shes pa nyid kyis/ rnam pa thams cad mkhyen pa
200a5(nyi khri): nyid mngon par sgrub ste/ de la gnas nas/ bag chags kyi mtshams sbyor ba thams cad rab tu spong ngo / /bag chags kyi mtshams sbyor ba thams cad rab tu spangs nas bdag gi don kyang byed gzhan gyi don kyang byed de/ des bdag dang gzhan gyi don byas nas/ lha dang mi dang lha
200a6(nyi khri): ma yin du bcas pa'i 'jig rten gyi rim gro'i gnas su gyur pa yin te/ rab 'byor de ltar na byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ chos thams cad mtshan ma med pa dang / byed pa med pa dang / dmigs su med
200a7(nyi khri): pa dang / 'byung ba med pa dang / mngon par 'du bya ba med pa la mtshan ma dang bral ba'i sems kyis/ ting nge 'dzin gyi pha rol du phyin pa yongs su rdzogs par byed do/ /rab 'byor ji ltar na byang chub sems dpa' sems dpa' chen po shes rab kyi pha rol du phyin pa la
200b1(nyi khri): spyod pa'i tshe/ chos thams cad mtshan ma med pa dang / byed pa med pa dang / dmigs su med pa dang / 'byung ba med pa dang / mngon par 'du bya ba med pa la mtshan ma dang bral ba'i sems kyis shes rab kyi pha rol du phyin pa sgom pa yongs su rdzogs par byed pa yin zhe na/ rab
200b2(nyi khri): 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ chos thams cad mtshan ma med pa dang / byed pa med pa dang / dmigs su med pa dang / 'byung ba med pa dang / mngon par 'du bya ba med pa la sems dang po bskyed pa
200b3(nyi khri): nas nye bar bzung ste/ mtshan ma dang bral ba'i sems kyis yang dag pa 'am yongs su grub pa'i chos gang yang yang dag par rjes su mthong ba med do/ /gzugs kyi yang dag pa dang / yongs su grub pa yang dag par rjes su mi mthong / tshor ba dang 'du shes dang /
200b4(nyi khri): 'du byed dang rnam par shes pa'i yang dag pa dang / yongs su grub pa yang dag par rjes su mi mthong ste/ des gzugs kyi yang dag pa dang / yongs su grub pa yang dag par rjes su mi mthong / tshor ba dang 'du shes dang / 'du byed dang / rnam par shes pa'i yang
200b5(nyi khri): dag pa dang / yongs su grub pa yang dag par rjes su ma mthong bas/ gzugs kyi skye ba yang yang dag par rjes su mi mthong / tshor ba dang 'du shes dang 'du byed dang rnam par shes pa'i skye ba yang yang dag par rjes su mi mthong ngo / /des gzugs kyi
200b6(nyi khri): skye ba yang dag par rjes su mi mthong / tshor ba dang 'du shes dang 'du byed dang rnam par shes pa'i skye ba yang dag par rjes su ma mthong bas/ gzugs kyi skye ba'i sgo yang dag par rjes su mi mthong / tshor ba dang 'du shes dang 'du byed dang / rnam par shes pa'i skye
200b7(nyi khri): ba'i sgo yang dag par rjes su mi mthong ngo / /des gzugs kyi skye ba'i sgo yang dag par rjes su mi mthong / tshor ba dang 'du shes dang 'du byed dang / rnam par shes pa'i skye ba'i sgo yang dag par rjes su ma mthong bas/ gzugs kyi tshogs yang dag par rjes su mi
201a1(nyi khri): mthong / tshor ba dang 'du shes dang 'du byed dang / rnam par shes pa'i tshogs yang dag par rjes su mi mthong ste/ gsob nyid dang / gsog nyid du yang dag par rjes su mi mthong ngo / /des rnam pa thams cad mkhyen pa nyid kyi bar gyi yang
201a2(nyi khri): dag pa dang / yongs su grub pa yang dag par rjes su mi mthong ste/ des rnam pa thams cad mkhyen pa nyid kyi yang dag pa dang / yongs su grub pa yang dag par rjes su mi mthong bas/ rnam pa thams cad mkhyen pa nyid kyi skye ba yang dag par rjes su mi
201a3(nyi khri): mthong ngo / /des rnam pa thams cad mkhyen pa nyid kyi skye ba yang dag par rjes su ma mthong bas/ rnam pa thams cad mkhyen pa nyid kyi skye ba'i sgo yang dag par rjes su mi mthong ngo / /des rnam pa thams cad mkhyen pa nyid kyi skye ba'i sgo yang dag par rjes
201a4(nyi khri): su ma mthong bas/ rnam pa thams cad mkhyen pa nyid kyi tshogs yang dag par rjes su mi mthong ste/ gsob nyid dang / gsog nyid du yang dag par rjes su mthong ngo / /de de ltar rtog pa'i tshe/ gzugs kyi rang bzhin mi dmigs so/ /tshor ba dang 'du shes
201a5(nyi khri): dang 'du byed dang / rnam par shes pa'i rang bzhin mi dmigs so/ /rnam pa thams cad mkhyen pa nyid kyi bar gyi rang bzhin mi dmigs so/ /de shes rab kyi pha rol du phyin pa la spyod pa'i tshe/ chos thams cad dngos po med pa'i rang bzhin du rtogs
201a6(nyi khri): par byed de/ /de de ltar rtogs par byed cing / nang stong pa nyid la spyod pa dang / phyi stong pa nyid la spyod pa dang / phyi nang stong pa nyid la spyod pa dang / dngos po med pa'i ngo bo nyid stong pa nyid kyi bar la spyod pa'i tshe/ gzugs sam/ tshor ba 'am
201a7(nyi khri): 'du shes sam/ 'du byed dam/ rnam par shes pa 'am/ skye mched dam khams dang / rten cing 'brel par 'byung ba 'am/ pha rol du phyin pa rnams sam/ stong pa nyid rnams sam/ byang chub kyi phyogs kyi chos rnams sam/ 'phags pa'i
201b1(nyi khri): bden pa rnams sam/ bsam gtan rnams sam/ tshad med pa rnams sam/ gzugs med pa'i snyoms par 'jug pa rnams sam/ rnam par thar pa rnams sam/ mthar gyis gnas pa'i snyoms par 'jug pa rnams sam/ stong pa nyid dang / mtshan
201b2(nyi khri): ma med pa dang / smon pa med pa rnams sam/ mngon par shes pa rnams sam/ ting nge 'dzin rnams sam/ gzungs kyi sgo rnams sam/ de bzhin gshegs pa'i stobs rnams sam/ mi 'jigs pa rnams sam/ so so yang dag par rig
201b3(nyi khri): pa rnams sam/ byams pa chen po 'am/ snying rje chen po 'am/ sangs rgyas kyi chos ma 'dres pa rnams sam/ bla na med pa yang dag par rdzogs pa'i byang chub kyi bar ram/ chos gang la yang mngon par chags pa med do/ /de dngos po med pa'i
201b4(nyi khri): ngo bo nyid du shes rab kyi pha rol du phyin pa la spyod pa'i tshe/ byang chub kyi lam yongs su rdzogs par byed de/ 'di ltar pha rol du phyin pa drug dang / stong pa nyid thams cad dang / byang chub kyi phyogs kyi chos sum cu rtsa bdun dang / 'phags pa'i bden pa
201b5(nyi khri): rnams dang / bsam gtan rnams dang / tshad med pa rnams dang / gzugs med pa'i snyoms par 'jug pa rnams dang / rnam par thar pa rnams dang / mthar gyis gnas pa'i snyoms par 'jug pa rnams dang / stong pa nyid dang / mtshan ma med pa
201b6(nyi khri): dang / smon pa med pa dang / mngon par shes pa dang / ting nge 'dzin dang / gzungs kyi sgo dang / de bzhin gshegs pa'i stobs dang / mi 'jigs pa dang / so so yang dag par rig pa rnams dang / byams pa chen po dang / snying rje chen po dang / sangs
201b7(nyi khri): rgyas kyi chos ma 'dres pa brgyad yongs su rdzogs par byed de/ mi chen po'i mtshan sum cu rtsa gnyis dang / dpe byad bzang po brgyad cu yongs su 'dzin to/ /de byang chub kyi lam rnam par smin pa'i chos can la gnas pas/ pha rol du phyin pa drug
202a1(nyi khri): yongs su rdzogs pa dang / stong pa nyid thams cad dang / byang chub kyi phyogs kyi chos sum cu rtsa bdun yongs su rdzogs pa dang / rnam par smin pa las byung ba'i mngon par shes pa lnga'i bar du yongs su rdzogs par gyur nas/ sems
202a2(nyi khri): can de gang la sbyin pas phan gdags par bya ba de dag la yang sbyin pas phan 'dogs so/ /gang tshul khrims kyis phan gdags par bya ba de dag la yang / tshul khrims kyis phan 'dogs so/ /gang la bzod pas phan gdags par bya ba de dag la yang
202a3(nyi khri): bzod pas phan 'dogs so/ /gang la brtson 'grus kyis phan gdags par bya ba de dag la yang brtson 'grus kyis phan 'dogs so/ /gang la ting nge 'dzin gyis phan gdags par bya ba de dag la yang ting nge 'dzin gyis phan 'dogs so/ /gang la shes
202a4(nyi khri): rab kyis phan gdags par bya ba de dag la yang shes rab kyis phan 'dogs so/ /gang la rnam par grol bas phan gdags par bya ba de dag la yang rnam par grol bas phan 'dogs so/ /gang la rnam par grol ba'i ye shes mthong bas phan gdags par bya ba de
202a5(nyi khri): dag la yang rnam par grol ba'i ye shes mthong bas phan 'dogs so/ /gang rgyun du zhugs pa'i 'bras bu la dgod par bya ba de dag kyang rgyun du zhugs pa'i 'bras bu la rab tu dgod do/ /gang lan cig phyir 'ong ba'i 'bras bu dang / phyir mi 'ong ba'i
202a6(nyi khri): 'bras bu dang / dgra bcom pa nyid dang / rang byang chub dang / bla na med pa yang dag par rdzogs pa'i byang chub la rab tu dgod par bya ba de dag kyang bla na med pa yang dag par rdzogs pa'i byang chub la rab tu dgod do/ /de rdzu 'phrul gyi rnam pa du mas rnam par
202a7(nyi khri): 'phrul zhing 'jig rten gyi khams gang gA'i klung gi bye ma snyed du 'gro ste/ /de 'dod na 'jig rten gyi khams gang gA'i klung gi bye ma snyed po de dag rin po che gang las 'dod pa'i rin po che de dag las grub par mngon par bsgrubs te/ de sems can
202b1(nyi khri): rnams kyi bsam pa yongs su rdzogs par byed cing / 'jig rten gyi khams nas 'jig rten gyi khams su 'gro ste/ des 'jig rten gyi khams de dag mthong nas ci 'dod par sangs rgyas kyi zhing yongs su 'dzin te/ 'di ltar dper na gzhan 'phrul
202b2(nyi khri): dbang byed kyi lha'i ris kyi longs spyod dang / skyid pa de lta bu dag dang / sangs rgyas kyi zhing gzhan btsal ba dang / bral ba dag dang / longs spyod dang skyid pa gang ji snyed cig yod pa de dag der 'byung ste/ de rnam par smin pa las byung ba'i sbyin pa'i pha
202b3(nyi khri): rol du phyin pa dang / tshul khrims kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa dang / rnam par smin pa las byung
202b4(nyi khri): ba'i mngon par shes pa rnams dang / rnam par smin pa las byung ba'i byang chub kyi lam des lam gyi rnam pa shes pa nyid la spyod cing / chos thams cad yongs su rdzogs pa thob nas/ rnam pa thams cad mkhyen pa nyid rjes su 'thob ste/ gal te
202b5(nyi khri): ji tsam du gzugs yongs su bzung ba med pa dang / tshor ba dang / 'du shes dang / 'du byed dang / rnam par shes pa yongs su bzung ba med pa dang / skye mched dang khams dang rten cing 'brel par 'byung ba yongs su bzung ba med pa dang / dge ba dang mi dge ba
202b6(nyi khri): dang / 'jig rten pa dang / 'jig rten las 'das pa dang / zag pa dang bcas pa dang / zag pa med pa dang / 'dus byas dang / 'dus ma byas kyi chos rnams yongs su bzung ba med pa de bzhin du/ bla na med pa yang dag par rdzogs pa'i byang chub tu mngon par
202b7(nyi khri): rdzogs par sangs rgyas na/ sangs rgyas kyi zhing der longs spyod dang / skyid pa thams cad yongs su bzung ba med par 'gyur ro/ /de ci'i phyir zhe na/ 'di ltar chos thams cad ni dmigs su med pa'i tshul gyis yongs su bzung ba med pa
203a1(nyi khri): ste/ chos thams cad yongs su bzung ba med pa'i phyir yang sems can rnams la chos ston to/ /rab 'byor de ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/ chos thams
203a2(nyi khri): cad mtshan ma med pa dang / byed pa med pa dang / dmigs su med pa dang / 'byung ba med pa dang / mngon par 'du bya ba med pa la shes rab kyi pha rol tu phyin pa yongs su rdzogs par byed pa yin te/ rab 'byor de ltar na byang chub sems dpa' sems
203a3(nyi khri): dpa' chen po shes rab kyi pha rol du phyin pa la spyod pa'i tshe/ chos thams cad mtshan ma med pa dang / byed pa med pa dang / dmigs su med pa dang / 'byung ba med pa dang / mngon par 'du bya ba med pa la pha rol du phyin pa rnams yongs su rdzogs par 'gyur ro/ /
203a4(nyi khri): sangs rgyas kyi chos ma 'dres pa'i bar du yongs su rdzogs par 'gyur ro/ /shes rab kyi pha rol tu phyin pa stong phrag nyi shu lnga pa las/ le'u drug cu pa'o// //de nas tshe dang ldan pa rab 'byor gyis/ bcom ldan 'das la
203a5(nyi khri): 'di skad ces gsol to/ /bcom ldan 'das de ltar chos thams cad dbyer ma mchis shing / mtshan ma ma mchis la/ rang gi mtshan nyid kyis stong pa lags na/ ji ltar na pha rol du phyin pa drug po sbyin pa'i pha rol du phyin pa dang / tshul khrims
203a6(nyi khri): kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol tu phyin pa dang / bsam gtan gyi pha rol du phyin pa dang / shes rab kyi pha rol du phyin pa bsgoms pa yongs su rdzogs par 'gyur/ zag pa dang bcas
203a7(nyi khri): pa dang zag pa med pa'i chos de dag kyang / ji ltar na tha dad du gyur par gda' ba lags/ ji ltar shes rab kyi pha rol du phyin par sbyin pa'i pha rol du phyin pa 'dus pa lags/ ji ltar shes rab kyi pha rol du phyin par/ tshul khrims kyi pha rol du
203b1(nyi khri): phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa 'dus pa lags/ ji ltar shes rab kyi pha rol tu phyin par sangs rgyas kyi chos ma 'dres pa rnams kyi bar du 'dus pa lags/
203b2(nyi khri): bcom ldan 'das de ltar mtshan nyid kyang tha dad la/ 'di lta ste/ mtshan nyid ma mchis par mtshan nyid gcig par gyur pa de dag rnam par ji lta bur gdags par 'gyur/ de skad ces gsol pa dang / bcom ldan 'das kyis tshe dang ldan pa rab 'byor
203b3(nyi khri): la 'di skad ces bka' stsal to/ /rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ rmi lam lta bu'i nye bar len pa'i phung po lnga la gnas shing / sbyin pa yongs su gtong ngo / /tshul
203b4(nyi khri): khrims srung ngo / /bzod pa sgom mo/ /brtson 'grus rtsom mo/ /ting nge 'dzin sgom mo/ /shes rab sgom mo/ /sgyu ma lta bu dang / smig rgyu lta bu dang / chu zla lta bu dang / mig yor lta bu dang / sgra brnyan lta bu dang / gzugs brnyan lta bu dang /
203b5(nyi khri): dri za'i grong khyer lta bu dang / sprul pa lta bu'i nye bar len pa'i phung po lnga la gnas shing / sbyin pa yongs su gtong ngo / /tshul khrims srung ngo / /bzod pa sgom mo/ /brtson 'grus rtsom mo/ /ting nge 'dzin sgom mo/ /shes rab sgom mo/ /de 'di
203b6(nyi khri): ltar rtog ste/ nye bar len pa'i phung po lnga ni rmi lam lta bu ste/ mtshan nyid med pa'o/ /nye bar len pa'i phung po lnga ni sgyu ma lta bu dang / smig rgyu lta bu dang / chu zla lta bu dang / mig yor lta bu dang / sgra brnyan lta bu dang / gzugs brnyan lta bu dang /
203b7(nyi khri): dri za'i grong khyer lta bu dang / sprul pa lta bu ste/ mtshan nyid med pa'o/ /de ci'i phyir zhe na/ rmi lam la rang bzhin gang yang med do/ /sgyu ma dang / smig rgyu dang / chu zla dang mig yor dang / sgra brnyan dang / gzugs brnyan dang / dri za'i grong
204a1(nyi khri): khyer dang / sprul pa la rang bzhin gang yang med do/ /gang la rang bzhin med pa de la mtshan nyid med de/ gang mtshan nyid med pa de ni 'di ltar mtshan nyid med par mtshan nyid gcig pa'o/ /zhes bya bar rtogs par byed de/ rab 'byor
204a2(nyi khri): rnam grangs des na/ khyod kyis 'di ltar rig par bya ste/ sbyin pa ni mtshan nyid med pa'o/ /gtong ba ni mtshan nyid med pa'o/ /len pa ni mtshan nyid med pa'o/ /zhes bya bar shes par bya ste/ gang de ltar shes nas sbyin pa gtong ba de ni/ sbyin pa'i pha rol
204a3(nyi khri): tu phyin pa yongs su rdzogs par byed pa yin te/ de sbyin pa'i pha rol du phyin pa yongs su rdzogs par byed na/ tshul khrims kyi pha rol du phyin pa las phyir mi ldog go /bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan
204a4(nyi khri): gyi pha rol tu phyin pa dang / shes rab kyi pha rol tu phyin pa las phyir mi ldog go /de pha rol tu phyin pa drug po de dag la gnas shing / bsam gtan bzhi yongs su rdzogs par byed do/ /tshad med pa bzhi dang / gzugs med pa'i snyoms par
204a5(nyi khri): 'jug pa bzhi yongs su rdzogs par byed do/ /dran pa nye bar bzhag pa bzhi yongs su rdzogs par byed do/ /yang dag par spong ba bzhi dang / rdzu 'phrul gyi rkang pa bzhi dang / dbang po lnga dang stobs lnga dang / byang chub kyi yan lag bdun dang / 'phags
204a6(nyi khri): pa'i lam yan lag brgyad pa yongs su rdzogs par byed do/ /nang stong pa nyid dang / dngos po med pa'i ngo bo nyid stong pa nyid kyi bar du yongs su rdzogs par byed do/ /stong pa nyid kyi ting nge 'dzin dang / mtshan ma med pa'i ting nge 'dzin dang /
204a7(nyi khri): smon pa med pa'i ting nge 'dzin dang / rnam par thar pa brgyad dang / mthar gyis gnas pa'i snyoms par 'jug pa dgu dang / mngon par shes pa dang / ting nge 'dzin dang / gzungs kyi sgo dang / so so yang dag par rig pa rnams dang / de bzhin
204b1(nyi khri): gshegs pa'i stobs bcu dang / mi 'jigs pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad yongs su rdzogs par byed do/ /de 'phags pa'i chos kyang 'jig rten las 'das pa thun
204b2(nyi khri): mong ma yin pa/ rnam par smin pa las byung ba rnams la gnas shing / phyogs bcu'i 'jig rten gyi khams tshad med grangs med dpag tu med pa dag na/ sangs rgyas bcom ldan 'das gang ji snyed cig bzhugs pa de dag gi drung du rdzu 'phrul gyis song
204b3(nyi khri): zhing / na bza' dang / bsod snyoms dang / gzims cha dang / snyun gyi rkyen sman dang / yo byad mang pos bsnyen bkur byed de/ longs spyod dang skyid pa thams cad kyis kyang sems can rnams kyi don byed do/ /de na sems can gang sbyin pas yongs
204b4(nyi khri): su bsdu ba de dag kyang sbyin pas yongs su sdud do/ /gang tshul khrims kyis yongs su bsdu ba de dag dang / gang bzod pas yongs su bsdu ba de dag dang / gang brtson 'grus kyis yongs su bsdu ba de dag dang / gang bsam gtan gyis yongs su
204b5(nyi khri): bsdu ba de dag dang / gang shes rab kyis yongs su bsdu ba de dag kyang shes rab kyis yongs su sdud do/ /gang rnam pa thams cad mkhyen pa nyid kyi bar gyis yongs su bsdu ba de dag kyang / rnam pa thams cad mkhyen pa nyid kyis yongs su sdud
204b6(nyi khri): do/ /de ltar gang dang gang dge ba'i chos gang dang gang gis yongs su bsdu ba de dag kyang / dge ba'i chos de dang de dag gis yongs su sdud do/ /de dge ba'i rtsa ba de dag dang ldan zhing chos thams cad la dbang sgyur bas/ 'khor ba nye bar len kyang /
204b7(nyi khri): 'khor ba'i sdug bsngal gyis mi gos te/ de sems can rnams kyi don du mi dang lha'i phun sum tshogs pa nye bar len te/ phun sum tshogs pa de dag gis/ sems can rnams yongs su sdud do/ /de chos thams cad mtshan nyid med par
205a1(nyi khri): shes pas rgyun du zhugs pa'i 'bras bu shes kyang de la mi gnas so/ /lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid shes kyang de la mi gnas so/ /rang byang chub shes kyang
205a2(nyi khri): de la mi gnas so/ /de ci'i phyir zhe na/ de ni 'di ltar des chos thams cad shes par byas te/ nyan thos dang / rang sangs rgyas thams cad dang thun mong ma yin pa'i rnam pa thams cad mkhyen pa nyid thob par bya ba'i phyir te/ rab 'byor de ltar
205a3(nyi khri): byang chub sems dpa' sems dpa' chen po ni chos thams cad mtshan nyid med par shes pas/ pha rol du phyin pa drug mtshan nyid med par shes so/ /rnam pa thams cad mkhyen pa nyid kyi bar du mtshan nyid med par shes so/ /rab 'byor gzhan yang
205a4(nyi khri): byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ rmi lam lta bu'i nye bar len pa'i phung po lnga la gnas/ sgyu ma lta bu dang / smig rgyu lta bu dang / chu zla lta bu dang / mig yor lta bu dang / sgra brnyan lta bu dang /
205a5(nyi khri): gzugs brnyan lta bu dang / dri za'i grong khyer lta bu dang / sprul pa lta bu'i nye bar len pa'i phung po lnga la gnas shing / tshul khrims kyi pha rol du phyin pa yongs su rdzogs par byed do/ /rab 'byor byang chub sems dpa' sems dpa' chen po
205a6(nyi khri): de yang nye bar len pa'i phung po lnga rmi lam lta bur shes/ sgyu ma lta bu dang / smig rgyu lta bu dang / chu zla lta bu dang / mig yor lta bu dang / sgra brnyan lta bu dang / gzugs brnyan lta bu dang / dri za'i grong khyer lta bu dang / sprul pa lta bur shes
205a7(nyi khri): nas/ tshul khrims kyi pha rol du phyin pa mtshan nyid med pa/ ma zhig pa/ ma ral ba/ skyon med pa/ rnyog pa med pa/ nyams pa med pa/ dbang du gyur pa/ mkhas pas bsngags pa/ shin tu rdzogs pa/ 'phags par gyur pa/ zag pa
205b1(nyi khri): med pa/ lam gyi khongs su chud pa/ 'jig rten las 'das pa/ yongs su rdzogs par byed de/ de la gnas shing / yang dag par blang ba'i brda dang ldan pa'i tshul khrims dang / chos nyid kyis thob pa'i tshul khrims dang / sdom pa'i tshul khrims
205b2(nyi khri): dang / dmigs pa'i tshul khrims dang / spyod pa'i tshul khrims dang / mi spyod pa'i tshul khrims srung ngo / /de tshul khrims de lta bu dang ldan yang / 'dis bdag rgyal rigs che zhing mtho ba'i rigs dang skal ba mnyam pa 'am/ bram ze che zhing mtho ba'i rigs
205b3(nyi khri): dang / khyim bdag che zhing mtho ba'i rigs dang / skal ba mnyam par skye bar bya'o zhe 'am/ rgyal phran nam/ 'khor los sgyur ba'i rgyal por 'gyur bar bya'o zhe 'am/ rgyal chen bzhi'i rigs kyi lha rnams dang skal ba mnyam par skye bar bya'o zhe 'am/
205b4(nyi khri): sum cu rtsa gsum 'am/ mtshe ma 'am/ dga' ldan nam/ 'phrul dga' 'am/ gzhan 'phrul dbang byed kyi lha rnams dang skal ba mnyam par skye bar bya'o zhe 'am/ rgyun tu zhugs pa'i 'bras bu thob par bya'o zhe 'am/ lan cig phyir 'ong ba'i 'bras
205b5(nyi khri): bu 'am/ phyir mi 'ong ba'i 'bras bu 'am/ dgra bcom pa nyid dam/ rang byang chub bam/ byang chub thob par bya'o zhes tshul khrims des snyems pa med do/ /de ci'i phyir zhe na/ 'di ltar chos thams cad ni mtshan nyid med pa ste/ 'di ltar dngos po med
205b6(nyi khri): pa'i ngo bo nyid kyi mtshan nyid du mtshan nyid gcig pas na mtshan nyid med pa'i chos kyi mtshan nyid med pa'i chos thob par mi rung ngo / /mtshan nyid tha dad pa'i chos kyis kyang mtshan nyid tha dad pa'i chos thob par mi rung ngo / /mtshan nyid tha dad pa 'am mtshan nyid med pa'i
205b7(nyi khri): chos kyis kyang / mtshan nyid tha dad pa 'am/ mtshan nyid med pa'i chos thob par mi rung ngo / /rab 'byor de ltar na byang chub sems dpa' sems dpa' chen po shes rab kyi pha rol du phyin pa la spyod cing / tshul khrims kyi pha rol du phyin pa mtshan nyid med pa
206a1(nyi khri): yongs su rdzogs par byas nas/ byang chub sems dpa'i skyon med par 'jug go /byang chub sems dpa'i skyon med par 'jug pa'i tshe/ mi skye ba'i chos la bzod pa 'thob ste/ lam gyi rnam pa shes pa nyid la spyod pa'i tshe/
206a2(nyi khri): rnam par smin pa las byung ba'i mngon par shes pa lnga rab tu thob nas/ gzungs kyi sgo lnga brgya dang / ting nge 'dzin gyi sgo lnga brgya la gnas te/ so so yang dag par rig pa bzhi thob nas/ sangs rgyas bcom ldan 'das rnams la bsnyen bkur byed
206a3(nyi khri): cing / sangs rgyas kyi zhing nas sangs rgyas kyi zhing du 'gro ste/ sems can rnams kyang yongs su smin par byed do/ /sangs rgyas kyi zhing yang yongs su 'dzin to/ /de 'gro ba lnga'i 'khor ba na 'khor yang / 'khor ba'i las rnam par
206a4(nyi khri): smin pas gos par mi 'gyur te/ 'di ltar dper na sprul pa ni 'gro ba 'am/ sdod pa 'am/ 'dug pa 'am nyal ba byed kyang de la 'gro ba 'am/ 'ong ba 'am/ sdod pa 'am/ 'dug pa 'am/ nyal ba 'ang mi dmigs te/ de sems can
206a5(nyi khri): rnams kyi don kyang byed do/ /sems can dang sems can du gdags pa yang mi dmigs so// //shes rab kyi pha rol tu phyin pa stong phrag nyi shu lnga pa/ bam po drug cu drug pa/ rab 'byor 'di lta ste dper na/ de
206a6(nyi khri): bzhin gshegs pa dgra bcom pa yang dag par rdzogs pa'i sangs rgyas shin du zhi ba zhes bya ba/ bla na med pa yang dag par rdzogs pa'i byang chub tu mngon par rdzogs par sangs rgyas nas/ chos kyi 'khor lo bskor te/ sems can tshad med pa
206a7(nyi khri): theg pa gnyis kyis yongs su mya ngan las 'das kyang / gang bla na med pa yang dag par rdzogs pa'i byang chub tu lung bstan par bya ba'i byang chub sems dpa' de lta bu gang yang ma gzigs nas/ des tshe'i 'du byed spangs nas/ sprul pa sprul pa
206b1(nyi khri): mdzad de/ phung po ma lus pa'i mya ngan las 'das pa'i dbyings su yongs su mya ngan las 'das so/ /rab 'byor de ltar sprul pa des bskal pa gcig lon nas/ byang chub sems dpa' sems dpa' chen po bla na med pa yang dag par rdzogs pa'i
206b2(nyi khri): byang chub tu lung bstan te/ yongs su mya ngan las 'das par gyur to/ /yongs su mya ngan las 'das par gyur pa de'i gzugs sam/ tshor ba 'am 'du shes sam 'du byed dam/ rnam par shes pa 'am/ dngos po gang yang dmigs su med do/ /
206b3(nyi khri): rab 'byor de bzhin du byang chub sems dpa' sems dpa' chen po yang sems can nam sems can du gdags pa yang mi dmigs la sems can rnams kyi don kyang byed do/ /rab 'byor de ltar na byang chub sems dpa' sems dpa' chen po shes rab kyi pha
206b4(nyi khri): rol tu phyin pa la spyod pa'i tshe/ mtshan nyid med pa'i tshul khrims kyi pha rol du phyin pa yongs su rdzogs par byed do/ /de yongs su rdzogs pas mtshan nyid med pa'i chos thams cad khongs su chud par shes so/ /rab 'byor gzhan yang byang chub sems dpa'
206b5(nyi khri): sems dpa' chen po shes rab kyi pha rol tu phyin pa la spyod pa'i tshe/ rmi lam lta bu'i nye bar len pa'i phung po lnga la gnas/ sgra brnyan lta bu dang / mig yor lta bu dang / sgyu ma lta bu dang / smig rgyu lta bu dang / sprul pa lta bu'i nye bar len pa'i phung po lnga
206b6(nyi khri): la gnas te/ mtshan nyid med pa'i bzod pa'i pha rol du phyin pa yongs su rdzogs par byed do/ /rab 'byor ji ltar byang chub sems dpa' sems dpa' chen po mtshan nyid med pa'i chos rnams la gnas shing / bzod pa'i pha rol tu phyin pa yongs su
206b7(nyi khri): rdzogs par byed pa yin zhe na/ rab 'byor 'di la byang chub sems dpa' sems dpa' chen po bzod pa gnyis kyis bzod pa'i pha rol tu phyin pa yongs su rdzogs par byed de/ gnyis gang zhe na/ nyams su len pa'i bzod pa dang / chos khongs su chud pa'i
207a1(nyi khri): bzod pa'o/ /de la nyams su len pa'i bzod pa gang zhe na/ sems dang po bskyed pa nas nye bar bzung ste/ snying po byang chub la 'dug gi bar du byang chub sems dpa' sems dpa' chen po'i drung du gal te sems can thams cad yang
207a2(nyi khri): dang yang 'ongs shing / gshe ba 'am/ mi snyan par brjod cing / ma klas pa'i tshig brlang po zer bar gyur tam/ rdo dbyig dang / mtshon chas brdegs sam/ btab kyang / de la byang chub sems dpa' sems dpa' chen po bzod pa'i pha rol tu phyin pa
207a3(nyi khri): yongs su rdzogs par 'dod pas/ sems bskyed pa 'ga' tsam yang 'khrug pa dang ldan pa 'am/ gnod sems dang ldan pa bskyed par mi bya ste/ phyir sems can de dag la kye ma sems can 'di dag ni nyon mongs pa'i nad kyis mnar ba ste/ 'di dag
207a4(nyi khri): la bdag gis sdig to'i sems mi bskyed kyi 'di ni bdag nyid kyis phung po dgrar gyur pa 'di rnams blangs pa'i len to zhes de dag lhag par snying rje bskyed par bya'o/ /byams pa dang ldan te/ snying rje bar gyur nas/ rnam pa de ltar rtog pa 'di ni nyams su
207a5(nyi khri): len pa'i bzod pa zhes bya'o/ /de la chos khongs su chud pa'i bzod pa gang zhe na/ sems can de dag kyang don dam par dmigs su med na/ bdag la gshe ba 'am/ mi snyan par brjod pa 'am/ ma klas pa'i tshig brlang po zer ba 'am/ rdo dbyig
207a6(nyi khri): gis rdeg cing mtshon 'debs pa lta su zhig yod de/ 'du byed thams cad ni sgyu ma lta bu/ gsob/ gsog /rag las pa/ nam mkha' lta bu/ bdag dang sems can dang / srog dang / 'gro ba dang / gso ba dang / skyes bu dang / gang zag dang / shed can
207a7(nyi khri): dang / shed bdag dang bral ba ste/ rnam par rtog pa de dag thams cad ni yongs su rtog pa las byung ba yin na/ bdag la gshe ba dang / mi snyan par brjod pa dang / ma klas pa'i tshig brlang po zer ba dang / rdo dbyig gis rdeg cing mtshon gyis
207b1(nyi khri): 'debs pa lta bu zhig yod de/ /bdag gi ngo bo nyid stong pa nyid dang / don dam pa stong pa nyid nye bar bzung ste/ de ltar rnam par brtag par mi bya'o zhes bya ba 'di ni chos khong du chud pa'i bzod pa zhes bya ste/ de de ltar yongs su rtog cing / bzod pa'i pha rol
207b2(nyi khri): tu phyin pa yongs su rdzogs par byed de/ de bzod pa'i pha rol tu phyin pa yongs su rdzogs pa des mi skye ba'i chos la bzod pa thob bo/ /rab 'byor gyis gsol pa/ bcom ldan 'das mi skye ba'i chos la bzod pa zhes bgyi ba ni gang lags/ de spangs pa ni ci
207b3(nyi khri): mchis/ ye shes ni ci mchis/ bcom ldan 'das kyis bka' stsal pa/ rab 'byor chos gang la rdul tsam yang skye ba med pa de ni mi skye ba'o/ /de gang gis shes pa de ni bzod pa zhes bya ba ste/ shes pa des mi skye ba'i chos la bzod pa thob bo/ /gsol pa/
207b4(nyi khri): bcom ldan 'das nyan thos rnams dang / rang sangs rgyas rnams kyi ni mi skye ba'i chos la bzod pa gang lags pa dang / byang chub sems dpa' sems dpa' chen po'i mi skye ba'i chos la bzod pa gang lags pa'i bzod pa de dag la bye brag tu bgyi ba ci
207b5(nyi khri): mchis/ bcom ldan 'das kyis bka' stsal pa/ rab 'byor rgyun du zhugs pa'i shes pa gang yin pa dang / spong ba gang yin pa de ni byang chub sems dpa' sems dpa' chen po'i bzod pa'o/ /lan cig phyir 'ong ba'i shes pa gang yin pa
207b6(nyi khri): dang / spong ba gang yin pa de ni byang chub sems dpa' sems dpa' chen po'i bzod pa'o/ /phyir mi 'ong ba'i shes pa gang yin pa dang / spong ba gang yin pa de ni/ byang chub sems dpa' sems dpa' chen po'i bzod pa'o/ /dgra bcom pa'i
207b7(nyi khri): shes pa gang yin pa dang / spong ba gang yin pa de ni byang chub sems dpa' sems dpa' chen po'i bzod pa'o/ /rang sangs rgyas kyi shes pa gang yin pa dang / spong ba gang yin pa de ni/ byang chub sems dpa' sems dpa' chen po'i bzod pa ste/
208a1(nyi khri): rab 'byor de ni nyan thos dang / rang sangs rgyas kyi bzod pa dang / byang chub sems dpa'i bzod pa'i bye brag yin no/ /rab 'byor byang chub sems dpa' sems dpa' chen po de ni bzod pa de lta bu dang ldan pas/ nyan thos dang /
208a2(nyi khri): rang sangs rgyas thams cad zil gyis gnon te/ de rnam par smin pa las byung ba'i mi skye ba'i chos kyi bzod pa la gnas te/ byang chub sems dpa'i lam la spyod cing lam gyi rnam pa shes pa nyid yongs su rdzogs par byed de/ de yongs su rdzogs
208a3(nyi khri): pas/ byang chub kyi phyogs kyi chos sum cu rtsa bdun dang / stong pa nyid dang / mtshan ma med pa dang / smon pa med pa'i ting nge 'dzin rnams dang mi 'bral ba yin/ de mngon par shes pa lnga dang mi 'bral ba yin/ de mngon par shes pa rnams dang
208a4(nyi khri): mi 'bral bas sems can rnams yongs su smin par byed pa yin/ sangs rgyas kyi zhing yongs su dag par byed pa yin/ de sems can rnams yongs su smin par byas/ sangs rgyas kyi zhing yongs su dag par byas nas/ skad cig gcig dang
208a5(nyi khri): ldan pa'i shes rab kyis/ rnam pa thams cad mkhyen pa nyid thob par byed de/ rab 'byor de ltar na byang chub sems dpa' sems dpa' chen po'i shes rab kyi pha rol tu phyin pa la spyod pa'i tshe/ mtshan nyid med pa'i bzod pa'i pha rol du phyin pa yongs
208a6(nyi khri): su rdzogs par byed do/ /rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ rmi lam lta bu'i nye bar len pa'i phung po lnga la gnas/ sgra brnyan lta bu dang / mig yor lta bu dang /
208a7(nyi khri): sgyu ma lta bu dang / smig rgyu lta bu dang / sprul pa lta bu'i nye bar len pa'i phung po lnga la gnas shing / lus dang sems kyi brtson 'grus rtsom mo/ /de lus kyi brtson 'grus kyis rdzu 'phrul mngon par bsgrubs te/ phyogs dang phyogs mtshams
208b1(nyi khri): thams cad kyi 'jig rten gyi khams dag tu song nas/ sangs rgyas bcom ldan 'das rnams la bsnyen bkur byed cing / sems can rnams kyi don byed do/ /sangs rgyas kyi zhing yongs su dag par byed do/ /de lus kyi brtson 'grus des sems
208b2(nyi khri): can rnams yongs su smin par byas nas/ theg pa gsum la 'dzud cing rab tu 'god de/ rab 'byor de ltar na byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ mtshan nyid med pa'i brtson 'grus kyi pha
208b3(nyi khri): rol tu phyin pa yongs su rdzogs par byed do/ /de sems kyi brtson 'grus zag pa med pa lam gyi yan lag tu gyur pa lam gyi khongs su chud pas/ brtson 'grus kyi pha rol tu phyin pa gang du dge ba'i chos thams cad 'di lta ste/ dran pa nye bar
208b4(nyi khri): gzhag pa bzhi dang / yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa dang / rnam par thar pa'i sgo gsum dang / bsam
208b5(nyi khri): gtan bzhi dang / tshad med pa bzhi dang / gzugs med pa'i snyoms par 'jug pa bzhi dang / rnam par thar pa brgyad dang / mthar gyis gnas pa'i snyoms par 'jug pa dgu dang / de bzhin gshegs pa'i stobs bcu dang / mi 'jigs pa
208b6(nyi khri): bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad yongs su 'dus pa yongs su rdzogs par byed do/ /de la spyod cing byang chub sems dpa' sems dpa' chen po
208b7(nyi khri): rnam pa thams cad mkhyen pa nyid yongs su rdzogs par byed de/ de yongs su rdzogs pas bag chags kyi mtshams sbyor ba thams cad spang bar 'gyur ro/ /bag chags kyi mtshams sbyor ba thams cad spangs nas/ mtshan phun sum tshogs pa yongs
209a1(nyi khri): su rdzogs par 'gyur ro/ /kun tu snang bar thob par byas nas/ chos kyi 'khor lo rnam pa bcu gnyis rgyud gsum du bskor bar 'gyur ro/ /de bskor bas stong gsum gyi stong chen po'i 'jig rten gyi khams rnam pa drug tu g.yo ba
209a2(nyi khri): dang / rab tu g.yo ba dang / kun nas g.yo ba dang / 'gul ba dang / rab tu 'gul ba dang / kun nas 'gul ba dang / ldeg pa dang / rab tu ldeg pa dang / kun nas ldeg par 'gyur te/ stong gsum gyi stong chen po'i 'jig rten gyi khams thams cad kyang snang
209a3(nyi khri): ba chen pos rgyas par gang bar 'gyur ro/ /de bzhin gshegs pa dgra bcom pa yang dag par rdzogs pa'i sangs rgyas de'i sgra gang du byung zhing dbyangs grag par gyur pa'i sgra de stong gsum gyi stong chen po'i 'jig rten gyi khams kyi/ sems can gang ji snyed kyi
209a4(nyi khri): thos pa/ de thams cad theg pa gsum la nges par 'gyur te/ rab 'byor de ltar phan pa chen po dang ldan pa ni/ byang chub sems dpa' sems dpa' chen po'i/ brtson 'grus kyi pha rol tu phyin pa ste/ brtson 'grus kyi pha rol tu phyin pa la gnas
209a5(nyi khri): te/ byang chub sems dpa' sems dpa' chen pos/ sangs rgyas kyi chos thams cad yongs su rdzogs par bya'o/ /rnam pa thams cad mkhyen pa nyid thob par bya'o/ /rab 'byor gzhan yang byang chub sems dpa' sems dpa' chen po shes rab kyi pha
209a6(nyi khri): rol tu phyin pa la spyod pa'i tshe/ rmi lam lta bu'i nye bar len pa'i phung po lnga la gnas/ sgra brnyan lta bu dang / mig yor lta bu dang / sgyu ma lta bu dang / smig rgyu lta bu dang / sprul pa lta bu'i nye bar len pa'i phung po lnga la gnas shing / ting nge 'dzin
209a7(nyi khri): gyi pha rol du phyin pa yongs su rdzogs par byed pa yin zhe na/ rab 'byor 'di la byang chub sems dpa' sems dpa' chen po/ bsam gtan dang po la nye bar bsgrubs te gnas so/ /bsam gtan gnyis pa dang / bsam gtan
209b1(nyi khri): gsum pa dang / bsam gtan bzhi pa la nye bar bsgrubs te gnas so/ /byams pa dang / snying rje dang / dga' ba dang / btang snyoms la nye bar bsgrubs te gnas so/ /nam mkha' mtha' yas skye mched dang / rnam shes mtha' yas skye mched
209b2(nyi khri): dang / cung zad med pa'i skye mched dang / 'du shes med 'du shes med min skye mched la nye bar bsgrubs te gnas so/ /stong pa nyid dang / mtshan ma med pa dang / smon pa med pa'i ting nge 'dzin sgom mo/ /glog lta bu'i ting nge 'dzin sgom mo/ /yang dag
209b3(nyi khri): pa'i ting nge 'dzin sgom mo/ /rdo rje lta bu'i ting nge 'dzin la gnas shing / de bzhin gshegs pa'i ting nge 'dzin ma gtogs par/ nyan thos dang / thun mong ba 'am/ rang sangs rgyas dang ldan pa'i ting nge 'dzin gang ji snyed pa dang / gzhan yang ting
209b4(nyi khri): nge 'dzin dang snyoms par 'jug pa'i tshogs gang ji snyed pa de dag thams cad lus kyis khyab par byas shing / nye bar bsgrubs te gnas kyang / ting nge 'dzin de dag dang snyoms par 'jug pa'i 'bras bu'i ro yang myong bar mi byed do/ /de ci'i phyir zhe na/ de ni 'di
209b5(nyi khri): ltar byang chub sems dpa' sems dpa' chen po ting nge 'dzin de dag gi / mtshan nyid med pa dang / dngos po med pa'i ngo bo nyid du shes pas na/ mtshan nyid med pa'i chos/ mtshan nyid med pa'i chos kyis ro myong bar byed par yang ga la 'gyur/ dngos po med
209b6(nyi khri): pa'i chos kyang / dngos po med pa'i chos kyis ro myong bar byed par ga la 'gyur te/ de ro myong bar byed pa med pas/ ting nge 'dzin gang gi dbang gis kyang gzugs kyi khams sam/ gzugs med pa'i khams su skye bar mi 'gyur ro/ /de ci'i phyir
209b7(nyi khri): zhe na/ 'di ltar des khams de gnyis kyang mi dmigs/ gang snyoms par 'jug pa dang / gang gis snyoms par 'jug par yang mi dmigs so/ /de mi dmigs pas mtshan nyid med pa'i ting nge 'dzin gyis pha rol du phyin pa yongs su rdzogs
210a1(nyi khri): par byed do/ /ting nge 'dzin gyis pha rol du phyin pa des/ nyan thos dang rang sangs rgyas kyi sa las yongs su 'da'o/ /rab 'byor gyis gsol pa/ bcom ldan 'das ji ltar na/ byang chub sems dpa' sems dpa'
210a2(nyi khri): chen po ting nge 'dzin gyi pha rol du phyin pa yongs su rdzogs par bgyis shing / nyan thos dang rang sangs rgyas kyi sa las yongs su 'da' ba lags/ bcom ldan 'das kyis bka' stsal pa/ rab 'byor de ni 'di ltar byang chub sems dpa'
210a3(nyi khri): sems dpa' chen pos nang stong pa nyid la shin tu bslabs pa dang / phyi stong pa nyid dang / phyi nang stong pa nyid dang / dngos po med pa'i ngo bo nyid stong pa nyid kyi bar la shin tu bslabs pa'i phyir te/ stong pa nyid 'di dag la ni rgyun du zhugs pa'i 'bras bu 'am
210a4(nyi khri): lan cig phyir 'ong ba'i 'bras bu 'am/ phyir mi 'ong ba'i 'bras bu 'am/ dgra bcom pa nyid dam/ rang byang chub 'am/ gang la gnas par bya ba'i chos de lta bu gang yang mi dmigs te/ rnam pa thams cad mkhyen pa nyid ces bya ba de
210a5(nyi khri): yang stong pa nyid rnams kyis stong ste/ stong pa nyid de dag gis byang chub sems dpa' sems dpa' chen po nyan thos dang / rang sangs rgyas kyi sa las shin tu 'das nas/ byang chub sems dpa'i skyon med par 'jug go /gsol pa bcom
210a6(nyi khri): ldan 'das byang chub sems dpa' sems dpa' chen po'i skyon ni gang lags/ skyon ma mchis pa gang lags/ bcom ldan 'das kyis bka' stsal pa/ rab 'byor pa thams cad ni byang chub sems dpa' sems dpa' chen
210a7(nyi khri): po'i skyon no/ /mi dmigs pa thams cad ni skyon med pa'o/ /gsol pa/ bcom ldan 'das dmigs pa ni gang lags/ mi dmigs pa ni gang lags/ bcom ldan 'das kyis bka' stsal pa/ rab 'byor gzugs ni byang chub
210b1(nyi khri): sems dpa' sems dpa' chen po'i dmigs pa'o/ /rab 'byor tshor ba dang / 'du shes dang / 'du byed dang / rnam par shes pa ni byang chub sems dpa' sems dpa' chen po'i dmigs pa'o/ /mig dang gzugs ni byang chub sems
210b2(nyi khri): dpa' sems dpa' chen po'i dmigs pa'o/ /rna ba dang sgra dang / sna dang dri dang / lce dang ro dang / lus dang reg bya dang / yid dang chos ni byang chub sems dpa' sems dpa' chen po'i dmigs pa'o/ /mig gi rnam par shes pa dang /
210b3(nyi khri): mig gi 'dus te reg pa dang / mig gi 'dus te reg pa'i rkyen gyis tshor ba ni dmigs pa'o/ /rna ba dang sna dang lce dang lus dang yid kyi rnam par shes pa dang / yid kyi 'dus te reg pa dang / yid kyi 'dus te reg pa'i rkyen gyis tshor ba ni
210b4(nyi khri): dmigs pa'o/ /sa'i khams dang chu'i khams dang / me'i khams dang / rlung gi khams dang / nam mkha'i khams dang / rnam par shes pa'i khams ni dmigs pa'o/ /ma rig pa dang 'du byed dang rnam par shes pa dang / ming dang
210b5(nyi khri): gzugs dang skye mched drug dang / reg pa dang tshor ba dang sred pa dang len pa dang / srid pa dang skye ba dang rga shi ni dmigs pa'o/ /pha rol du phyin pa thams cad dang / stong pa nyid thams cad dang / byang chub kyi phyogs kyi chos thams cad dang /
210b6(nyi khri): 'phags pa'i bden pa rnams dang / bsam gtan rnams dang / tshad med pa rnams dang / gzugs med pa'i snyoms par 'jug pa rnams dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa
210b7(nyi khri): nyid dang / mtshan ma med pa dang / smon pa med pa dang / mngon par shes pa rnams dang / ting nge 'dzin rnams dang / gzungs kyi sgo rnams dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig
211a1(nyi khri): pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad ni dmigs pa'o/ /rnam pa thams cad mkhyen pa nyid kyi bar ni dmigs pa ste skyon no/ /rab 'byor skyon med pa ni gang la
211a2(nyi khri): gzugs dang / tshor ba dang / 'du shes dang / 'du byed dang / rnam par shes pa dang / skye mched dang khams dang / rten cing 'brel par 'byung ba dang / pha rol du phyin pa thams cad dang / stong pa nyid thams cad dang / byang chub kyi phyogs kyi chos thams cad
211a3(nyi khri): dang / 'phags pa'i bden pa rnams dang / bsam gtan rnams dang / tshad med pa rnams dang / gzugs med pa'i snyoms par 'jug pa rnams dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang /
211a4(nyi khri): mtshan ma med pa dang / smon pa med pa dang / mngon par shes pa rnams dang / ting nge 'dzin rnams dang / gzungs kyi sgo rnams dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams
211a5(nyi khri): pa chen po dang / snying rje chen po dang / sangs rgyas kyi chos ma 'dres pa brgyad dang / rnam pa thams cad mkhyen pa nyid kyi bar dang / chos de dag gi brjod pa yang dmigs su med pa'o/ /de ci'i phyir zhe na/ rab 'byor de ni 'di ltar gzugs la rang bzhin
211a6(nyi khri): med de gang la rang bzhin med pa de ni brjod du med pa'o/ /tshor ba dang 'du shes dang 'du byed dang rnam par shes pa la rang bzhin med de/ gang la rang bzhin med pa de ni brjod du med pa'o/ /skye mched dang khams dang rten cing 'brel par 'byung ba la rang bzhin
211a7(nyi khri): med de/ gang la rang bzhin med pa de ni brjod du med pa'o/ /pha rol du phyin pa thams cad dang / stong pa nyid thams cad dang / byang chub kyi phyogs kyi chos thams cad la rang bzhin med de/ gang la rang bzhin med pa de ni brjod du med pa'o/ /'phags pa'i
211b1(nyi khri): bden pa rnams dang / bsam gtan rnams dang / tshad med pa rnams dang / gzugs med pa'i snyoms par 'jug pa rnams dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa
211b2(nyi khri): dang / smon pa med pa dang / mngon par shes pa rnams dang / ting nge 'dzin rnams dang / gzungs kyi sgo rnams la rang bzhin med de/ gang la rang bzhin med pa de ni brjod du med pa'o/ /de bzhin gshegs pa'i stobs bcu dang / mi 'jigs pa
211b3(nyi khri): bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad la rang bzhin med de/ gang la rang bzhin med pa de ni brjod du med pa'o/ /rnam pa thams cad mkhyen pa nyid
211b4(nyi khri): kyi bar la rang bzhin med de/ gang la rang bzhin med pa de ni brjod du med pa'o/ /rab 'byor 'di ni byang chub sems dpa' sems dpa' chen po'i skyon med pa ste/ byang chub sems dpa' sems dpa' chen po skyon med par zhugs pa'i ting nge 'dzin dang /
211b5(nyi khri): snyoms par zhugs pa thams cad yongs su rdzogs par byed pa de ni/ ting nge 'dzin dang snyoms par 'jug pa'i dbang gis kyang mi skye na/ 'dod chags sam/ zhe sdang ngam/ gti mug gis skye bar 'gyur zhing de la gnas te/ de'i las mngon par 'du byed
211b6(nyi khri): pa dang / las de mngon par 'du byed pas/ 'gro ba lnga'i 'khor bar ltung bar 'gyur ba lta ci smos te/ de ni gnas med do/ /gzhan du na sgyu ma lta bu'i chos rnams la gnas shing / sems can thams cad kyi don byed de/ sems can nam sgyu mar
211b7(nyi khri): yang dmigs pa med do/ /de sems can dang sgyu ma mi dmigs pas/ sems can rnams yongs su smin par byed cing / sangs rgyas kyi zhing yongs su 'dzin te/ rab 'byor de ltar na byang chub sems dpa' sems dpa' chen po shes rab kyi pha rol tu phyin
212a1(nyi khri): pa la spyod pa'i tshe/ ting nge 'dzin gyi pha rol du phyin pa yongs su rdzogs par byas nas/ chos kyi 'khor lo bskor ba'i bar du ste/ mi dmigs pa'i 'khor lo dang / stong pa nyid dang / mtshan ma med pa dang / smon pa med pa'i 'khor lo
212a2(nyi khri): skor ro/ /rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ chos thams cad rmi lam lta bur yongs su shes so/ /chos thams cad sgra brnyan lta bu dang / mig yor lta bu dang / sgyu ma lta bu dang /
212a3(nyi khri): smig rgyu lta bu dang / sprul pa lta bur yongs su shes so/ /gsol pa/ bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ ji ltar na chos thams cad rmi lam lta bur yang dag pa ji lta ba bzhin du yongs
212a4(nyi khri): su 'tshal ba lags/ ji ltar na chos thams cad sgra brnyan lta bu dang / mig yor lta bu dang / sgyu ma lta bu dang / smig rgyu lta bu dang / sprul pa lta bur yang dag pa ji lta ba bzhin du yongs su 'tshal ba lags/ bcom ldan 'das kyis bka' stsal pa/
212a5(nyi khri): rab 'byor 'di la byang chub sems dpa' sems dpa' chen po shes rab kyi pha rol du phyin pa la spyod pa'i tshe/ rmi lam mi mthong ngo / /rmi lam mthong ba mi mthong ngo / /sgra brnyan mi thos so/ /sgra brnyan nyan pa mi mthong ngo / /mig yor mi mthong ngo / /mig
212a6(nyi khri): yor mthong ba mi mthong ngo / /sgyu ma mi mthong ngo / /sgyu ma mthong ba mi mthong ngo / /smig rgyu mi mthong ngo / /smig rgyu mthong ba mi mthong ngo / /sprul pa mi mthong ngo / /sprul pa mthong ba mi mthong ngo / /de ci'i phyir zhe na/ 'di ltar byis pa so so'i skye bo rnams
212a7(nyi khri): kyi rmi lam ni phyin ci log go / sgra brnyan ni phyin ci log go /mig yor ni phyin ci log go /sgyu ma ni phyin ci log go /smig rgyu ni phyin ci log go /sprul pa ni phyin ci log go /dgra bcom pa ni rmi lam mi mthong ngo / /rmi lam mthong ba mi mthong ngo / /sgra brnyan
212b1(nyi khri): mi thos so/ /sgra brnyan nyan pa mi mthong ngo / /mig yor mi mthong ngo / /mig yor mthong ba mi mthong ngo / /sgyu ma mi mthong ngo / /sgyu ma mthong ba mi mthong ngo / /smig rgyu mi mthong ngo / /smig rgyu mthong ba mi mthong ngo / /sprul pa mi mthong ngo / /sprul
212b2(nyi khri): pa mthong ba mi mthong ngo / /rang sangs rgyas kyi bar dang / byang chub sems dpa' dang / de bzhin gshegs pa dgra bcom pa yang dag par rdzogs pa'i sangs rgyas ni rmi lam mi gzigs so/ /rmi lam mthong ba mi gzigs so/ /sgra brnyan mi gsan
212b3(nyi khri): to/ /sgra brnyan nyan pa mi gzigs so/ /mig yor mi gzigs so/ /mig yor mthong ba mi gzigs so/ /sgyu ma mi gzigs so/ /sgyu ma mthong ba mi gzigs so/ /smig rgyu mi gzigs so/ /smig rgyu mthong ba mi gzigs so/ /sprul pa mi
212b4(nyi khri): gzigs so/ /sprul pa mthong ba mi gzigs so/ /de ci'i phyir zhe na/ 'di ltar yang dag pa ma yin pas/ chos thams cad ni dngos po med pa'i ngo bo nyid de/ yongs su mya ngan las 'das pa dang mnyam pa ste/ yang dag pa ma yin pa'i phyir chos
212b5(nyi khri): thams cad yongs su grub pa med na/ de la byang chub sems dpa' sems dpa' chen po shes rab kyi pha rol du phyin pa la spyod pa'i tshe/ dngos po'i 'du shes sam/ yongs su grub pa'i 'du shes sam/ yang dag pa'i 'du shes su 'gyur ba lta ga la
212b6(nyi khri): yod de/ de ni gnas med do/ /de ci'i phyir zhe na/ gal te chos la la zhig gi ngo bo nyid dam/ yongs su grub pa 'am/ yang dag par gyur pa zhig dmigs na ni/ shes rab kyi pha rol tu phyin par yang mi 'gyur te/ byang chub sems dpa' sems
212b7(nyi khri): dpa' chen po shes rab kyi pha rol tu phyin pa la de ltar spyod na/ gzugs la chags pa med do/ /tshor ba dang 'du shes dang 'du byed dang / rnam par shes pa la chags pa med do/ /khams dang skye mched dang rten cing 'brel par 'byung ba la chags pa med do/ /
213a1(nyi khri): 'dod pa'i khams la chags pa med do/ /gzugs kyi khams dang / gzugs med pa'i khams la chags pa med do/ /sbyin pa'i pha rol du phyin pa la chags pa med do/ /tshul khrims kyi pha rol tu phyin pa dang / bzod pa'i pha rol
213a2(nyi khri): du phyin pa dang / brtson 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa la chags pa med do/ /nang stong pa nyid la chags pa med do/ /dngos po med pa'i ngo bo nyid stong pa nyid kyi bar la chags pa med do/ /
213a3(nyi khri): byang chub kyi phyogs kyi chos sum cu rtsa bdun la chags pa med do/ /'phags pa'i bden pa rnams dang / bsam gtan rnams dang / tshad med pa rnams dang / gzugs med pa'i snyoms par 'jug pa rnams dang / rnam par thar pa brgyad dang / mthar
213a4(nyi khri): gyis gnas pa'i snyoms par 'jugs pa dgu dang / stong pa nyid dang / mtshan ma med pa dang / smon pa med pa dang / mngon par shes pa rnams la chags pa med do/ /ting nge 'dzin dang / gzungs kyi sgo rnams la chags pa med do/ /de bzhin
213a5(nyi khri): gshegs pa'i stobs rnams dang / mi 'jigs pa rnams dang / so so yang dag par rig pa rnams dang / byams pa chen po dang / snying rje chen po dang / sangs rgyas kyi chos ma 'dres pa rnams la chags pa med do/ /rnam pa thams cad mkhyen pa
213a6(nyi khri): nyid kyi bar la chags pa med do/ /de shes rab kyi pha rol du phyin pa 'di la gnas shing / sa dang po yongs su rdzogs par byed de/ de la 'dod pa'i 'dod chags mi skyed do/ /de ci'i phyir zhe na/ de ni 'di ltar des sa de yang mi dmigs na/ de la
213a7(nyi khri): 'dod pa'i 'dod chags skyed par lta ga la 'gyur te/ shes rab kyi pha rol du phyin pa 'di la gnas shing / sa gnyis pa dang / sa gsum pa dang / sa bzhi pa dang / sa lnga pa dang / sa drug pa dang / sa bdun pa dang / sa brgyad pa dang / sa dgu pa dang /
213b1(nyi khri): sa bcu pa yongs su rdzogs par byed de/ de la 'dod pa'i 'dod chags mi skyed do/ /de ci'i phyir zhe na/ de ni 'di ltar des sa de yang mi dmigs na/ de la 'dod pa'i 'dod chags skyed par lta ga la 'gyur te/ shes rab kyi pha rol tu phyin pa la spyod cing / shes
213b2(nyi khri): rab kyi pha rol du phyin pa de yang mi dmigs so/ /de mi dmigs pa'i shes rab kyi pha rol tu phyin pa la spyod pa'i tshe/ shes rab kyi pha rol tu phyin pa der chos thams cad kyang 'dus par mthong ste/ chos de dag kyang mi dmigs so/ /de ci'i phyir zhe na/
213b3(nyi khri): de ni 'di ltar chos de dag dang / shes rab kyi pha rol tu phyin pa de la gnyis su med de/ gnyis su byar med do/ /de ci'i phyir zhe na/ de ni 'di ltar chos de dag ni tha dad du bya ba gang yang med de/ chos kyi dbyings su bstan pa dang / de bzhin nyid du bstan pa dang
213b4(nyi khri): yang dag pa'i mthar bstan pas/ chos thams cad dbyer med do/ /gsol pa/ bcom ldan 'das de ltar chos thams cad dbyer ma mchis pa lags na/ ji ltar dge ba dang mi dge ba'i chos rnams bstan pa lags/ ji ltar 'jig rten pa dang /
213b5(nyi khri): 'jig rten las 'das pa'i chos rnams bstan pa lags/ ji ltar zag pa dang bcas pa dang / zag pa ma mchis pa'i chos rnams bstan pa lags/ ji ltar 'dus byas dang 'dus ma byas kyi chos rnams bstan pa lags/ bcom ldan 'das kyis bka'
213b6(nyi khri): stsal pa/ rab 'byor de ji snyam du sems/ chos rnams kyi chos nyid gang yin pa de la/ 'dus byas sam/ 'dus ma byas sam/ rgyun tu zhugs pa'i 'bras bu 'am/ lan cig phyir 'ong ba'i 'bras bu 'am/ phyir mi 'ong ba'i 'bras bu 'am/
213b7(nyi khri): dgra bcom pa nyid dam/ rang byang chub 'am/ byang chub sems dpa' gang yang brjod du yod dam/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor de bas na khyod kyis rnam grangs des na/ 'di
214a1(nyi khri): ltar chos thams cad dbyer med pa dang / chos thams cad mtshan nyid med pa dang / skye ba med pa dang / 'byung ba med par rig par bya'o/ /rab 'byor nga sngon byang chub sems dpa'i spyad pa spyod pa'i tshe/ gzugs zhes bya ba 'am/
214a2(nyi khri): tshor ba zhes bya ba 'am/ 'du shes zhes bya ba 'am/ 'du byed ces bya ba 'am/ rnam par shes pa zhes bya ba 'am/ skye mched dang khams dang rten cing 'brel par 'byung ba zhes bya ba 'am/ pha rol du phyin pa thams cad dang / stong pa nyid thams cad dang /
214a3(nyi khri): byang chub kyi phyogs kyi chos rnams zhes bya ba 'am/ sangs rgyas kyi chos ma 'dres pa rnams kyi bar zhes bya ba 'am/ dge ba dang / mi dge ba'i chos rnams zhes bya ba 'am/ nyon mongs pa dang bcas pa dang / nyon mongs pa med pa dang / 'jig rten pa dang /
214a4(nyi khri): 'jig rten las 'das pa dang / zag pa dang bcas pa dang / zag pa med pa dang / thun mong dang / thun mong ma yin pa dang / 'dus byas dang / 'dus ma byas kyi chos rnams zhes bya ba 'am/ rgyun du zhugs pa'i 'bras bu zhes bya ba 'am/ lan cig
214a5(nyi khri): phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid ces bya ba 'am/ rang byang chub ces bya ba 'am/ rnam pa thams cad mkhyen pa nyid kyi bar zhes bya ba chos gang gi rang bzhin yang mi dmigs so/ /rab 'byor de ltar byang chub
214a6(nyi khri): sems dpa' sems dpa' chen po shes rab kyi pha rol tu phyin pa la spyod pa'i tshe/ sems dang po bskyed pa nas nye bar bzung ste/ bla na med pa yang dag par rdzogs pa'i byang chub tu mngon par rdzogs par sangs rgyas kyi bar du mi dmigs pa'i tshul gyis chos
214a7(nyi khri): thams cad kyi rang bzhin la mkhas par bya'o/ /byang chub sems dpa' sems dpa' chen po chos thams cad kyi rang bzhin la mkhas pa ni byang chub kyi lam yongs su rdzogs par byed do/ /sems can rnams yongs su smin par byed do/ /sangs rgyas kyi zhing
214b1(nyi khri): yongs su 'dzin to/ /de la gnas te bla na med pa yang dag par rdzogs pa'i byang chub tu mngon par rdzogs par sangs rgyas nas/ sems can rnams ci nas kyang dul bar gyur nas/ srid pa gsum na mi snang ba de ltar rnam par btul lo/ /rab 'byor
214b2(nyi khri): de ltar byang chub sems dpa' sems dpa' chen pos mtshan ma med pa'i tshul gyis shes rab kyi pha rol tu phyin pa la bslab par bya'o/ /shes rab kyi pha rol tu phyin pa stong phrag nyi shu lnga pa las le'u drug cu gcig pa'o// //de nas tshe dang
214b3(nyi khri): ldan pa rab 'byor gyis/ bcom ldan 'das la 'di skad ces gsol to/ /bcom ldan 'das chos thams cad rmi lam lta bu dngos po ma mchis pa/ dngos po ma mchis pa'i ngo bo nyid rang gi mtshan nyid kyis stong pa rnams la/ 'di dag ni dge ba'i
214b4(nyi khri): chos so/ /'di dag ni mi dge ba'i chos so/ /'di dag ni 'jig rten pa'i chos so/ /'di dag ni 'jig rten las 'das pa'i chos so/ /'di dag ni zag pa dang bcas pa'i chos so/ /'di dag ni zag pa med pa'i chos so/ /'di dag ni 'dus
214b5(nyi khri): byas kyi chos so/ /'di dag ni 'dus ma byas kyi chos so/ /'di dag ni rgyun du zhugs pa'i 'bras bu mngon du bya ba'i rgyur 'gyur ba'o/ /'di dag ni lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa'i 'bras
214b6(nyi khri): bu mngon du bya ba'i rgyur 'gyur ba'o/ /'di dag ni rang byang chub kyi rgyur 'gyur ba'o/ /'di dag ni bla na med pa yang dag par rdzogs pa'i byang chub kyi rgyur 'gyur ba'o/ /zhes bgyi bar ji ltar rnam par dgod par 'gyur/ chos thams cad sgra brnyan lta
214b7(nyi khri): bu/ mig yor lta bu/ sgyu ma lta bu/ smig rgyu lta bu/ sprul pa lta bu/ dngos po ma mchis pa/ dngos po ma mchis pa'i ngo bo nyid rang gi mtshan nyid kyis stong pa rnams la/ 'di dag ni dge ba'i chos so/ /'di dag ni mi dge ba'i chos so/ /'di dag
215a1(nyi khri): ni 'jig rten pa'i chos so/ /'di dag ni 'jig rten las 'das pa'i chos so/ /'di dag ni zag pa dang bcas pa'i chos so/ /'di dag ni zag pa med pa'i chos so/ /'di dag ni 'dus byas kyi chos so/ /'di dag ni 'dus ma
215a2(nyi khri): byas kyi chos so/ /'di dag ni rgyun du zhugs pa'i 'bras bu mngon du bya ba'i rgyur 'gyur ba'o/ /'di dag ni lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa'i 'bras bu mngon du bya ba'i rgyur 'gyur ba'o/ /'di dag ni
215a3(nyi khri): rang byang chub kyi rgyur 'gyur ba'o/ /'di dag ni bla na med pa yang dag par rdzogs pa'i byang chub kyi rgyur 'gyur ba'o/ /zhes bgyi bar ji ltar rnam par dgod par 'gyur/ bcom ldan 'das kyis bka' stsal pa/ rab 'byor 'di la byis pa thos pa
215a4(nyi khri): dang mi ldan pa so so'i skye bo ni rmi lam yang dmigs la/ rmi lam mthong ba yang dmigs so/ /sgra brnyan yang dmigs la/ sgra brnyan nyan pa yang dmigs so/ /mig yor yang dmigs la/ mig yor mthong ba yang dmigs so/ /sgyu ma yang
215a5(nyi khri): dmigs la/ sgyu ma mthong ba yang dmigs so/ /smig rgyu yang dmigs la/ smig rgyu mthong ba yang dmigs so/ /sprul pa yang dmigs la/ sprul pa mthong ba yang dmigs so/ /des rmi lam yang dmigs/ rmi lam mthong ba yang dmigs/
215a6(nyi khri): sprul pa'i bar yang dmigs/ sprul pa mthong ba yang dmigs nas/ lus dang ngag dang / yid kyis dge ba'i 'du bya ba yang mngon par 'du byed do/ /lus dang ngag dang / yid kyis mi dge ba'i 'dus bya ba yang mngon par 'du byed do/ /lus dang ngag dang
215a7(nyi khri): yid kyis bsod nams dang / bsod nams ma yin pa dang / mi g.yo ba'i 'du bya ba yang mngon par 'du byed do/ /de bas na byang chub sems dpa' sems dpa' chen po shes rab kyi pha rol du phyin pa la spyod pa/ mtha' las 'das pa stong pa nyid dang /
215b1(nyi khri): thog ma dang tha ma med pa stong pa nyid dang / stong pa nyid gnyis la gnas shing / sems can rnams la chos ston te/ khams gsum 'di ni stong pa ste/ 'di la gzugs sam/ tshor ba 'am/ 'du shes sam/ 'du byed dam/ rnam par shes pa 'am/ skye mched
215b2(nyi khri): rnams sam/ khams rnams med do/ /'di ni rmi lam/ 'di ni sgra brnyan/ 'di ni mig yor/ 'di ni sgyu ma/ 'di ni smig rgyu/ 'di ni sprul pa ste/ 'di la phung po rnams sam/ skye mched rnams sam/ khams rnams med do/ /'di la rmi lam med do/ /rmi lam
215b3(nyi khri): mthong ba med do/ /sgra brnyan med do/ /sgra brnyan nyan pa med do/ /mig yor med do/ /mig yor mthong ba med do/ /sgyu ma med do/ /sgyu ma byed pa med do/ /smig rgyu med do/ /smig rgyu mthong ba med do/ /sprul pa med do/ /sprul pa byed pa med do/ /chos 'di dag thams
215b4(nyi khri): cad ni dngos po med pa/ dngos po med pa'i ngo bo nyid yin na/ 'on kyang khyed ni phung po med pa la phung por 'du shes pa/ skye mched med pa la skye mched du 'du shes pa/ khams med pa la khams su 'du shes pa dag ste/ chos 'di dag thams cad ni rten cing 'brel par
215b5(nyi khri): 'byung ba phyin ci log las skyes pa/ las kyi rnam par smin pas yongs su bzung ba yin na/ khyed rnams ci'i phyir chos thams cad dngos po med pa la/ dngos po'i 'du shes su byed ces te/ byang chub sems dpa' sems dpa' chen po shes rab kyi pha rol du
215b6(nyi khri): phyin pa la spyod pa'i tshe/ thabs mkhas pas sems can ser sna can dag ser sna las rnam par bzlog nas/ sbyin pa'i pha rol du phyin pa la sbyor te/ sbyin pa yongs su btang ba de yang de dag la longs spyod chen po'i rgyur 'gyur ro/ /des de dag de las bskyod nas tshul
215b7(nyi khri): khrims kyi pha rol du phyin pa la sbyor te/ tshul khrims yang dag par blangs pa de yang de dag la mtho ris su skye ba'i rgyur 'gyur ro/ /des de dag de las bskyod nas/ ting nge 'dzin la sbyor te/ ting nge 'dzin de yang de dag la tshangs pa'i 'jig rten du skye ba'i rgyur 'gyur
216a1(nyi khri): ro/ /des de dag de las bskyod nas bsam gtan dang po la sbyor te/ bsam gtan dang po las bsam gtan gnyis pa/ bsam gtan gnyis pa las bsam gtan gsum pa bsam gtan gsum pa las bsam gtan bzhi pa/ bsam
216a2(nyi khri): gtan bzhi pa las nam mkha' mtha' yas skye mched kyi snyoms par 'jug pa/ nam mkha' mtha' yas skye mched kyi snyoms par 'jug pa las rnam shes mtha' yas skye mched kyi snyoms par 'jug pa/ rnam shes mtha' yas skye mched kyi snyoms
216a3(nyi khri): par 'jug pa las/ cung zad med pa'i skye mched kyi snyoms par 'jug pa/ cung zad med pa'i skye mched kyi snyoms par 'jug pa las/ 'du shes med 'du shes med min skye mched kyi snyoms par 'jug pa la sbyor ro/ /des sbyin pa dang / sbyin pa'i
216a4(nyi khri): 'bras bu dma' ba de las rnams grangs du mas bskyod de/ phung po ma lus pa'i mya ngan las 'das pa'i dbyings su dbugs 'byin to/ /gzhog go /rab tu 'god do/ /des tshul khrims dang / tshul khrims kyi 'bras bu de las rnam grangs du mas bskyod
216a5(nyi khri): de phung po ma lus pa'i mya ngan las 'das pa'i dbyings su rab tu gzhog go / des ting nge 'dzin dang / ting nge 'dzin gyi 'bras bu de las rnam grangs du mas bskyod de/ phung po ma lus pa'i mya ngan las 'das pa'i dbyings su rab tu gzhog go /dran pa nye bar gzhag pa
216a6(nyi khri): bzhi dang / yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa dang / 'phags pa'i bden pa bzhi dang / bsam gtan bzhi dang / tshad med
216a7(nyi khri): pa bzhi dang / gzugs med pa'i snyoms par 'jug pa bzhi dang / rnam par thar pa brgyad dang / mthar gyis gnas pa'i snyoms par 'jug pa dgu dang / rnam par thar pa'i sgo gsum dang / mngon par shes pa rnams dang / ting nge 'dzin rnams dang / gzungs kyi sgo rnams
216b1(nyi khri): dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad la yang dag par ston to/ /yang dag par skul lo/ /
216b2(nyi khri): yang dag par gzeng bstod do/ /yang dag par dga' bar byed do/ /'dul lo/ /gzhog go /rab tu 'god do/ /de zag pa med pa'i chos gzugs med pa/ bstan du med pa/ thogs pa med pa/ de dag gis gang rgyun du zhugs pa'i 'bras bu don du gnyer ba de dag
216b3(nyi khri): rgyun du zhugs pa'i 'bras bu la rab tu 'god do/ /gang lan cig phyir 'ong ba'i 'bras bu don du gnyer ba de dag lan cig phyir 'ong ba'i 'bras bu la rab tu 'god do/ /gang phyir mi 'ong ba'i 'bras bu don du gnyer ba de dag phyir mi 'ong ba'i 'bras bu la rab tu 'god do/ /
216b4(nyi khri): gang dgra bcom pa nyid don du gnyer ba de dag dgra bcom pa nyid la rab tu 'god do/ /gang rang byang chub don du gnyer ba de dag rang byang chub la rab tu 'god do/ /gang bla na med pa yang dag par rdzogs pa'i byang chub don du gnyer ba de dag la byang chub kyi lam rjod cing ston to/ /yang dag
216b5(nyi khri): par skul lo/ /yang dag par gzeng bstod do/ /yang dag par dga' bar byed do/ /'dul lo/ /gzhog go /rab tu 'god do/ /rab 'byor de ltar na byang chub sems dpa' sems dpa' chen po shes rab kyi pha rol du phyin pa la spyod pa'i tshe/ chos thams cad rmi lam lta bu dang /
216b6(nyi khri): sgra brnyan lta bu dang / mig yor lta bu dang / sgyu ma lta bu dang / smyig rgyu lta bu dang / sprul pa lta bu dang / dngos po med pa dang / dngos po med pa'i ngo bo nyid dang / rang gi mtshan nyid kyis stong pa la rnam par dgod par byed do/ /de skad ces bka' stsal pa dang / tshe dang ldan pa rab 'byor
216b7(nyi khri): gyis bcom ldan 'das la 'di skad ces gsol to/ /bcom ldan 'das de ltar byang chub sems dpa' sems dpa' chen po shes rab kyi pha rol tu phyin pa zab mo 'di la spyod pa'i tshe/ chos thams cad dngos po ma mchis pa'i ngo bo nyid dang / chos thams cad mtha' las 'das
217a1(nyi khri): pa stong pa nyid dang / thog ma dang tha ma ma mchis pa stong pa nyid la 'di dag ni dge ba'i chos so/ /'di dag ni mi dge ba'i chos so/ /'di dag ni 'jig rten pa'i chos so/ /'di dag ni 'jig rten las 'das pa'i chos so/ /'di dag ni kha na ma tho ba dang bcas pa'i
217a2(nyi khri): chos so/ /'di dag ni kha na ma tho ba med pa'i chos so/ /'di dag ni zag pa dang bcas pa'i chos so/ /'di dag ni zag pa med pa'i chos so/ /'di dag ni 'dus byas kyi chos so/ /'di dag ni 'dus ma byas kyi chos so/ /'di dag ni rgyun tu zhugs pa'i 'bras bu mngon du bya ba'i rgyur 'gyur
217a3(nyi khri): ba'o/ /'di dag ni lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa'i 'bras bu mngon du bya ba'i rgyur 'gyur ba'o/ /'di dag ni rang byang chub kyi rgyur 'gyur ba'o/ /'di dag ni bla na med pa yang dag par rdzogs pa'i byang chub kyi rgyur 'gyur
217a4(nyi khri): ba'o/ /zhes bgyi bar rnam par dgod par bgyid pa ni/ ngo mtshar de rmad du byung ba'i chos so/ /de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor de de bzhin no/ /de de bzhin te/ de ltar byang chub
217a5(nyi khri): sems dpa' sems dpa' chen po shes rab kyi pha rol du phyin pa zab mo 'di nyid la spyod pa'i tshe/ chos thams cad dngos po med pa'i ngo bo nyid dang / chos thams cad mtha' las 'das pa stong pa nyid dang / thog ma dang tha ma med pa stong pa nyid la 'di dag ni dge ba'i chos so/ /
217a6(nyi khri): 'di dag ni mi dge ba'i chos so/ /'di dag ni 'jig rten pa'i chos so/ /'di dag ni 'jig rten las 'das pa'i chos so/ /'di dag ni kha na ma tho ba dang bcas pa'i chos so/ /'di dag ni kha na ma tho ba med pa'i chos so/ /'di dag ni zag pa dang bcas pa'i chos so/ /'di dag
217a7(nyi khri): ni zag pa med pa'i chos so/ /'di dag ni 'dus byas kyi chos so/ /'di dag ni 'dus ma byas kyi chos so/ /'di dag ni rgyun du zhugs pa'i 'bras bu mngon du bya ba'i rgyur 'gyur ba'o/ /'di dag ni lan gcig phyir 'ong ba'i 'bras bu dang / phyir mi 'ong ba'i 'bras bu dang / dgra
217b1(nyi khri): bcom pa'i 'bras bu mngon du bya ba'i rgyur 'gyur ba'o/ /'di dag ni rang byang chub kyi rgyur 'gyur ba'o/ /'di dag ni bla na med pa yang dag par rdzogs pa'i byang chub kyi rgyur 'gyur ba'o/ /zhes bya bar rnam par dgod par byed pa de ni ngo mtshar te rmad du byung ba'i chos so/ /
217b2(nyi khri): rab 'byor gal te khyod kyis byang chub sems dpa' sems dpa' chen po gang gi ngo mtshar rmad kyi chos de shes kyang / nyan thos dang rang sangs rgyas thams cad kyis byang chub sems dpa' sems dpa' chen po de la slar phan gdags par bya ba sla ba ma yin te/ khyed cag
217b3(nyi khri): thams cad kyis kyang byang chub sems dpa' sems dpa' chen po chos de zil gyis gnonapar mi nus so/ /rab 'byor gyis gsol pa/ bcom ldan 'das nyan thos dang / rang sangs rgyas thams cad la ma mchis pa'i ngo mtshar rmad kyi chos byang chub sems dpa' sems
217b4(nyi khri): dpa' chen po la mchis pa gang lags/ bcom ldan 'das kyis bka' stsal pa/ rab 'byor de'i phyir shin du legs par nyon la yid la gyis shig dang bshad par bya'o/ /rab 'byor 'di la byang chub sems dpa' sems dpa' chen po shes rab kyi pha rol du phyin pa la
217b5(nyi khri): spyod pa'i tshe/ rnam par smin pa las byung ba'i pha rol tu phyin pa drug la gnas/ rnam par smin pa las byung ba'i stong pa nyid thams cad dang / byang chub kyi phyogs kyi chos sum cu rtsa bdun dang / 'phags pa'i bden pa bzhi dang bsam gtan bzhi dang / tshad med pa bzhi dang gzugs med pa'i snyoms par 'jug pa bzhi dang rnam
217b6(nyi khri): par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo dang / de bzhin gshegs pa'i stobs bcu dang / mi 'jigs
217b7(nyi khri): pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad la gnas shing / phyogs dang phyogs 'tshams kyi 'jig rten gyi khams dag tu song zhing / sems can gang
218a1(nyi khri): la sbyin pas phan gdags par bya ba de dag la ni/ sbyin pas phan 'dogs so/ /sems can gang la tshul khrims dang / bzod pa dang / brtson 'grus dang / ting nge 'dzin dang / shes rab kyis phan gdags par
218a2(nyi khri): bya ba de dag la ni shes rab kyis phan 'dogs so/ /sems can gang la bsam gtan dang po dang / bsam gtan gnyis pa dang / bsam gtan gsum pa dang / bsam gtan bzhi pas phan gdags par bya ba de dag la ni/ bsam gtan
218a3(nyi khri): bzhi pas phan 'dogs so/ /sems can gang la nam mkha' mtha' yas skye mched kyi snyoms par 'jug pa dang / rnam shes mtha' yas skye mched kyi snyoms par 'jug pa dang / cung zad med pa'i skye mched kyi snyoms par 'jug pa dang / 'du
218a4(nyi khri): shes med 'du shes med min skye mched kyi snyoms par 'jug pas phan gdags par bya ba de dag la ni/ 'du shes med 'du shes med min skye mched kyi snyoms par 'jug pas phan 'dogs so/ /sems can gang la byams pas phan gdags par
218a5(nyi khri): bya ba de dag la ni/ byams pas phan 'dogs so/ /sems can gang la snying rje dang / dga' ba dang / btang snyoms kyis phan gdags par bya ba de dag la ni/ btang snyoms kyis phan 'dogs so/ /sems can gang la dran pa nye bar gzhag pa
218a6(nyi khri): bzhi dang / yang dag par spong ba bzhi dang / rdzu 'phrul gyis rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa dang / 'phags pa'i bden pa rnams dang / rnam par thar pa brgyad
218a7(nyi khri): dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo dang / de bzhin gshegs pa'i stobs bcu dang / mi 'jigs pa
218b1(nyi khri): bzhi dang / so so yang dag par rig pa bzhi dang / sangs rgyas kyi chos ma 'dres pa brgyad dang / snying rje chen pos phan gdags par bya ba de dag la ni/ snying rje chen pos phan 'dogs so/ /gang la rnam pa thams cad mkhyen pa nyid kyi bar
218b2(nyi khri): gyis phan gdags par bya ba de dag la ni/ rnam pa thams cad mkhyen pa nyid kyis phan 'dogs so/ /rab 'byor gyis gsol pa/ bcom ldan 'das ji ltar na/ byang chub sems dpa' sems dpa' chen po shes rab kyi pha rol du phyin pa la spyod pa'i
218b3(nyi khri): tshe/ sbyin pas sems can rnams la phan 'dogs pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po shes rab kyi pha rol du phyin pa la spyod pa'i tshe/ zas 'dod pa rnams la
218b4(nyi khri): zas/ skom 'dod pa rnams la skom/ bzhon pa 'dod pa rnams la bzhon pa/ phreng ba 'dod pa rnams la phreng ba/ spos 'dod pa rnams la spos/ byug pa 'dod pa rnams la byug pa/ gos 'dod pa rnams la gos/ mal cha 'dod pa rnams
218b5(nyi khri): la mal cha/ gnas 'dod pa rnams la gnas dang mi'i yo byad gang yang rung ba'i bar du yongs su gtong ste/ ji ltar de bzhin gshegs pa dgra bcom pa yang dag par rdzogs pa'i sangs rgyas rnams la 'bul zhing yongs su gtong ba dang / ji ltar
218b6(nyi khri): rang sangs rgyas rnams dang / dgra bcom pa rnams dang / phyir mi 'ong ba rnams dang / lan cig phyir 'ong ba rnams dang / rgyun du zhugs pa rnams dang / yang dag par song ba rnams dang / yang dag par zhugs pa rnams la yongs su gtong ba de
218b7(nyi khri): bzhin du mir gyur pa rnams dang / de bzhin du byol song gi skye gnas su gtogs pa'i sems can thams cad la yang tha dad du bya ba med pa'i 'du shes nye bar gzhag cing / sbyin pa yongs su gtong ngo / /de ci'i phyir zhe na/ 'di ltar chos thams cad
219a1(nyi khri): ni tha dad du bya ba med pa ste/ des tha dad du bya ba med pa'i sbyin pa byin pas/ tha dad du bya ba med pa'i chos 'di lta ste/ rnam pa thams cad mkhyen pa nyid thob par 'gyur ro/ /rab 'byor gal te/ byang chub sems dpa'
219a2(nyi khri): sems dpa' chen pos/ byol song gi skye gnas su gtogs pa'i srog chags sbyin pa'i gnas ma byin pa mthong nas/ 'di snyam du bdag gi sbyin gnas ni yang dag par rdzogs pa'i sangs rgyas te/ byol song gi skye gnas su gtogs
219a3(nyi khri): pa ma yin no/ /snyam na/ byang chub sems dpa'i chos ma yin no/ /de ci'i phyir zhe na/ byang chub sems dpa' sems dpa' chen pos ni/ byang chub tu sems bskyed nas/ 'di ltar bdag gis sems can 'di dag la ni/ sbyin pas
219a4(nyi khri): phan gdags par bya'o/ /'di dag la ni sbyin pas phan gdags par mi bya'o/ /zhes bya bar bla na med pa yang dag par rdzogs pa'i byang chub tu/ yang dag par zhugs pa ma yin te/ de dag sbyin pas phan btags nas/ rgyal rigs
219a5(nyi khri): che zhing mtho ba'i rigs su skye/ bram ze che zhing mtho ba'i rigs su skye/ khyim bdag che zhing mtho ba'i rigs su skye bar 'gyur te/ sbyin pa de nyid kyis phan btags pa de dag /theg pa gsum gyis rim gyis phung po ma lus pa'i mya ngan
219a6(nyi khri): las 'das pa'i dbyings su yongs su mya ngan las 'das par 'gyur ro/ /gal te byang chub sems dpa' sems dpa' chen po la/ skye bo'i tshogs thams cad kyis/ gsad par gsol ba btab na/ de la byang chub sems dpa'
219a7(nyi khri): sems dpa' chen pos/ sbyin no snyam 'am/ mi sbyin no snyam pa'i sems gzhan bskyed par mi bya'i/ 'khrug pa med pa'i sems kyis/ skye bo'i tshogs de dag la sbyin par bya'o/ /de ci'i phyir zhe na/ 'di ltar de ni
219b1(nyi khri): sems can thams cad kyi don du/ bla na med pa yang dag par rdzogs pa'i byang chub tu/ yang dag par zhugs pa'i phyir/ gal te rnam par rtog na/ sangs rgyas bcom ldan 'das de dag dang / byang chub sems
219b2(nyi khri): dpa' sems dpa' chen po de dag dang / rang sangs rgyas rnams dang / dgra bcom pa rnams dang / slob pa rnams dang / lha dang / mi dang / lha ma yin du bcas pa'i/ 'jig rten gyis smad par 'gyur te/
219b3(nyi khri): de la thog mar sems can thams cad kyi mgon gyis shig /ce 'am/ gnas dang / skyabs dang / dpung gnyen gyis shig /ces sus gsol ba gdab ces smad par 'gyur ro/ /rab 'byor gzhan yang / gal
219b4(nyi khri): te byang chub sems dpa' sems dpa' chen po'i/ drung du mir gyur pa 'am/ mi ma yin par gyur pa dag 'ongs zhes/ bdag ni slongs mo ba'o/ /zhes yan lag dang / nying lag gcad par gsol ba btab na/ de'i tshe
219b5(nyi khri): des sbyin nam/ mi sbyin snyam pa'i sems gnyis su bskyed par mi bya'o/ /de ci'i phyir zhe na/ de ni 'di ltar/ byang chub sems dpa' sems dpa' chen po des/ sems can rnams kyi don du ched du bsams te/ lus
219b6(nyi khri): 'dis bdag gis sems can thams cad kyi don bya'o/ /zhes lus yongs su bzung bas na/ de 'di snyam du bdag gis sems can 'di dag gi don du/ lus yongs su bzung bzung bas de dag bslang mi dgos par khyer zhing deng shig /
219b7(nyi khri): ces sems bskyed par bya ste/ rab 'byor de ltar/ byang chub sems dpa' sems dpa' chen pos/ shes rab kyi pha rol du phyin pa la bslab par bya'o/ /rab 'byor gzhan yang byang chub sems dpa' sems dpa' chen pos slongs mo
220a1(nyi khri): ba mthong na/ 'di snyam du chos 'di dag thams cad kyi rang bzhin dmigs su med na/ 'di la su zhig ni sbyin pa yongs su gtong / su la ni sbyin par bya/ ci zhig sbyin par bya/ zhes sems bskyed par bya'o/ /de ci'i
220a2(nyi khri): phyir zhe na/ de ni 'di ltar chos 'di dag ni/ mtha' las 'das pa stong pa nyid kyis stong pa ste/ stong pa nyid la ni gang la yang yongs su gtong ba 'am/ gang las kyang phrogs pa med do/ /rab 'byor de ltar/ byang chub sems dpa'
220a3(nyi khri): sems dpa' chen pos/ shes rab kyi pha rol tu phyin pa dang / 'di lta ste/ nang stong pa nyid dam/ dngos po med pa'i ngo bo nyid stong pa nyid kyi bar la bslab par bya'o/ /de stong pa nyid la gnas shing sbyin pa gtong na/ de'i sbyin pa'i pha
220a4(nyi khri): rol du phyin pa rtag tu rgyun mi 'chad par yongs su rdzogs par 'gyur te/ de'i sbyin pa'i pha rol tu phyin pa yongs su rdzogs pa des/ phyi nang gi chos la bcad cing gtubs kyang / bdag la su yang gtub pa 'am/ gcod snyam pa'i sems
220a5(nyi khri): mi 'byung ngo / /rab 'byor ngas 'di nas sangs rgyas kyi spyan gyis 'jig rten la rnam par gzigs na/ shar phyogs kyi 'jig rten gyi khams gang gA'i klung gi bye ma snyed dag na/ byang chub sems dpa' sems dpa' chen po dag ched du bsams
220a6(nyi khri): te/ sems can dmyal ba chen po dag tu dong zhing / sems can dmyal ba chen po'i sdug bsngal zhi bar byas nas/ rdzu 'phrul gyi cho 'phrul dang / yongs su bstan pa'i cho 'phrul dang / rjes su bstan pa'i cho 'phrul dang / cho 'phrul
220a7(nyi khri): gsum po de dag gis sems can dmyal ba'i sems can de dag la chos ston cing / rdzu 'phrul gyi cho 'phrul gyis sems can dmyal ba chen po'i sdug bsngal zhi bar byas te/ yongs su bstan pa'i cho 'phrul dang / rjes su bstan pa'i cho 'phrul
220b1(nyi khri): gyis chos ston pa dang / byang chub sems dpa' sems dpa' chen po de dag byams pa chen po dang / snying rje chen po dang / dga' ba chen po dang / btang snyoms chen pos chos ston te/ des sems can dmyal ba pa'i sems can de dag byang chub sems dpa'
220b2(nyi khri): sems dpa' chen po de dag la sems mos par byas shing / sems can dmyal ba chen po de dag nas rnam par ldang ba dang / de dag sems can dmyal ba chen po de dag nas/ rnam par langs nas lha dang mi dag dang / skal ba mnyam par skyes shing /
220b3(nyi khri): rim gyis theg pa gsum gyis sdug bsngal mthar 'byin pa mthong ngo / /rab 'byor ngas 'di nas sangs rgyas kyi spyan gyis 'jig rten la rnam par gzigs na/ lho dang / nub dang / byang dang / byang shar dang / shar lho dang / lho nub dang /
220b4(nyi khri): nub byang dang / 'og dang / steng gi phyogs kyi 'jig rten gyi khams gang gA'i klung gi bye ma snyed dag na/ byang chub sems dpa' sems dpa' chen po dag ched du bsams te/ sems can dmyal ba chen po dag tu dong zhing / sems can dmyal ba chen
220b5(nyi khri): po'i sdug bsngal zhi bar byas nas/ rdzu 'phrul gyi cho 'phrul dang / yongs su bstan pa'i cho 'phrul dang / rjes su bstan pa'i cho 'phrul dang / cho 'phrul gsum po de dag gis sems can dmyal ba pa'i sems can de dag la chos ston cing / rdzu 'phrul
220b6(nyi khri): kyi cho 'phrul gyis sems can dmyal ba chen po'i sdug bsngal de dag zhi bar byas te/ yongs su bstan pa'i cho 'phrul dang / rjes su bstan pa'i cho 'phrul gyis chos bstan pa dang / byang chub sems dpa' sems dpa' chen po de dag byams pa chen po
220b7(nyi khri): dang / snying rje chen po dang / dga' ba chen po dang / btang snyoms chen pos chos ston te/ des sems can dmyal ba pa'i sems can de dag /byang chub sems dpa' sems dpa' chen po de dag la mos par byas shing / sems can dmyal ba
221a1(nyi khri): chen po de dag nas rnam par ldang ba dang / de dag sems can dmyal ba chen po de dag nas rnam par langs nas/ lha dang mi dag dang skal ba mnyam par skyes shing / rim gyis theg pa gsum gyis sdug bsngal mthar 'byin pa mthong ngo / /rab
221a2(nyi khri): 'byor ngas 'di nyid nas sangs rgyas kyi spyan gyis 'jig rten la rnam par gzigs na/ shar phyogs kyi 'jig rten gyi khams gang gA'i klung gi bye ma snyed dag na/ byang chub sems dpa' sems dpa' chen po sangs rgyas bcom ldan 'das rnams la bsnyen
221a3(nyi khri): bkur byed pa rnams mthong ste/ byang chub sems dpa' sems dpa' chen po de dag sangs rgyas bcom ldan 'das de dag la dgyes par mi 'gyur bar ma yin gyi/ dgyes par 'gyur ba dang / thugs su mi byon pas ma yin gyi/ thugs su byon pa dang / ma
221a4(nyi khri): gus pas ma yin gyi/ gus par shin tu dang bas bsnyen bkur byed cing / byang chub sems dpa' sems dpa' chen po de dag sangs rgyas bcom ldan 'das de dag gis chos bstan pa de yang 'dzin cing / bzung nas bla na med pa yang dag par
221a5(nyi khri): rdzogs pa'i byang chub tu mngon par rdzogs par sangs rgyas kyi bar du 'chang zhing nam du yang chud mi gson to/ /rab 'byor ngas 'di nas sangs rgyas kyi spyan gyis 'jig rten la rnam par gzigs na/ lho dang nub dang byang dang byang shar dang shar lho dang /
221a6(nyi khri): lho nub dang nub byang dang 'og dang / steng gi phyogs kyi 'jig rten gyi khams gang gA'i klung gi bye ma snyed dag na/ byang chub sems dpa' sems dpa' chen po sangs rgyas bcom ldan 'das rnams la bsnyen bkur byed pa rnams mthong ste/ byang chub
221a7(nyi khri): sems dpa' sems dpa' chen po de dag sangs rgyas bcom ldan 'das de dag la dgyes par mi 'gyur bar ma yin gyi/ dgyes par 'gyur ba dang / thugs su mi byon pas ma yin gyi thugs su byon pa dang / ma gus pas ma yin gyi/ gus pas
221b1(nyi khri): shin tu dang bar bsnyen bkur byed cing / byang chub sems dpa' sems dpa' chen po de dag sangs rgyas bcom ldan 'das de dag gis chos gang bstan pa de yang 'dzin cing bzung nas/ bla na med pa yang dag par rdzogs pa'i byang chub tu mngon par rdzogs
221b2(nyi khri): par sangs rgyas kyi bar du 'chang zhing nam du yang chud mi gzon to/ / //shes rab kyi pha rol tu phyin pa stong phrag nyi shu lnga pa/ bam po drug cu bdun pa/ /rab 'byor nga sa yang 'di nas sangs rgyas kyi spyan gyis/
221b3(nyi khri): 'jig rten la rnam par gzigs na/ shar phyogs kyi 'jig rten gyi khams gang gA'i klung gi bye ma snyed dag na/ byang chub sems dpa' sems dpa' chen po de dag byol song gi skye gnas pa'i sems can rnams kyi don du bdag yongs su gtong ba
221b4(nyi khri): byed cing / de la byang chub sems dpa' sems dpa' chen po de dag gi yan lag dang / nying lag bcad cing gtubs te/ phyogs bcur rnam par 'thor ba dang / byol song gi skye gnas su gtogs pa'i sems can de dag gis byang chub sems
221b5(nyi khri): dpa' sems dpa' chen po de dag gi sha zos nas/ de dag byang chub sems dpa' sems dpa' chen po de dag la byams pa 'thob pa dang / de dag byams pa thob pa des/ byol song gi skye gnas nas rnam par ldang zhing / rnam par langs nas lha
221b6(nyi khri): dang mi'i nang du skye ba dang / de dag tu skyes nas kyang sangs rgyas bcom ldan 'das rnams mnyes par byed pa dang / de dag sangs rgyas bcom ldan 'das de dag la bsnyen bkur byed pa dang / de dag sangs rgyas bcom ldan 'das las chos thos te/ de
221b7(nyi khri): bzhin nyid du nan tan byed pa dang / de dag nyan thos kyi theg pa 'am/ rang sangs rgyas kyi theg pa 'am theg pa chen po 'am/ theg pa gsum po de dag gis phung po ma lus pa'i mya ngan las 'das pa'i dbyings su rim gyis yongs su mya ngan las 'da'
222a1(nyi khri): ba mthong ste/ rab 'byor de ltar na byang chub sems dpa' sems dpa' chen po gang bla na med pa yang dag par rdzogs pa'i byang chub tu sems bskyed cing / de bzhin nyid du nan tan byed pa de dag ni de ltar phan pa mang po byed pa'o/ /rab
222a2(nyi khri): 'byor ngas yang 'di nas sangs rgyas kyi spyan gyis 'jig rten la rnam par gzigs na/ lho dang nub dang byang dang byang shar dang shar lho dang lho nub dang nub byang dang 'og dang / steng gi phyogs kyi 'jig rten gyi khams gang gA'i klung gi bye ma snyed dag na/ byang
222a3(nyi khri): chub sems dpa' sems dpa' chen po dag byol song gi skye gnas pa'i sems can rnams kyi don du bdag yongs su gtong ba byed cing de la byang chub sems dpa' sems dpa' chen po de dag yan lag dang / nying lag bcad cing gtubs te/ phyogs
222a4(nyi khri): bcur rnam par 'thor ba dang / byol song gi skye gnas su gtogs pa'i sems can de dag gis byang chub sems dpa' sems dpa' chen po de dag gi sha zos nas/ de dag byang chub sems dpa' sems dpa' chen po de dag la byams pa 'thob pa
222a5(nyi khri): dang / de dag byams pa thob pa des/ byol song gi skye gnas nas rnam par ldang zhing / rnam par langs nas/ lha dang mi'i nang du skye ba dang / de dag tu skyes nas kyang sangs rgyas bcom ldan 'das rnams mnyes par byed pa dang / de dag sangs
222a6(nyi khri): rgyas bcom ldan 'das de dag la bsnyen bkur byed pa dang / de dag sangs rgyas bcom ldan 'das de dag las chos thos te/ de bzhin nyid du nan tan byed pa dang / de dag nyan thos kyi theg pa 'am/ rang sangs rgyas kyi theg pa 'am/ theg pa chen po
222a7(nyi khri): 'am/ theg pa gsum po de dag gis phung po ma lus pa'i mya ngan las 'da' ba'i dbyings su rim gyis mya ngan las yongs su 'da' ba mthong ste/ rab 'byor de ltar na byang chub sems dpa' sems dpa' chen po gang bla na med pa yang dag par rdzogs pa'i byang chub
222b1(nyi khri): tu sems bskyed cing / de bzhin nyid du nan tan byed pa de dag ni de ltar phan pa mang po byed pa'o/ /rab 'byor ngas 'di nas sangs rgyas kyi spyan gyis 'jig rten la rnam par gzigs na/ shar phyogs kyi 'jig rten gyi khams gang gA'i klung gi bye ma snyed dag na/
222b2(nyi khri): byang chub sems dpa' sems dpa' chen po sems can kyi yul pa rnams kyi/ kyi yul de dag na sdug bsngal ji snyed cig yod pa de dag thams cad rab tu 'jil zhing ser sna spang ba'i phyir chos ston pa dang / de dag na sems can
222b3(nyi khri): kyi yul pa de dag byang chub sems dpa' sems dpa' chen po de dag la byams pa'i sems bskyed cing / kyi skye gnas de dag nas rnam par ldang ba dang / de dag kyi skye gnas de dag nas rnam par langs nas/ dge ba'i rtsa ba de nyid kyis
222b4(nyi khri): lha'i 'jig rten dang / mi'i 'jig rten du skyes te/ phung po ma lus pa'i mya ngan las 'das pa'i dbyings su yongs su mya ngan las 'das kyi bar du/ sangs rgyas bcom ldan 'das rnams dang / nam yang 'bral bar mi 'gyur ba dag mthong ngo / /rab 'byor
222b5(nyi khri): ngas yang 'di nas sangs rgyas kyi spyan gyis 'jig rten la rnam par gzigs na/ lho dang nub dang byang dang byang shar dang shar lho dang lho nub dang nub byang dang / 'og dang / steng gi phyogs kyi 'jig rten gyi khams gang gA'i klung gi bye ma snyed dag na/ byang chub sems
222b6(nyi khri): dpa' sems dpa' chen po sems can kyi yul pa rnams kyi kyi yul de dag na/ sdug bsngal ji snyed cig yod pa de dag thams cad rab tu 'jil zhing ser sna spang ba'i phyir chos ston pa dang / de dag na sems can kyi yul pa
222b7(nyi khri): de dag byang chub sems dpa' sems dpa' chen po de dag la byams pa'i sems bskyed cing / kyi skye gnas de dag nas rnam par ldang ba dang / de dag kyi skye gnas de dag nas rnam par langs nas/ dge ba'i rtsa ba de nyid kyis lha'i
223a1(nyi khri): 'jig rten dang / mi'i 'jig rten du skyes te/ phung po ma lus pa'i mya ngan las 'das pa'i dbyings su yongs su mya ngan las 'das kyi bar du sangs rgyas bcom ldan 'das rnams dang nam yang 'bral bar mi 'gyur ba dag mthong ngo / /
223a2(nyi khri): rab 'byor nga sa yang 'di nas sangs rgyas kyi spyan gyis 'jig rten la rnam par gzigs na/ shar phyogs kyi 'jig rten gyi khams gang gA'i klung gi bye ma snyed dag na/ byang chub sems dpa' sems dpa' chen po rgyal chen bzhi'i ris kyi lha rnams la
223a3(nyi khri): chos ston pa dang / sum cu rtsa gsum dang / mtshe ma dang / dga' ldan dang / 'phrul dga' dang / gzhan 'phrul dbang byed kyi lha rnams la chos ston pa dang / byang chub sems dpa' sems dpa' chen po de dag las/ lha'i bu de dag gis
223a4(nyi khri): chos de thos nas/ theg pa gsum pos rim gyis yongs su mya ngan las 'das par gyur pa dang / yongs su mya ngan las 'da' ba dang / yongs su mya ngan las 'da' bar 'gyur ba mthong ste/ rab 'byor de la lha'i bu gang 'dod pa'i yon tan lngas
223a5(nyi khri): shas cher myos pa de dag la/ gzhal med khang de dag 'bar bar snang bar byas shing / de dag skyo bar gyur par shes nas/ 'di skad du grogs po dag /'du byed thams cad ni mi rtag pa/ 'du byed thams cad ni sdug bsngal ba/ 'du byed thams cad
223a6(nyi khri): ni bdag med pa/ 'du byed thams cad ni mi brtan pa/ 'du byed thams cad ni yid brtan du mi rung ba/ 'du byed thams cad ni rnam par 'gyur ba'i chos can yin na/ 'du byed rnams la lta su zhig yid phebs par gnas zhes chos ston to/ /rab 'byor ngas
223a7(nyi khri): yang 'di nas sangs rgyas kyi spyan gyis 'jig rten la rnam par gzigs nas/ lho dang nub dang byang dang / byang shar dang / shar lho dang / lho nub dang / nub byang dang / 'og dang / steng gi phyogs kyi 'jig rten gyi khams gang gA'i klung gi bye ma snyed dag na/
223b1(nyi khri): byang chub sems dpa' sems dpa' chen po rgyal chen bzhi'i ris kyi lha rnams la chos ston pa dang / sum cu rtsa gsum dang / mtshe ma dang / dga' ldan dang / 'phrul dga' dang / gzhan 'phrul dbang byed kyi lha rnams la chos ston pa dang / byang chub sems
223b2(nyi khri): dpa' sems dpa' chen po de dag las lha'i bu de dag gis chos de thos nas/ theg pa gsum pos rim gyis yongs su mya ngan las 'das par gyur pa dang / yongs su mya ngan las 'da' ba dang / yongs su mya ngan las 'da' bar 'gyur ba mthong ste/ rab
223b3(nyi khri): 'byor de la lha'i bu gang 'dod pa'i yon tan lngas shas cher myos pa de dag la/ gzhal med khang de dag 'bar bar snang bar byas shing de dag skyo bar gyur par shes nas/ 'di skad du grogs po dag /'du byed thams cad ni mi rtag pa/ 'du byed
223b4(nyi khri): thams cad ni sdug bsngal ba/ 'du byed thams cad ni bdag med pa/ 'du byed thams cad ni mi brtan pa/ 'du byed thams cad ni yid brtan du mi rung ba/ 'du byed thams cad ni rnam par 'gyur ba'i chos can yin na/ 'du byed rnams la lta
223b5(nyi khri): su zhig yid phebs par gnas zhes chos ston to/ /rab 'byor ngas yang 'di nas sangs rgyas kyi spyan gyis 'jig rten la rnam par gzigs na/ shar phyogs kyi 'jig rten gyi khams gang gA'i klung gi bye ma snyed dag na/ byang chub sems
223b6(nyi khri): dpa' sems dpa' chen po rnams sems can gang / tshangs pa'i lta ba la mngon par zhen pa de dag la/ kye grogs po dag chos thams cad stong pa la ci zhig lta ba skyed/ chos thams cad gsog dang / gsob sha stag la ci zhig lta ba
223b7(nyi khri): skyed/ ces lta ba'i rnam pa de dag dang bral bar byed pa mthong ste/ rab 'byor de ltar byang chub sems dpa' sems dpa' chen po rnams snying rje chen po la gnas shing / sems can rnams la chos ston to/ /rab 'byor de ni ngo mtshar che ste/
224a1(nyi khri): byang chub sems dpa' sems dpa' chen po rnams kyi rmad du byung ba'i chos so/ /rab 'byor ngas yang 'di nas sangs rgyas kyi spyan gyis 'jig rten la rnam par gzigs na/ lho dang nub dang byang dang / byang shar dang / shar lho dang
224a2(nyi khri): lho nub dang / nub byang dang 'og dang / steng gi phyogs kyi 'jig rten gyi khams gang gA'i klung gi bye ma snyed dag na/ byang chub sems dpa' sems dpa' chen po rnams/ sems can gang dag tshangs pa'i lta ba la mngon par zhen pa de dag la/ kye
224a3(nyi khri): grogs po dag chos thams cad stong pa la ci zhig lta ba skyed/ chos thams cad gsog dang / gsob sha stag la ci zhig lta ba skyed ces/ lta ba'i rnam pa de dag dang bral bar byed pa mthong ste/ rab 'byor de ltar na byang chub sems dpa'
224a4(nyi khri): sems dpa' chen po rnams snying rje chen po la gnas shing / sems can rnams la chos ston to/ /rab 'byor de ni ngo mtshar che ste/ byang chub sems dpa' sems dpa' chen po rnams kyi rmad du byung ba'i chos so/ /rab 'byor ngas yang 'di
224a5(nyi khri): nas sangs rgyas kyi spyan gyis 'jig rten la rnam par gzigs na/ shar phyogs kyi 'jig rten gyi khams gang gA'i klung gi bye ma snyed dag na/ byang chub sems dpa' sems dpa' chen po dag mi rnams bsdu ba'i dngos po bzhis sdud pa mthong ste/
224a6(nyi khri): bzhi gang zhe na/ sbyin pa dang tshig snyan pa dang / don spyad pa dang don 'thun pa'o/ /rab 'byor ngas yang 'di nas/ sangs rgyas kyi spyan gyis 'jig rten la rnam par gzigs na/ lho dang nub dang byang dang / byang shar dang / shar lho dang
224a7(nyi khri): lho nub dang nub byang dang 'og dang / steng gi phyogs kyi 'jig rten gyi khams gang gA'i klung gi bye ma snyed dag na/ byang chub sems dpa' sems dpa' chen po dag mi rnams bsdu ba'i dngos po bzhis sdud pa mthong ste/ bzhi gang zhe na sbyin pa
224b1(nyi khri): dang tshig snyan pa dang don spyad pa dang don 'thun pa'o/ /rab 'byor ji ltar na byang chub sems dpa' sems dpa' chen po sbyin pas sems can rnams sdud pa yin zhe na rab 'byor 'di la byang chub sems dpa' sems dpa' chen po sbyin pa gnyis kyis
224b2(nyi khri): sems can rnams sdud de/ gnyis gang zhe na/ 'di lta ste zang zing gi sbyin pa dang chos kyi sbyin pa'o/ /rab 'byor ji ltar na byang chub sems dpa' sems dpa' chen po zang zing gi sbyin pas sems can rnams sdud pa yin zhe na/ rab 'byor byang chub sems
224b3(nyi khri): dpa' sems dpa' chen po shes rab kyi pha rol tu phyin pa la spyod pa'i tshe/ gser ram dngul lam nor bu 'am mu tig gam bai DUr+ya 'am dung ngam man shel lam byi ru'am sa le sbram 'am zas sam skom 'am gdugs sam gos sam spos sam phreng
224b4(nyi khri): ba 'am byug pa 'am mal cha'am stan nam 'tsho ba 'am bud med dam skyes pa 'am rta 'am glang po che 'am bdag po yongs su gtong na 'di skad du kye sems can dag tshur sheg bdag nyid kyi dang 'dra bar bslang mi dgos par khyer cig / long la deng shig
224b5(nyi khri): ces brjod de/ sbyin pa des sbyin pa byin nas/ sangs rgyas la skyabs su gtong ngo / /chos la skyabs su gtong ngo / /dge 'dun la skyabs su gtong ngo / /la la ni bslab pa'i gnas lnga 'dzin du 'dzud do/ /la la ni yan lag brgyad dang
224b6(nyi khri): ldan pa'i nye bar gnas pa la nye bar gnas par byed do/ /la la ni dge ba bcu'i las kyi lam rnams la 'god do/ /la la ni bsam gtan dang po la/ la la ni bsam gtan gnyis pa la/ la la ni bsam gtan gsum pa la/ la la ni bsam
224b7(nyi khri): gtan bzhi pa la 'god do/ /la la ni byams pa la/ la la ni snying rje la/ la la ni dga' ba la/ la la ni btang snyoms la 'god do/ /la la ni nam mkha' mtha' yas skye mched la/ la la ni rnam shes mtha' yas skye mched la/ la la ni cung
225a1(nyi khri): zad med pa'i skye mched la/ la la ni 'du shes med 'du shes med min skye mched la 'god do/ /la la ni sangs rgyas rjes su dran pa la/ la la ni chos rjes su dran pa la/ la la ni dge 'dun rjes su dran pa la/ la la ni
225a2(nyi khri): tshul khrims rjes su dran pa la/ la la ni gtong ba rjes su dran pa la/ la la ni lha rjes su dran pa la yang dag par skul lo/ /la la ni lus la mi gtsang ba la sogs pa'i 'du shes su so sor brtag pa la/ la la ni rnam par dag pa la yang
225a3(nyi khri): dag par skul lo/ /la la ni dran pa nye bar gzhag pa bzhi la/ la la ni yang dag par spong ba bzhi la/ la la ni rdzu 'phrul gyi rkang pa bzhi la/ la la ni dbang po lnga la/ la la ni stobs lnga la/ la la ni byang chub kyi yan lag bdun la/
225a4(nyi khri): la la ni 'phags pa'i lam yan lag brgyad pa la yang dag par skul lo/ /la la ni stong pa nyid dang / mtshan ma med pa dang / smon pa med pa'i ting nge 'dzin la/ la la ni rnam par thar pa brgyad la/ la la ni mthar gyis gnas pa'i snyoms
225a5(nyi khri): par 'jug pa dgu la/ la la ni de bzhin gshegs pa'i stobs bcu la/ la la ni mi 'jigs pa bzhi la/ la la ni so so yang dag par rig pa bzhi la yang dag par skul lo/ /la la ni byams pa chen po la/ la la ni snying rje chen po la/
225a6(nyi khri): la la ni sangs rgyas kyi chos ma 'dres pa brgyad la yang dag par skul lo/ /la la ni mi chen po'i mtshan sum cu rtsa gnyis yongs su grub par bya ba la yang dag par skul lo/ /la la ni dpe byad bzang po brgyad cu la yang dag par
225a7(nyi khri): skul lo/ /la la ni rgyun du zhugs pa'i 'bras bu la/ la la ni lan cig phyir 'ong ba'i 'bras bu la/ la la ni phyir mi 'ong ba'i 'bras bu la/ la la ni dgra bcom pa nyid la/ la la ni rang byang chub la yang dag par skul lo/ /la
225b1(nyi khri): la ni byang chub la/ la la ni lam gyi rnam pa shes pa nyid la/ la la ni rnam pa thams cad mkhyen pa nyid la yang dag par skul lo/ /rab 'byor de ltar byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ sems
225b2(nyi khri): can rnams la zang zing gi sbyin pa yongs su gtong zhing / thabs mkhas pas bla na med pa'i bde ba dang ldan par 'god de/ rab 'byor de ni byang chub sems dpa' sems dpa' chen po'i ngo mtshar dang rmad du byung ba'i chos so/ /rab 'byor ji ltar na
225b3(nyi khri): byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ chos kyi sbyin pas sems can rnams sdud pa yin zhe na/ rab 'byor gnyis po 'di dag ni chos kyi sbyin pa ste/ 'jig rten pa dang 'jig rten las 'das pa'o/ /
225b4(nyi khri): rab 'byor 'jig rten pa'i chos kyi sbyin pa gang zhe na/ 'jig rten pa'i chos rnams brjod pa dang / bshad pa dang / ma nor bar bstan pa ste/ 'di ltar mi gtsang ba'i rnam pa dang / bsam gtan bzhi dang / tshangs pa'i rnam par spyod pa bzhi dang /
225b5(nyi khri): gzugs med pa'i snyoms par 'jug pa bzhi dang / mngon par shes pa lnga dang / gzhan yang 'jig rten pa'i chos byis pa so so'i skye bo dag dang thun mong du gyur pa rnams te/ rab 'byor de ni 'jig rten pa'i chos kyi sbyin pa'o/ /rab 'byor byang chub
225b6(nyi khri): sems dpa' sems dpa' chen po des 'jig rten gyi chos kyi sbyin pa de btang nas/ rnam grangs du mas 'jig rten gyi chos ma nor bar blangs pa de la skyod do/ /de las bskyod nas thabs mkhas pas/ 'phags pa'i chos rnams dang / 'phags
225b7(nyi khri): pa'i chos kyi 'bras bu dag la rab tu 'god do/ /de la 'phags pa'i chos rnams ni gang 'phags pa'i chos rnams kyi 'bras bu ni gang zhe na/ 'phags pa'i chos zhes bya ba ni/ byang chub kyi phyogs kyi chos sum cu rtsa bdun dang / rnam
226a1(nyi khri): par thar pa'i sgo gsum mo/ /'phags pa'i chos rnams kyi 'bras bu ni/ rgyun du zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid de/ rab 'byor
226a2(nyi khri): byang chub sems dpa' sems dpa' chen po'i 'phags pa'i chos ni rgyun du zhugs pa'i 'bras bu shes pa'o/ /lan cig phyir 'ong ba'i 'bras bu shes pa'o/ /phyir mi 'ong ba'i 'bras bu shes pa'o/ /dgra bcom pa nyid shes pa'o/ /sbyin
226a3(nyi khri): pa'i pha rol du phyin pa shes pa'o/ /tshul khrims kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa shes pa'o/ /nang stong
226a4(nyi khri): pa nyid shes pa'o/ /dngos po med pa'i ngo bo nyid stong pa nyid kyi bar du shes pa'o/ /byang chub kyi phyogs kyi chos sum bcu rtsa bdun shes pa'o/ /'phags pa'i bden pa bzhi dang / bsam gtan bzhi dang / tshad med pa bzhi dang /
226a5(nyi khri): gzugs med pa'i snyoms par 'jug pa bzhi dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa
226a6(nyi khri): rnams shes pa'o/ /ting nge 'dzin rnams dang / gzungs kyi sgo rnams shes pa'o/ /de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa
226a7(nyi khri): brgyad shes pa'o/ /byams pa chen po dang / snying rje chen po dang / dga' ba chen po dang / btang snyoms chen po shes pa'o/ /gzhan yang 'jig rten pa dang / 'jig rten las 'das pa'i chos rnams dang / zag pa dang bcas pa dang / zag
226b1(nyi khri): pa med pa'i chos rnams dang / 'dus byas dang 'dus ma byas kyi chos rnams shes pa ste/ rnam pa thams cad mkhyen pa nyid kyi ye shes ma gtogs par de dag byang chub sems dpa' sems dpa' chen po'i 'phags pa'i chos rnams so/ /byang chub
226b2(nyi khri): sems dpa' sems dpa' chen po'i 'phags pa'i chos rnams kyi 'bras bu gang zhe na/ bag chags kyi mtshams sbyor ba'i nyon mongs pa thams cad spong ba ste/ 'di ni byang chub sems dpa' sems dpa' chen po'i 'phags pa'i chos rnams kyi 'bras bu'o/ /
226b3(nyi khri): de nas tshe dang ldan pa rab 'byor gyis/ bcom ldan 'das la 'di skad ces gsol to/ /bcom ldan 'das ci lags/ byang chub sems dpa' sems dpa' chen pos rnam pa thams cad mkhyen pa nyid thob par 'gyur ram/ bcom ldan 'das
226b4(nyi khri): kyis bka' stsal pa/ rab 'byor de de bzhin no/ /de de bzhin te/ byang chub sems dpa' sems dpa' chen pos ni rnam pa thams cad mkhyen pa nyid thob par 'gyur ro/ /gsol pa/ bcom ldan 'das gal te byang chub sems dpa'
226b5(nyi khri): sems dpa' chen pos rnam pa thams cad mkhyen pa nyid thob par 'gyur na/ byang chub sems dpa' sems dpa' chen po dang / de bzhin gshegs pa la bye brag tu ci zhig mchis/ bcom ldan 'das kyis bka' stsal pa bye brag yod do/ /
226b6(nyi khri): gsol pa/ bye brag ci lta bu zhig mchis/ bcom ldan 'das kyis bka' stsal pa/ byang chub sems dpa' sems dpa' chen po ni rnam pa thams cad mkhyen pa nyid thob par 'gyur ba'o/ /de bzhin gshegs pa ni ye shes brnyes pa
226b7(nyi khri): zhes bya'o/ /de ci'i phyir zhe na/ gang la gnas shing chos thams cad la mun pa med pa thob pa la/ byang chub sems dpa'i sems kyang gzhan la/ de bzhin gshegs pa dgra bcom pa yang dag par rdzogs pa'i sangs rgyas kyi thugs
227a1(nyi khri): kyang gzhan zhes bya ba med do/ /rab 'byor de ni byang chub sems dpa' sems dpa' chen po'i 'jig rten pa'i chos kyi sbyin pa ste/ de la brten pas 'jig rten las 'das pa'i chos kyi sbyin pa 'byung ngo / /rab 'byor de
227a2(nyi khri): ltar na byang chub sems dpa' sems dpa' chen po sems can rnams 'jig rten pa'i chos kyi sbyin pa la sbyor zhing / thabs mkhas pas 'phags pa'i chos 'jig rten las 'das pa'i sbyin pa la bkod nas/ rnam pa thams cad mkhyen pa
227a3(nyi khri): nyid kyi bar la 'god pa yin no/ /rab 'byor byang chub sems dpa' sems dpa' chen po'i 'jig rten las 'das pa'i chos kyi sbyin pa byis pa so so'i skye bo thams cad dang thun mong ma yin pa gang zhe na/ 'di lta ste/ dran pa nye bar gzhag
227a4(nyi khri): pa bzhi dang / yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa dang / rnam par thar pa'i sgo
227a5(nyi khri): gsum dang / rnam par thar pa brgyad dang / mthar gyis gnas pa'i snyoms par 'jug pa dgu dang / zad par gyi skye mched bcu dang / zil gyis gnon pa'i skye mched brgyad dang / nyon mongs pa med pa dang / smon gnas shes
227a6(nyi khri): pa dang / mngon par shes pa drug dang / shin du yongs su dag pa bzhi dang / dbang bcu dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / bsrung ba med pa gsum
227a7(nyi khri): dang / dgongs pa nye bar gzhag pa gsum dang / bsnyel ba mi mnga' ba'i chos nyid dang / bag chags kyi sgrib pa spangs pa dang / sangs rgyas kyi chos ma 'dres pa brgyad dang / byams pa chen po dang / snying rje chen po
227b1(nyi khri): dang / mi chen po'i mtshan sum cu rtsa gnyis dang / dpe byad bzang po brgyad cu dang / gzungs kyi sgo lnga brgya dang / ting nge 'dzin gyi sgo rnams te/ 'di ni 'jig rten las 'das pa'i chos kyi sbyin pa zhes bya'o/ /rab 'byor de la
227b2(nyi khri): dran pa nye bar gzhag pa bzhi gang zhe na/ 'di lta ste/ nang gi lus dang / phyi'i lus dang / phyi nang gi lus la lus kyi rjes su lta zhing brtson 'grus can/ shes bzhin dang ldan pa/ dran pa dang ldan pas 'jig rten gyi chags sems dang /
227b3(nyi khri): yid mi bde ba rnam par bsal cing / rnam par spyod do/ /lus la kun 'byung ba'i rjes su lta zhing / rnam par spyod do/ /lus la zad pa'i rjes su lta zhing rnam par spyod do/ /lus la kun 'byung ba dang / zad pa'i rjes su lta zhing rnam par spyod
227b4(nyi khri): do/ /lus la mi gnas par rnam par spyod cing 'jig rten du gang yang nye bar len pa med do/ /nang gi tshor ba dang / phyi'i tshor ba dang / phyi nang gi tshor ba dang / nang gi sems dang / phyi'i sems dang / phyi nang gi sems dang / nang gi
227b5(nyi khri): chos dang / phyi'i chos dang / phyi nang gi chos kyi rjes su lta zhing / brtson 'grus can/ shes bzhin dang ldan pa/ dran pa dang ldan pas/ 'jig rten gyi chags sems dang yid mi bde ba rnam par bsal zhing rnam par spyod do/ /chos la kun 'byung ba'i
227b6(nyi khri): rjes su lta zhing rnam par spyod do/ /chos la zad pa'i rjes su lta zhing rnam par spyod do/ /chos la mi gnas par rnam par spyod cing 'jig rten du gang yang nye bar len pa med do/ /rab 'byor yang dag par spong ba bzhi gang zhe na/ sdig to mi dge ba'i chos ma
227b7(nyi khri): skyes pa rnams mi bskyed pa'i phyir mos pa skyed pa dang / bskyed pa rnams spong ba'i phyir rtsol ba dang / dge ba'i chos ma skyes pa rnams bskyed pa'i phyir mos pa skyed cing brtson 'grus rtsom pa dang / skyes pa rnams 'phel zhing shin du rgyas par bya ba dang / bsgom
228a1(nyi khri): pa yongs su rdzogs par bya ba'i phyir mos pa bskyed pa'o/ /rab 'byor rdzu 'phrul gyi rkang pa bzhi gang zhe na/ mos pa'i ting nge 'dzin spong ba'i 'du byed dang ldan pa'i rdzu 'phrul gyi rkang pa dang / sems dang brtson 'grus dang
228a2(nyi khri): dpyod pa'i ting nge 'dzin spong ba'i 'du byed dang ldan pa'i rdzu 'phrul gyi rkang pa'o/ /rab 'byor dbang po lnga gang zhe na/ dad pa'i dbang po dang / brtson 'grus kyi dbang po dang / dran pa'i dbang po dang / ting nge 'dzin gyi dbang po dang / shes rab kyi dbang
228a3(nyi khri): po ste/ de dag ni dbang po lnga zhes bya'o/ /rab 'byor stobs lnga gang zhe na/ dad pa'i stobs dang / brtson 'grus kyi stobs dang / dran pa'i stobs dang / ting nge 'dzin gyi stobs dang / shes rab kyi stobs te/ de dag ni stobs lnga zhes
228a4(nyi khri): bya'o/ /rab 'byor byang chub kyi yan lag bdun gang zhe na/ dran pa yang dag byang chub kyi yan lag dang / chos rnam par 'byed pa yang dag byang chub kyi yan lag dang / brtson 'grus rnam par 'byed pa yang dag byang chub kyi yan lag dang / dga'
228a5(nyi khri): ba yang dag byang chub kyi yan lag dang / shin tu sbyangs pa yang dag byang chub kyi yan lag dang / ting nge 'dzin yang dag byang chub kyi yan lag dang / btang snyoms yang dag byang chub kyi yan lag ste/ de dag ni byang chub kyi yan lag bdun zhes
228a6(nyi khri): bya'o/ /rab 'byor 'phags pa'i lam yan lag brgyad pa gang zhe na/ 'di lta ste/ yang dag pa'i lta ba dang / yang dag pa'i rtog pa dang / yang dag pa'i ngag dang / yang dag pa'i las kyi mtha' dang / yang dag pa'i 'tsho ba dang / yang dag
228a7(nyi khri): pa'i rtsol ba dang / yang dag pa'i dran pa dang / yang dag pa'i ting nge 'dzin te/ 'di dag ni 'phags pa'i lam yan lag brgyad pa zhes bya'o/ /de la ting nge 'dzin gsum gang zhe na/ stong pa nyid kyi ting nge 'dzin dang / mtshan ma med pa'i ting nge
228b1(nyi khri): 'dzin dang / smon pa med pa'i ting nge 'dzin to/ /stong pa nyid kyi ting nge 'dzin gang zhe na/ stong pa'i rnam pa dang / dben pa'i rnam par sems rtse gcig pa ste/ de ni stong pa nyid kyi ting nge 'dzin ces bya'o/ /mtshan ma med pa'i ting nge 'dzin gang zhe na/
228b2(nyi khri): zhi ba'i rnam pa dang / mtshan ma med pa'i rnam par sems rtse gcig pa ste/ de ni mtshan ma med pa'i ting nge 'dzin ces bya'o/ /smon pa med pa'i ting nge 'dzin gang zhe na/ mi rtag pa'i rnam pa dang / sdug bsngal gyi rnam par sems rtse gcig pa ste/
228b3(nyi khri): de ni smon pa med pa'i ting nge 'dzin ces bya'o/ /rnam par thar pa brgyad gang zhe na/ gzugs can gyis gzugs rnams mthong ba 'di ni rnam par thar pa dang po'o/ /nang gzugs med pa'i 'du shes dang ldan pas/ phyi rol gyi gzugs rnams
228b4(nyi khri): mthong ba 'di ni rnam par thar pa gnyis pa'o/ /bzang bar mos pa 'di ni rnam par thar pa gsum pa'o/ /nam mkha' mtha' yas skye mched la nye bar bsgrubs te gnas pa 'di ni rnam par thar pa bzhi pa'o/ /rnam shes mtha' yas skye mched
228b5(nyi khri): la nye bar bsgrubs te gnas pa 'di ni rnam par thar pa lnga pa'o/ /cung zad med pa'i skye mched la nye bar bsgrubs te gnas pa 'di ni rnam par thar pa drug pa'o/ /'du shes med 'du shes med min skye mched la nye bar bsgrubs te gnas pa 'di ni rnam
228b6(nyi khri): par thar pa bdun pa'o/ /'du shes dang tshor ba 'gog pa la nye bar bsgrubs te/ gnas pa 'di ni rnam par thar pa brgyad pa ste/ de dag ni rnam par thar pa brgyad ces bya'o/ /mthar gyis gnas pa'i snyoms par 'jug pa dgu gang zhe na/
228b7(nyi khri): 'di la la la 'dod pas dben sdig to mi dge ba'i chos kyis dben pa/ rtog pa dang bcas pa/ dpyod pa dang bcas pa/ dben pa las skyes pa'i dga' ba dang / bde ba can bsam gtan dang po la nye bar bsgrubs te gnas so/ /rnam par rtog
229a1(nyi khri): pa dang / rnam par dpyod pa de nye bar zhi nas/ nang yongs su dang ste/ sems kyi rgyud gcig tu gyur pas rtog pa med pa/ dpyod pa med pa'i ting nge 'dzin las skyes pa'i dga' ba dang bde ba can/ bsam gtan gnyis pa la nye bar
229a2(nyi khri): bsgrubs te gnas so/ /de dga' ba las 'dod chags dang bral bas dran pa dang ldan zhing shes bzhin du btang snyoms su gnas te/ bde ba lus kyis myong la/ 'phags pa rnams kyis dran pa dang ldan pa bde ba la rnam par spyod pa btang snyoms pa'o zhes
229a3(nyi khri): brjod pa ste/ dga' ba med pa'i bsam gtan gsum pa la nye bar bsgrubs te gnas so/ /de bde ba yang spangs sdug bsngal yang spangs shing yid bde ba dang / yid mi bde ba snga nas kyang nub pas/ bde ba yang med sdug bsngal ba yang med pa'i
229a4(nyi khri): btang snyoms dang dran pas yongs su dag pa/ bsam gtan bzhi pa la nye bar bsgrubs te gnas so/ /de rnam pa thams cad du gzugs kyi 'du shes las yang dag par 'das te/ thogs pa'i 'du shes rnams nub par gyur cing / sna tshogs kyi
229a5(nyi khri): 'du shes yid la mi byed pas/ nam mkha' mtha' yas so zhes te/ nam mkha' mtha' yas skye mched la nye bar bsgrubs te gnas so/ /de rnam pa thams cad du nam mkha' mtha' yas skye mched las yang dag par 'das te/ rnam par
229a6(nyi khri): shes pa mtha' yas so zhes rnam shes mtha' yas skye mched la nye bar bsgrubs te gnas so/ /de rnam pa thams cad du rnam shes mtha' yas skye mched las yang dag par 'das te/ cung zad ma yod do zhes cung zad med pa'i skye mched la nye bar
229a7(nyi khri): bsgrubs te gnas so/ /de rnam pa thams cad du cung zad med pa'i skye mched las yang dag par 'das te/ 'du shes med 'du shes med min skye mched la nye bar bsgrubs te gnas so/ /de rnam pa thams cad du 'du shes med 'du shes med min
229b1(nyi khri): skye mched las yang dag par 'das te/ 'du shes dang tshor ba 'gog pa la nye bar bsgrubs shing gnas te 'di ni mthar gyis gnas pa'i snyoms par 'jug pa dgu zhes bya'o/ /de la mtha' dag gi skye mched bcu gang zhe na/ mtha' dag sa dang
229b2(nyi khri): mtha' dag chu dang mtha' dag me dang mtha' dag rlung dang / mtha' dag sngon po dang mtha' dag ser po dang mtha' dag dmar po dang / mtha' dag dkar po dang / mtha' dag rnam par shes pa dang / mtha' dag nam mkha' ste/ de dag
229b3(nyi khri): ni mtha' dag gi skye mched bcu zhes bya'o/ /de la zil gyis gnon pa'i skye mched brgyad gang zhe na/ nang gzugs su 'du shes shing / phyi rol gyi gzugs phra mo dang / kha dog sdug gu dang / kha dog mi sdug pa mthong yang gzugs de
229b4(nyi khri): dag zil gyis mnan te shes/ zil gyis mnan te mthong zhing / de ltar 'du shes pa de ni zil gyis gnon pa'i skye mched dang po'o/ /nang gzugs su 'du shes shing phyi rol gyi gzugs rags pa dang / kha dog sdug pa dang / kha dog mi
229b5(nyi khri): sdug pa mthong yang / gzugs de dag zil gyis mnan te shes/ zil gyis mnan te mthong zhing / de ltar 'du shes pa de ni zil gyis gnon pa'i skye mched gnyis pa'o/ /nang gzugs med par 'du shes shing phyi rol gyi gzugs phra mo
229b6(nyi khri): dang / kha dog sdug gu dang / kha dog mi sdug pa mthong yang / gzugs de dag zil gyis mnan te shes zil gyis mnan te mthong zhing / 'du shes pa de ni zil gyis gnon pa'i skye mched gsum pa'o/ /nang gzugs med par 'du
229b7(nyi khri): shes shing / phyi rol gyi gzugs rags pa dang / kha dog sdug pa dang / kha dog mi sdug pa mthong yang / gzugs de dag zil gyis mnan te shes zil gyis mnan te mthong zhing / de ltar 'du shes pa 'di ni zil gyis
230a1(nyi khri): gnon pa'i skye mched bzhi pa'o/ /nang gzugs med par 'du shes shing phyi rol gyi gzugs sngon po/ kha dog sngon po sngon por snang ba/ mdog sngon po 'di lta ste dper na me tog o ma ka lta bu 'am/ yul bA rA
230a2(nyi khri): Na sIr byas pa'i gos ltar sngo ba/ kha dog sngo ba sngo bar snang ba/ mdog sngo bar mthong yang / gzugs de dag zil gyis mnan te shes/ zil gyis mnan te mthong zhing de ltar 'du shes pa 'di ni zil gyis gnon pa'i skye mched lnga pa'o/ /
230a3(nyi khri): nang gzugs med par 'du shes shing / phyi rol gyi gzugs ser po/ kha dog ser po/ ser por snang ba/ mdog ser po 'di lta ste dper na/ shing kar shi ka ra'i me tog lta bu 'am/ yul bA rA Na sIr byas pa'i gos ltar ser ba/
230a4(nyi khri): kha dog ser ba/ ser bar snang ba/ mdog ser bar mthong yang / gzugs de dag zil gyis mnan te shes/ zil gyis mnan te mthong zhing / de ltar 'du shes pa 'di ni zil gyis gnon pa'i skye mched drug pa'o/ /nang gzugs med
230a5(nyi khri): par 'du shes shing / phyi rol gyi gzugs dmar po/ kha dog dmar po/ dmar por snang ba/ mdog dmar po 'di lta ste/ dper na ban du dzi ba ka'i me tog lta bu 'am/ yul bA rA Na sIr byas pa'i gos ltar dmar ba/ kha dog dmar
230a6(nyi khri): ba/ dmar bar snang ba mdog dmar bar mthong yang / gzugs de dag zil gyis mnan te shes/ zil gyis mnan te mthong zhing / de ltar 'du shes pa 'di ni zil gyis gnon pa'i skye mched bdun pa'o/ /nang gzugs med par 'du shes shing
230a7(nyi khri): phyi rol gyi gzugs dkar po/ kha dog dkar po/ dkar por snang ba/ mdog dkar po/ 'di lta ste dper na/ skar ma pa ba sangs kyi 'od lta bu 'am/ yul bA rA Na sIr byas pa'i gos ltar dkar ba/ kha dog dkar ba/ dkar bar snang ba/
230b1(nyi khri): mdog dkar bar mthong yang gzugs de dag zil gyis mnan te shes/ zil gyis mnan te mthong zhing / de ltar 'du shes pa 'di ni zil gyis gnon pa'i skye mched brgyad pa'o/ /de la nyon mongs pa med pa gang zhe na/ bsam gtan la gnas nas/
230b2(nyi khri): byang chub sems dpa' sems dpa' chen po'i rnam par spyod pa/ sems can pha rol dang / gang zag pha rol gyi nyon mongs pa mi skye ba'i mthu yod pa/ ting nge 'dzin gang gis 'grub pa de ni nyon mongs pa med pa zhes bya'o/ /smon lam gyi shes
230b3(nyi khri): pa gang zhe na/ bsam gtan la gnas te/ 'di shes par bya'o zhes byang chub sems dpa' sems dpa' chen po dus gsum gyi shes pa 'am/ shes pa gang dang gang 'dod par gyur pa de la yid kyis smon pa byed de/ de ting nge 'dzin de las
230b4(nyi khri): langs nas/ de'i smon lam de yongs su grub par gyur cing / shes bya de yang shes pa de ni/ smon lam gyi shes pa zhes bya'o/ /de la mngon par shes pa drug gang zhe na/ rdzu 'phrul gyi mngon par shes pa dang / lha'i mig gi mngon par
230b5(nyi khri): shes pa dang / lha'i rna ba'i mngon par shes pa dang / pha rol gyi sems shes pa'i mngon par shes pa dang / sngon gyi gnas rjes su dran pa'i mngon par shes pa dang / zag pa zad pa shes pa'i mngon par shes pa ste/ drug po de dag go /de
230b6(nyi khri): la yongs su dag pa bzhi gang zhe na/ lus yongs su dag pa dang / dmigs pa yongs su dag pa dang / sems yongs su dag pa dang / ye shes yongs su dag pa ste/ bzhi po de dag go /de la dbang bcu gang zhe na/ tshe la dbang ba
230b7(nyi khri): dang / sems la dbang ba dang / yo byad la dbang ba dang / las la dbang ba dang / skye ba la dbang ba dang / mos pa la dbang ba dang / smon lam la dbang ba dang / rdzu 'phrul la dbang ba dang / ye shes la dbang ba dang / chos la dbang
231a1(nyi khri): ba ste/ bcu po de dag go/ /rab 'byor de bzhin gshegs pa'i stobs bcu gang zhe na/ rab 'byor 'di la de bzhin gshegs pa'i gnas la yang gnas su yang dag pa ji lta ba bzhin du rab tu mkhyen to/ /gnas ma yin pa la
231a2(nyi khri): yang gnas ma yin par yang dag pa ji lta ba bzhin du rab tu mkhyen to/ /'das pa dang / ma 'ongs pa dang / da ltar byung ba'i las dang / las yongs su blangs pa'i rnam par smin pa gnas kyi rnam pa dang / rgyu'i rnam par yang dag par ji lta ba bzhin
231a3(nyi khri): du rab tu mkhyen to/ /khams sna tshogs can dang / khams du ma can gyi 'jig rten yang dag pa ji lta ba bzhin du rab tu mkhyen to/ /sems can gzhan dang gang zag gzhan gyi mos pa sna tshogs dang / mos pa du ma yang dag pa ji lta ba bzhin du rab tu
231a4(nyi khri): mkhyen to/ /sems can gzhan dang / gang zag gzhan gyi dbang po rab dang tha ma shes par bya ba yang dag par ji lta ba bzhin du rab tu mkhyen to/ /kun du 'gro ba'i lam yang dag pa ji lta ba bzhin du rab tu mkhyen to/ /dbang po dang / stobs dang / byang
231a5(nyi khri): chub kyi yan lag dang / bsam gtan dang / rnam par thar pa dang / ting nge 'dzin dang / snyoms par 'jug pa dang / kun nas nyon mongs pa dang / rnam par byang ba rnam par dgod pa yang dag pa ji lta ba bzhin du rab tu mkhyen to/ /rnam pa du
231a6(nyi khri): mar sngon gyi gnas rjes su dgongs te/ tshe rabs gcig kyang rjes su dgongs pa nas/ tshe rabs brgya dang / tshe rabs stong dang / tshe rabs brgya stong dang / tshe rabs bye ba khrag khrig brgya stong gi bar du yang rjes su dgongs so/ /bskal pa
231a7(nyi khri): gcig kyang rjes su dgongs pa nas/ bskal pa brgya'i bar dang / bskal pa brgya phrag du ma dang / bskal pa stong phrag du ma dang / bskal pa brgya stong phrag du ma dang / bskal pa bye ba khrag khrig brgya stong du ma'i bar dag kyang rjes su dgongs
231b1(nyi khri): te/ bdag ni 'di lta bu zhig na 'dug 'dug go /ming ni 'di zhes bya bar gyur to/ /rigs ni 'di zhes bya bar gyur to/ /rus ni 'di zhes bya bar gyur to/ /zas ni 'di za za'o/ /yun ni 'di srid cig tu gnas gnas so/ /tshe'i mtha' ni 'di tsam
231b2(nyi khri): zhig tu gyur te/ bdag de nas shi 'phos nas/ che ge mo zhig tu skyes so zhes bya ba nas/ de nas shi 'phos nas kyang 'dir skyes so zhes bya ba'i bar du/ rnam pa dang bcas/ sa mal dang bcas/ gtan tshigs dang bcas par rnam pa du mar
231b3(nyi khri): sngon gyi gnas rjes su dgongs so/ /lha'i mig rnam par dag pa mi las 'das pas/ sems can 'chi 'pho ba dang / skye ba dag kyang gzigs so/ /kha dog sdug pa dang mi sdug pa dang / bzang ba dang / ngan pa dang / bde 'gro na
231b4(nyi khri): 'khod pa dang / ngan song na 'khod pa dang / las ji lta ba bzhin du nye bar 'dong ba'i sems can rnams rab tu mkhyen te/ sems can 'di dag ni lus kyi ngan du spyod pa dang ldan pa/ ngag gi ngan du spyod pa dang ldan pa/ yid kyi ngan du spyod pa dang
231b5(nyi khri): ldan pa/ 'phags pa la skur pa 'debs pa/ log par lta ba dag ste/ de'i rgyu de'i rkyen gyis lus zhig nas/ ngan song log par ltung ba sems can dmyal bar skye'o/ /sems can 'di dag ni lus kyi legs par spyod pa dang ldan pa/
231b6(nyi khri): ngag gi legs par spyod pa dang ldan pa/ yid kyi legs par spyod pa dang ldan pa 'phags pa la skur pa mi 'debs pa/ yang dag pa'i lta ba dag ste/ de'i rgyu de'i rkyen gyis lus zhig nas/ bde 'gro mtho ris kyi 'jig rten lha'i nang du
231b7(nyi khri): skye'o/ /zhes bya bar rab tu mkhyen to/ /zag pa rnams zad pa'i phyir/ sems rnam par grol ba dang / shes rab rnam par grol ba dang zag pa med pa'i yang dag pa ji lta ba bzhin du rab tu mkhyen te/ bcu po de dag ni de bzhin gshegs
232a1(nyi khri): pa'i stobs so/ /rab 'byor de bzhin gshegs pa'i mi 'jigs pa bzhi gang zhe na/ bdag gis yang dag par rdzogs par sangs rgyas so zhes dam bcas na/ 'di la chos 'dis mngon par sangs ma rgyas so zhes bya bar
232a2(nyi khri): bdag la dge sbyong ngam/ bram ze 'am/ lha 'am/ bdud dam/ tshangs pa 'am/ skye dgu'i tshogs gzhan su yang rung ste/ 'jig rten na chos dang ldan par rgol bar 'gyur ro/ /zhes bya ba'i rgyu yang yang dag par rjes su mi mthong ste/
232a3(nyi khri): rgyu yang dag par rjes su mi mthong bas/ bdag bde ba thob pa dang / bag tsha ba med pa thob pa dang / mi 'jigs pa thob par rnam par spyod de/ khyu mchog rlabs po che'i gnas su dam bca'o/ /'khor gyi nang du seng ge'i sgra bsgrag go /tshangs
232a4(nyi khri): pa'i 'khor lo 'jig rten na dge sbyong ngam/ bram ze 'am/ lha'am bdud dam tshangs pa 'am gzhan sus kyang rung ste/ chos dang ldan par bskor bar mi nus pa/ bdag gis rab tu bskor bar bya'o/ /bdag zag pa zad do zhes dam bcas na/
232a5(nyi khri): de la zag pa 'di rnams yongs su zad par ma gyur to/ /zhes bya bar bdag la dge sbyong ngam/ bram ze 'am/ lha 'am/ bdud dam tshangs pa 'am/ skye dgu'i tshogs gzhan su yang rung ste/ 'jig rten na chos dang ldan par rgol bar 'gyur
232a6(nyi khri): ro/ /zhes bya ba'i rgyu yang yang dag par rjes su mi mthong ste/ rgyu yang dag par rjes su ma mthong bas/ de la bdag bde ba thob pa dang / bag tsha ba med pa thob pa dang / mi 'jigs pa thob par rnam par spyod de/ khyu mchog rlabs po che'i
232a7(nyi khri): gnas su dam bca'o/ /'khor gyi nang du seng ge'i sgra bsgrag go /tshangs pa'i 'khor lo 'jig rten na dge sbyong ngam/ bram ze 'am lha 'am bdud dam tshangs pa 'am/ gzhan sus kyang rung ste/ chos dang ldan par bskor bar ma nus pa
232b1(nyi khri): bdag gis rab tu bskor bar bya'o/ /gang yang bdag gis bar chad kyi chos su bstan pa de dag la bsten na bar chad kyi chos su mi 'gyur zhes dge sbyong ngam/ bram ze'am/ lha'am/ bdud dam/ tshangs pa 'am/ skye dgu'i tshogs
232b2(nyi khri): gzhan su yang rung ste/ 'jig rten na chos dang ldan par rgol bar 'gyur ro/ /zhes bya ba'i rgyu yang yang dag par rjes su mi mthong ste/ rgyu yang dag par rjes su ma mthong bas/ de la bdag la bde ba thob pa dang / bag tsha ba med pa thob pa
232b3(nyi khri): dang / mi 'jigs pa thob pas rnam par spyod de/ khyu mchog rlabs po che'i gnas su dam bca'o/ /'khor gyi nang du seng ge'i sgra bsgrag go /tshangs pa'i 'khor lo 'jig rten na dge sbyong ngam/ bram ze 'am/ lha 'am bdud dam tshangs pa 'am/
232b4(nyi khri): gzhan sus kyang rung ste chos dang ldan par bskor bar mi nus pa bdag gis yang dag par bskor bar bya'o/ /gang yang bdag gis lam 'phags pa'i 'byung ba rtogs par 'gyur ba de byed pa'i sdug bsngal yang dag par zad par 'gyur bar bstan
232b5(nyi khri): pa de dag la nan tan byas na/ sdug bsngal yang dag par zad par 'gyur bar mi 'byung ngo zhes dge sbyong ngam bram ze 'am lha 'am bdud dam tshangs pa 'am/ skye dgu'i tshogs gzhan su yang rung ste/ 'jig rten na chos dang ldan par rgol bar
232b6(nyi khri): 'gyur ro/ /zhes bya ba'i rgyu yang yang dag par rjes su mi mthong ste/ rgyu yang dag par rjes su ma mthong bas/ de la bdag bde ba thob pa dang / bag tsha ba med pa thob pa dang / mi 'jigs pa thob pas rnam par spyod de/ khyu mchog
232b7(nyi khri): rlabs po che'i gnas su dam bca'o/ /'khor gyi nang du seng ge'i sgra bsgrag go/ /tshangs pa'i 'khor lo 'jig rten na dge sbyong ngam/ bram ze 'am lha 'am bdud dam tshangs pa 'am/ gzhan sus kyang rung ste/ chos dang ldan par bskor
233a1(nyi khri): bar mi nus pa bdag gis rab tu bskor bar bya'o zhes bya ba ste/ bzhi po de dag ni mi 'jigs pa'o/ /de bzhin gshegs pa'i so so yang dag par rig pa bzhi gang zhe na/ 'di lta ste/ don so so yang dag par rig pa dang /
233a2(nyi khri): chos so so yang dag par rig pa dang nges pa'i tshig so so yang dag par rig pa dang / spobs pa so so yang dag par rig pa ste/ de dag kyang gang zhe na/ don la dmigs pa dang / chos la dmigs pa dang / nges pa'i tshigs la dmigs
233a3(nyi khri): pa dang / spobs pa la dmigs pa'o/ /rab 'byor de bzhin gshegs pa'i bsrung ba med pa gsum gang zhe na/ de bzhin gshegs pa ni sku'i spyod pa yongs su dag pa dang ldan pa ste/ de bzhin gshegs pa la sku'i spyod pa yongs su ma dag
233a4(nyi khri): pa mi mnga' bas/ la las shes su 'ong ngo zhes gang yang bcab par dgongs pa de bzhin gshegs pa la mi mnga' ste/ 'di ni bsrung ba med pa dang po'o/ /de bzhin gshegs pa ni gsung gi spyod pa yongs su dag pa dang ldan pa ste/ de bzhin
233a5(nyi khri): gshegs pa la gsung gi spyod pa yongs su ma dag pa mi mnga' bas/ la las shes su 'ong ngo zhes gang yang bcab par dgongs pa de bzhin gshegs pa la mi mnga' ste/ 'di ni bsrung ba med pa gnyis pa'o/ /de bzhin gshegs pa ni thugs
233a6(nyi khri): kyi spyod pa yongs su dag pa dang ldan pa ste/ de bzhin gshegs pa la thugs kyi spyod pa yongs su ma dag pa mi mnga' bas/ la las shes su 'ong ngo zhes gang yang bcab par dgongs pa de bzhin gshegs pa la mi mnga' ste/ 'di ni bsrung
233a7(nyi khri): ba med pa gsum pa'o/ /de la de bzhin gshegs pa'i dgongs pa nye bar gzhag pa gsum gang zhe na/ de bzhin gshegs pa chos ston pa'i tshe/ la la rna ba btud de rim gror nyan cing / bka' mnyan pa'i sems nye bar gzhog pa dang / chos
233b1(nyi khri): dang gnyer ba'i chos la nan tan tu byed na yang / des de bzhin gshegs pa dgyes par mi 'gyur/ yid bde bar mi 'gyur/ thugs yeng yeng por yang mi 'gyur te/ 'di ni dgongs pa nye bar gzhag pa dang po'o/ /la la rna ba btud te rim gror nyan cing
233b2(nyi khri): bka' mnyan pa'i sems nye bar gzhog pa med pa dang / chos dang gnyer ba'i chos la nan tan du mi byed na/ des de bzhin gshegs pa'i thugs khro bar mi 'gyur/ mi bzod par mi 'gyur thugs mi ches par mi 'gyur te/ 'di ni dgongs pa nye bar
233b3(nyi khri): gzhag pa gnyis pa'o/ /la la rna ba btud de rim gror nyan cing bka' mnyan pa'i sems nye bar gzhog la/ chos dang gnyer ba'i chos la nan tan du byed/ la la rna ba btud de rim gror mi nyan cing / bka' nyan pa'i sems nye bar gzhog pa med
233b4(nyi khri): de/ chos dang gnyer ba'i chos la nan tan du mi byed kyang / des de bzhin gshegs pa dgyes pa 'am/ thugs khro ba gnyis su mi 'gyur te/ thams cad du dgongs pa dang / ldan zhing mkhyen par btang snyoms su rnam par spyod pa 'di ni dgongs pa nye bar
233b5(nyi khri): gzhag pa gsum pa'o/ /de la de bzhin gshegs pa'i nyams pa med pa'i chos nyid gang zhe na/ gang gis sangs rgyas bcom ldan 'das rnams don yod pa'i chos ston pa'i phyir sems can thams cad kyi don mdzad pa la dus las mi 'da' ba ste/ de ni nyams
233b6(nyi khri): pa med pa'i chos nyid ces bya'o/ /de la de bzhin gshegs pa'i bag chags kyi sgrib pa rab tu spangs pa gang zhe na/ /nyan thos dang rang sangs rgyas thams cad ni nyon mongs pa spangs kyang / lus kyi 'gyur ba yod kyi/ de bzhin gshegs pa la ni de
233b7(nyi khri): lta bu yang mi mnga' ste/ de ni de bzhin gshegs pa'i bag chags kyi sgrib pa rab tu spangs pa zhes bya'o/ /de la de bzhin gshegs pa'i thugs rje chen po gang zhe na/ de bzhin gshegs pa thugs rje chen po gang dang ldan pas/ 'jig rten gyi brda nye bar
234a1(nyi khri): bzung ste/ dge ba'i rtsa ba gzigs pa'i phyir/ dus thams cad du 'jig rten la nyin lan gsum mtshan lan gsum du rtog pa mdzad ces bya ste/ dngos su na sangs rgyas bcom ldan 'das rnams kyi thugs rje chen po sems can
234a2(nyi khri): mtha' yas pa yongs su smin par bya ba la gzigs pa rtag par 'byung ste/ de ni thugs rje chen po zhes bya'o/ /rab 'byor de bzhin gshegs pa'i sangs rgyas kyi chos ma 'dres pa brgyad gang zhe na/ de bzhin gshegs pa la 'khrul pa mi mnga'o/ /
234a3(nyi khri): ca co mi mnga'o/ /dgongs pa nyams pa mi mnga'o/ /'du shes sna tshogs mi mnga'o/ /thugs mnyam par ma bzhag pa mi mnga'o/ /ma brtags pa'i btang snyoms mi mnga'o/ /mos pa yongs su nyams pa mi mnga'o/ /brtson 'grus yongs su nyams pa mi
234a4(nyi khri): mnga'o/ /dgongs pa yongs su nyams pa mi mnga'o/ /ting nge 'dzin yongs su nyams pa mi mnga'o/ /shes rab yongs su nyams pa mi mnga'o/ /rnam par grol ba yongs su nyams pa mi mnga'o/ /rnam par grol ba'i ye shes gzigs pa yongs su nyams
234a5(nyi khri): pa mi mnga'o/ /sku'i phrin las thams cad ye shes sngon du 'gro ba ste/ ye shes kyi rjes su 'brang ngo / /gsung gi phrin las thams cad ye shes sngon du 'gro ba ste/ ye shes kyi rjes su 'brang ngo / /thugs kyi phrin las thams cad ye shes sngon du 'gro ba
234a6(nyi khri): ste/ ye shes kyi rjes su 'brang ngo / /'das pa'i dus la ma chags ma thogs pa'i ye shes gzigs pa 'jug go /ma 'ongs pa'i dus la ma chags ma thogs pa'i ye shes gzigs pa 'jug go /da ltar byung ba'i dus la ma chags ma thogs
234a7(nyi khri): pa'i ye shes gzigs pa 'jug ste/ de dag ni sangs rgyas kyi chos ma 'dres pa rnams so/ /rab 'byor de bzhin gshegs pa'i rnam pa thams cad mkhyen pa nyid gang zhe na/ gang la dmigs pa med pa/ dran pas dbang bsgyur ba/ zhi ba'i rnam pa
234b1(nyi khri): dang ldan pa'i mtshan nyid med pa'i mtshan nyid ni rnam pa thams cad mkhyen pa nyid ces bya'o/ / //shes rab kyi pha rol tu phyin pa stong phrag nyi shu lnga pa/ bam po drug cu brgyad pa/ de la de bzhin gshegs pa'i mi chen po'i mtshan sum cu
234b2(nyi khri): rtsa gnyis gang zhe na/ phyag dang zhabs 'khor lo'i mtshan dang ldan pa dang / zhabs shin tu gnas pa dang / phyag dang zhabs dra bar 'brel pa dang / phyag dang zhabs gzhon zhing 'jam pa dang / bdun shin du mtho ba dang / sor mo ring ba dang / rting
234b3(nyi khri): pa yangs pa dang / sku che zhing drang ba dang / zhabs legs par mtho ba dang / yan lag gi spu gyen du 'khyil ba dang / e na ya'i byin pa lta bu dang / phyag brla drang por slebs pa dang / gsang ba'i gnas sbubs su nub pa dang / gser
234b4(nyi khri): gyi kha dog dang / mdog shin tu 'jam pa dang / spu re re nas g.yas phyogs su 'khyil ba dang / zhal mdzod spus brgyan pa dang / seng ge'i ro stod lta bu dang / phrag pa'i lhun mdzes par grub pa dang / phrag so shin tu rgyas pa dang / ro bro ba'i
234b5(nyi khri): mchog dang / shing n+ya gro da ltar chu zheng gab pa dang / dbu spyi gtsug dang ldan pa dang / ljags shin du yangs pa dang / tshangs pa'i dbyangs dang / seng ge'i 'gram pa lta bu dang / tshems shin tu dkar ba dang / tshems shin tu mnyam pa dang / tshems
234b6(nyi khri): thags bzang ba dang / tshems mnyam zhing bzhi bcu tshang ba dang / spyan dkar nag 'byes pa dang / ba'i rdzi ma lta bu ste/ de la de bzhin gshegs pa'i phyag dang zhabs kyi mthil la 'khor lo rtsibs stong dang ldan pa mu khyud can lte ba dang bcas pa/ rnam
234b7(nyi khri): pa thams cad yongs su rdzogs pa 'di lta ste/ rus pa 'am ba so la gzugs brkos pa dang 'dra ba mnga' bas/ phyag dang zhabs 'khor lo'i mtshan dang ldan pa'o/ /zhabs kyi mthil gnyis mnyam par sa la 'jog cing zhabs zhum pa med pas zhabs
235a1(nyi khri): shin tu gnas pa'o/ /ngang pa'i rgyal po ltar phyag dang zhabs kyi sor mo dra bar 'brel bas/ phyag dang zhabs dra bar 'brel pa'o/ /shing bal gyi sgo nga ltar shin du 'jam zhing gzhon pas phyag dang zhabs gzhon zhing 'jam pa'o/ /
235a2(nyi khri): phyag dang zhabs dang mgur gyi lhun shin du mtho bas bdun shin du mtho ba'o/ /phyag dang zhabs kyi sor mo ring bas sor mo ring ba'o/ /rting pa ring pas rting pa yangs pa'o/ /sku lag pa bdun du 'phags la drang bas sku che zhing drang ba'o/ /pus mo'i
235a3(nyi khri): lha nga dang long bu mdzes par nub pas zhabs legs par mtho ba'o/ /spu gyen du g.yas phyogs su 'khyil pas yan lag gi spu gyen du 'khyil pa'o/ /e ne ya'i byin pa dang / smig ma dang / ldum bu ngar ba ltar drang zhing mnyams la/ rim
235a4(nyi khri): gyis gzhol bar grub cing / byin pa zlum pas e ne ya'i byin pa lta bu'o/ /brla drang por bzhag ste ma btud kyang phyag gi mthil gnyis kyis pus mo'i lha nga la reg pas phyag brla drang por slebs pa'o/ /glang po dang rta cang shes ltar
235a5(nyi khri): gsang ba'i gnas shin du mdzes par sbubs su nub pas/ gsang ba'i gnas sbubs su nub pa'o/ /shin du sbyangs pa'i gser gyi kha dog lta bu dang ldan pas gser gyi kha dog go/ /gser dang dngul shin du sbyangs pa ltar 'jam zhing snyoms pa'i
235a6(nyi khri): mdog tu 'dug la sku la rdul gyis mi gos pas mdog shin du 'jam pa'o/ /shin du rnam par phye ba'i spu re rer skyes shing gnyis su med pas/ spu re re nas g.yas phyogs su 'khyil pa'o/ /me tog kun da dang / zla ba dang / 'o ma dang /
235a7(nyi khri): ba mo'i mdog ltar 'dug la/ nyi ma dang zla ba brgya las kyang 'phags par 'od gsal ba'i mdzod spus smin mtshams shin du brgyan pas zhal mdzod spus brgyan pa'o/ /ro stod che bas seng ge'i ro stod do/ /mgur dang rgyud legs par
235b1(nyi khri): 'brel cing / lhun zlum pas phrag pa'i lhun mdzes par grub pa'o/ /gser gyi gtan pa shin du phyis pa ltar phrag so legs par grub pas phrag so shin du rgyas pa'o/ /rlung dang mkhris pa dang / bad kan gyis ma nyams shing / rnam par
235b2(nyi khri): shes pa 'dra ba med pas ro bro ba'i mchog go / sku chu zheng 'dom du mnyam pas shing n+ya gro da ltar chu zheng gab pa'o/ /spyi gtsug zlum zhing legs la g.yas phyogs su 'khyil pa dang ldan pas dbu mnyam zhing legs par grub la mdzes pa mnga' bas
235b3(nyi khri): dbu spyi gtsug dang ldan pa'o/ /me tog ud pa la dmar po'i 'dab ma'i kha dog ltar 'dug cing shin du yangs pas ljags shin du yangs shing srab pa'o/ /tshangs pa dang bya ka la ping ka lta bu'i gsung mnga' bas tshangs pa'i dbyangs so/ /'gram pa
235b4(nyi khri): me long gi dkyil 'khor ltar legs par grub cing mdzes par skyes te/ yid du 'ong bas seng ge'i 'gram pa lta bu'o/ /me tog kun da dang dung gi bcag 'phro ltar shin du dkar ba'i tshems mnga' bas tshems shin du dkar ba'o/ /tshems la mtho
235b5(nyi khri): dman med pas tshems mnyam pa'o/ /tshems la mtshams ma dod pas tshems thags bzang ba'o/ /bla 'og gye gu med pas tshems mnyam zhing bzhi bcu tshang ba'o/ /dkar gnag gi cha ma 'dres la shin du rnam par dag cing mdog dmar pos ma
235b6(nyi khri): yog pas spyan dkar nag 'byes pa'o/ /rdzi ma bla 'og shin du legs par gnas la ma 'dzing bas ba'i rdzi ma lta bu'o/ /de la bla ma la bsu bskyal dang chos nyan pa la sdod pa dang / gtsug lag khang dang / mchod rten la sogs pa la bsti stang
235b7(nyi khri): byas pas phyag dang zhabs 'khor lo'i mtshan dang ldan pa ste/ de ni 'khor shin du mang ba'i snga ltas so/ /yi dam la brtan pas zhabs shin du gnas pa ste/ de ni mi g.yo zhing shin du brtan pa'i snga ltas so/ /sbyin pa dang ngag snyan pa dang / don spyod
236a1(nyi khri): pa dang / don 'thun pa'i bsdu ba rnam bzhi goms par byas pas/ phyag dang zhabs dra bas 'brel ba ste/ de ni myur du 'du ba'i snga ltas so/ /bza' ba dang / bca' ba dang / btung ba zhim zhing nyams su bde ba byin pas/ phyag dang
236a2(nyi khri): zhabs gzhon zhing 'jam pa dang / bdun shin du mtho ba ste/ de gnyis ni bza' ba dang / bca' ba dang / btung ba zhim zhing nyams su bde ba 'thob pa'i snga ltas so/ /bcings pa bkrol ba dang srog gi rim gro byas pa dang / srog gcod pa spangs
236a3(nyi khri): pas sor mo ring ba dang / rting pa yangs pa dang / sku che zhing drang ba ste/ de ni sku tshe ring ba'i snga ltas so/ /dge ba'i chos yang dag par blangs pa dang / bzung ba mngon par spel cing 'grib par ma byas pas/ zhabs kyi gong mtho ba dang / yan
236a4(nyi khri): lag gi spu gyen du 'khyil pa ste/ de ni mi nyams pa'i chos dang ldan pa'i snga ltas so/ /rig pa dang bzo'i gnas rim gror byas shing / gzhan byin pa dang / bdag gis blangs pas e na ya'i byin pa lta bu ste/ de ni myur du 'dzin pa'i snga ltas
236a5(nyi khri): so/ /bdog cing yod pa'i nor la bslangs na mi 'gong par gtong zhing / med ces ma byas pas phyag brla drang por slebs pa ste/ de ni yo byad la mnga' ba dang dul ba'i snga ltas so/ /'grogs pa dang mdza' bshes dang / gnyen bam phye ba dang / bye bar gyur
236a6(nyi khri): pa'i sems can rnams tshangs pa'i spyod pa la yang dag par bskul ba dang / gsang ba'i tshig yongs su bsrungs pas/ gsang ba'i gnas sbubs su nub pa ste/ de ni bu mang ba'i snga ltas so/ /stan dang gos dang khang pa dang gzhal med khang dang / gnas bzang
236a7(nyi khri): po byin pas gser gyi kha dog dang mdog shin du 'jam pa ste/ de gnyis ni gdan dang / na bza' dang / khang pa dang / gzhal med khang dang / gnas bzang po 'thob pa'i snga ltas so/ /'du 'dzi spangs pa dang / mkhan po dang / slob dpon dang /
236b1(nyi khri): pha ma dang / phu nu la sogs pa bla ma rnams la tshul dang 'dra bar rim gro byas pa dang / btsun par byas pa dang / bcol ba rnal ma gzan pas spu re re nas g.yas phyogs su 'khyil pa dang / zhal mdzod spus brgyan pa ste/ de ni mnyam pa med pa'i snga ltas so/ /
236b2(nyi khri): mi snyan par mi zer zhing mi smod la/ snyan par smra zhing legs par bshad pa 'thun par 'dzin pas/ seng ge'i ro stod lta bu dang / phrag pa'i lhun mdzes par grub pa ste/ de ni thub pa med pa'i snga ltas so/ /nad pa rnams la rtsi dang rim gro dang sman pa dang /
236b3(nyi khri): nyams su phan pa'i zas byin pa dang / rim gro byas pas phrag so shin du rgyas pa dang / ro bro ba'i mchog ste/ de ni nad nyung ba'i snga ltas so/ /skyed mos tshal dang / 'khor dang / btung ba dang rdzing bu dang / rgal dka' ba'i zam pa dang / kha zas dang
236b4(nyi khri): phreng ba'i gnas dang / stegs dang / gtsug lag khang bya ba la sogs pa gzhan mos par bya ba sngon du gtong zhing / bdag gis gzhan la byin pas/ shing n+ya gro da ltar chu zheng gab pa dang / dbu spyi gtsug dang ldan pa ste/ de ni mnga' chen po mnga'
236b5(nyi khri): ba'i snga ltas so/ /yun ring por tshig snyan cing 'jam pa dang / nyams su bde bar smras pas/ ljags shin du yangs shing srab pa dang / tshangs pa'i dbyangs te/ de gnyis ni yan lag lnga dang ldan pa'i gsung mnga' ba'i snga ltas so/ /gsung
236b6(nyi khri): yan lag lnga dang ldan pa zhes bya ba ni yongs su shes shing / rnam par shes par 'gyur ba dang / mnyan na dga' zhing mi mthun pa med pa dang / zab cing dbyangs rjes su 'byung ba dang / gtang mi bra zhing rnar snyan pa dang / ma 'khrugs shing gsal
236b7(nyi khri): ba'o/ /yun ring po nas tshig kyal pa spangs shing / dus su smra bas seng ge'i 'gram pa lta bu ste/ de ni tshig kun gyis mnyan pa'i snga ltas so/ /rim gror bya ba dang / brnyas pa med pa gnyis kyis 'tsho ba yongs su dag pas/ tshems shin
237a1(nyi khri): du dkar ba dang mnyam pa ste/ de ni 'khor snga nas bsags pa'i snga ltas so/ /yun ring po nas bden zhing phra ma med pa'i tshig smra bas/ tshems thags bzang ba dang / tshems mnyam zhing bzhi bcu tshang ba ste/ de ni 'khor dbyer mi
237a2(nyi khri): phyed pa'i snga ltas so/ /pang gis 'khyud pa bzhin du nyes par bsam pa med la ma chags mi sdang ba dang / rmongs pa med pa'i mig gis lta lta bas spyan dkar nag 'byes pa dang / ba'i rdzi ma lta bu ste/ de ni kun nas mdzes pa'i snga ltas so/ /rab
237a3(nyi khri): 'byor de dag ni de bzhin gshegs pa'i mi chen po'i mtshan sum cu rtsa gnyis so/ /de la de bzhin gshegs pa'i dpe byad bzang po brgyad bcu gang zhe na/ 'di lta ste/ sangs rgyas bcom ldan 'das rnams ni mngon par 'du bya ba thams cad las dben
237a4(nyi khri): pa ste/ sen mo zangs kyi mdog ltar 'dug pa yin/ sangs rgyas bcom ldan 'das rnams ni gnyen bshes byams pa dang 'dra bar sems can la phan pa dang bde ba'i thugs mnga' ba ste/ sen mo'i mdog snum pa yin/ sangs rgyas bcom ldan 'das rnams
237a5(nyi khri): ni rigs dang rgyud mthon por byung ba ste/ sen mo mtho ba yin/ sangs rgyas bcom ldan 'das rnams ni tshul kha na ma tho ba mi mnga' ba ste/ sor mo zlum pa yin/ sangs rgyas bcom ldan 'das rnams ni dge ba'i rtsa ba shin du tshogs pa ste/ sor mo rgyas pa
237a6(nyi khri): yin/ sangs rgyas bcom ldan 'das rnams ni dge ba'i rtsa ba rim gyis grub pa ste/ sor mo rim gyis gzhol ba yin/ sangs rgyas bcom ldan 'das rnams ni thugs dang gsung dang / sku'i phrin las dang / 'tsho ba shin tu dben pa ste/ rtsa
237a7(nyi khri): mi mngon pa yin/ sangs rgyas bcom ldan 'das rnams ni/ nyon mongs pa'i mdud pa 'grol ba ste/ rtsa la mdud pa med pa yin/ sangs rgyas bcom ldan 'das rnams ni shin tu dben pa'i chos mnga' ba ste/ long bu mi mngon pa yin/ sangs
237b1(nyi khri): rgyas bcom ldan 'das rnams ni mi mnyam pa thams cad las sgrol ba ste/ zhabs mi mnyam pa med pa yin/ sangs rgyas bcom ldan 'das rnams ni mi'i seng ge ste/ seng ge'i 'gros su bzhud pa yin/ sangs rgyas bcom ldan 'das rnams ni mi'i
237b2(nyi khri): glang po ste/ glang po'i 'gros su bzhud pa yin/ sangs rgyas bcom ldan 'das rnams ni ngang pa'i rgyal po ltar nam mkha' la bzhud pa ste/ ngang pa'i stabs su bzhud pa yin/ sangs rgyas bcom ldan 'das rnams ni mi'i khyu mchog ste/ khyu
237b3(nyi khri): mchog gi stabs su bzhud pa yin/ sangs rgyas bcom ldan 'das rnams ni 'thun pa'i lam mnga' ba ste/ g.yas phyogs su bzhud pa yin/ sangs rgyas bcom ldan 'das rnams ni blta na mdzes pa ste/ mdzes par bzhud pa yin/
237b4(nyi khri): sangs rgyas bcom ldan 'das rnams ni rtag tu thugs yon po mi mnga' ba ste/ mi yo bar bzhud pa yin/ sangs rgyas bcom ldan 'das rnams ni tshul rnam par dag pa'i yon tan ston pa ste/ sku shin tu legs pa yin/ sangs rgyas bcom
237b5(nyi khri): ldan 'das rnams ni sdig pa'i chos rnams shin du sbyangs pa ste/ sku shin du sbyangs pa yin/ sangs rgyas bcom ldan 'das rnams ni chos rim gyis ston pa ste/ sku rim gyis gzhol ba yin/ sangs rgyas bcom ldan 'das rnams ni sku dang /
237b6(nyi khri): gsung dang / thugs gtsang ma dang ldan pa ste/ sku shin du gtsang ba yin/ sangs rgyas bcom ldan 'das rnams ni rang bzhin gyis thugs 'jam pa dang ldan pa ste/ sku shin du 'jam pa yin/ sangs rgyas bcom ldan 'das rnams ni rang
237b7(nyi khri): bzhin gyis rnam par dag pa'i thugs mnga' ba ste/ sku shin du rnam par dag pa yin/ sangs rgyas bcom ldan 'das rnams ni chos dang 'dul ba shin du rdzogs pa ste/ dpe byad shin du rdzogs pa yin/ sangs rgyas bcom ldan 'das
238a1(nyi khri): rnams ni yon tan yangs shing bzang ba ston pa ste/ sku che zhing mdzes pa yin/ sangs rgyas bcom ldan 'das rnams ni sems can thams cad la mnyam pa'i thugs mnga' ba ste/ sku legs par mnyam pa yin/
238a2(nyi khri): sangs rgyas bcom ldan 'das rnams ni mchog tu 'jam pa'i chos ston pa ste/ sku shin du gzhon pa yin/ sangs rgyas bcom ldan 'das rnams ni rtag tu zhum pa med pa'i thugs mnga' ba ste/ sku zhum pa med pa yin/ sangs rgyas bcom
238a3(nyi khri): ldan 'das rnams ni mi dge ba'i rtsa ba thams cad byang ba ste/ sku shin du rgyas pa yin/ sangs rgyas bcom ldan 'das rnams ni yang 'byung ba shin tu bcom zhing zad pa ste/ sku shin du mkhregs pa yin/ sangs rgyas bcom ldan 'das rnams ni rten
238a4(nyi khri): cing 'brel par 'byung ba'i yan lag dang nying lag legs par ston pa ste/ yan lag dang nying lag spa bar mdzes pa yin/ sangs rgyas bcom ldan 'das rnams ni gzigs pa shin du dag pa ste/ snang ba rab rib med cing rnam par dag pa yin/ sangs
238a5(nyi khri): rgyas bcom ldan 'das rnams ni tshul dang ldan pa'i slob ma mnga' ba ste/ phyal zlum pa yin/ sangs rgyas bcom ldan 'das rnams ni 'khor ba'i nyes pa thams cad shin du sbyangs pa ste/ phyal shin du 'phyang ba dang ldan pa yin/ sangs rgyas bcom ldan 'das
238a6(nyi khri): rnams ni nga rgyal gyi de'u bcom pa ste/ phyal ma zhom pa yin/ sangs rgyas bcom ldan 'das rnams ni chos zad pa rnam par bzlog pa ste/ phyal phyam mer 'dug pa yin/ sangs rgyas bcom ldan 'das rnams ni chos zab mo shin du thugs su chud pa ste/ lte
238a7(nyi khri): ba zab pa yin/ sangs rgyas bcom ldan 'das rnams ni 'thun par 'dzin pa'i slob ma mnga' ba ste/ lte ba g.yas phyogs su 'khyil pa yin/ sangs rgyas bcom ldan 'das rnams ni slob ma kun nas mdzes pa'i dge 'dun mnga' ba ste/ kun nas mdzes pa yin/
238b1(nyi khri): sangs rgyas bcom ldan 'das rnams ni thugs shin du gtsang ma dang ldan pa ste/ kun spyod pa shin du gtsang ba yin/ /sangs rgyas bcom ldan 'das rnams ni chos nag po bstan pa dang bral ba'i chos dang 'dul ba mnga' ba ste/ sku la sme ba med pa yin/ sangs
238b2(nyi khri): rgyas bcom ldan 'das rnams ni shing bal ltar rab tu yang ba rab tu 'thob pa'i chos ston pa ste/ phyag shing bal ltar shin du 'jam pa yin/ sangs rgyas bcom ldan 'das rnams ni rang gi skye bo dang skye bo phal la byams pas dge sbyong chen po brnyes pa ste/ phyag gi ri
238b3(nyi khri): mo snum pa yin/ sangs rgyas bcom ldan 'das rnams ni shin du zab cing brtan par bzhugs pa ste/ phyag gi ri mo zab pa yin/ sangs rgyas bcom ldan 'das rnams ni bzod pa'i chos yangs pa ston pa ste/ phyag gi ri mo ring ba yin/ sangs rgyas bcom
238b4(nyi khri): ldan 'das rnams ni bslab pa'i gnas ha cang yang mi ring bar 'cha' ba ste/ zhal ha cang yang mi ring ba yin/ sangs rgyas bcom ldan 'das rnams ni gzugs brnyan 'jig rten du bkye ba ste/ zhal gzugs kyi gzugs brnyan snang ba yin/ sangs rgyas bcom
238b5(nyi khri): ldan 'das rnams ni 'jam pa sngon du btang zhing 'dul ba ste/ ljags shin du 'jam pa yin/ sangs rgyas bcom ldan 'das rnams ni yon tan phra ba'i tshogs dang ldan pa ste/ ljags shin du srab pa yin/ sangs rgyas bcom ldan 'das rnams ni byis pa'i skye bo 'dod
238b6(nyi khri): chags pa rnams kyi chos dang 'dul ba gting dpag par dka' ba ste/ ljags shin du dmar ba yin/ sangs rgyas bcom ldan 'das rnams ni glang po'i sgra dang / 'brug gi sgra lta bus bsnyengs pa mi mnga' ba ste/ glang po'i nga ro dang / 'brug gi dbyangs dang ldan pa
238b7(nyi khri): yin/ sangs rgyas bcom ldan 'das rnams ni snyan cing 'jam pa dang / nyams su bde bar smra ba'i slob ma mnga' ba ste/ snyan cing 'jam pa dang nyams su bde ba'i gsung dang ldan pa yin/ sangs rgyas bcom ldan 'das rnams ni srid pa kun du sbyor ba las 'das pa ste/
239a1(nyi khri): tshems mche ba shin du zlum pa yin/ sangs rgyas bcom ldan 'das rnams ni skye bo rno ba rnams 'dul ba ste/ tshems mche ba rno ba dang ldan pa yin/ sangs rgyas bcom ldan 'das rnams ni chos dang 'dul ba shin du dkar ba ste/ tshems mche
239a2(nyi khri): ba shin du dkar ba yin/ sangs rgyas bcom ldan 'das rnams ni sa'i phyogs mnyam pa la bzhugs pa ste/ mche ba mnyam pa dang ldan pa yin/ sangs rgyas bcom ldan 'das rnams ni rim gyis mngon par rtogs pa'i chos ston pa ste/ tshems mche ba rim
239a3(nyi khri): gyis gzhol ba yin/ sangs rgyas bcom ldan 'das rnams ni shes rab kyi ri bo mthon po la bzhugs pa ste/ las legs par mtho ba dang ldan pa yin/ sangs rgyas bcom ldan 'das rnams ni 'dul ba'i skye bo gtsang ma mnga' ba ste/ shangs shin du gtsang
239a4(nyi khri): ba yin/ sangs rgyas bcom ldan 'das rnams ni sangs rgyas kyi chos phul du yangs pa mnga' ba ste/ spyan ring ba dang ldan pa yin/ sangs rgyas bcom ldan 'das rnams ni gzigs pa shin du rnam par dag pa ste/ spyan rnam par dag pa yin/ sangs rgyas
239a5(nyi khri): bcom ldan 'das rnams ni sems can gyi tshogs shin du bsags pa ste/ rdzi ma stug pa yin/ sangs rgyas bcom ldan 'das rnams ni/ lha dang lha ma yin dang skyes bu dang / na chung mchog gi mig dkar nag 'byes shing pad mo'i 'dab ma ltar 'dug
239a6(nyi khri): pa rnams kyis mngon par dga' bar bya ba ste/ spyan dkar nag 'byes shing pad mo'i 'dab ma ltar 'dug pa yin/ sangs rgyas bcom ldan 'das rnams ni rtag tu yangs pa gzigs pa ste/ smin ma ring ba dang ldan pa yin/ sangs rgyas bcom ldan 'das
239a7(nyi khri): rnams ni 'jam par 'dul ba la mkhas pa ste/ smin ma 'jam pa dang ldan pa yin/ sangs rgyas bcom ldan 'das rnams ni skyon thams cad mkhyen pa ste/ smin ma'i spu mnyam pa dang ldan pa yin/ sangs rgyas bcom ldan 'das rnams ni dge ba'i rtsa ba'i
239b1(nyi khri): snum gyis/ sems can snum par gyur pa'i skye bo 'dul ba ste/ smin ma snum pa dang ldan pa yin/ sangs rgyas bcom ldan 'das rnams ni chos mchog tu yangs shing don dang ldan pa mnga' ba ste/ snyan legs shing snyan shal ring ba yin/ sangs rgyas bcom ldan
239b2(nyi khri): 'das rnams ni nyon mongs pa'i rgyud las rnam par rgyal ba ste/ snyan mnyam pa yin/ sangs rgyas bcom ldan 'das rnams ni sems can bsam pa ma nyams pa 'dul ba ste/ snyan gyi dbang po ma nyams pa dang ldan pa yin/ sangs rgyas bcom ldan 'das
239b3(nyi khri): rnams ni lta ba'i rnam pa thams cad yongs su byang ba ste/ zhal dpral ba legs par grub pa dang ldan pa yin/ sangs rgyas bcom ldan 'das rnams ni phas kyi rgol ba shin du 'dul ba ste/ zhal dpral ba yangs pa dang ldan pa yin/ sangs rgyas bcom ldan
239b4(nyi khri): 'das rnams ni smon lam dam pa shin du rdzogs pa ste/ dbu shin du rgyas pa yin/ sangs rgyas bcom ldan 'das rnams ni yul gyi bung ba rnam par bzlog pa ste/ dbu skra bung ba ltar gnag pa dang ldan pa yin/ sangs rgyas bcom ldan 'das rnams ni mthong
239b5(nyi khri): ba dang bsgoms pas spang ba'i bag la nyal ba zad par byas pa ste dbu skra stug pa yin/ sangs rgyas bcom ldan 'das rnams ni thugs 'jam pas bstan pa'i snying po thugs su chud pa ste/ dbu skra 'jam pa yin/ sangs rgyas bcom ldan 'das rnams ni rtag
239b6(nyi khri): tu ma 'khrugs pa'i thugs dang ldan pa ste/ dbu skra ma 'dzings pa yin/ sangs rgyas bcom ldan 'das rnams ni brlang ba'i gsung dang yongs su bral ba ste/ dbu skra mi rtsub pa yin/ sangs rgyas bcom ldan 'das rnams ni byang chub kyi yan lag spos kyi me
239b7(nyi khri): tog gis skye bo 'thun par bsgrubs pa ste/ dbu skra dri zhim pa yin/ sangs rgyas bcom ldan 'das rnams ni phyag dang zhabs dpal gyi be'u dang / bkra shis dang dga' ba 'khyil pas brgyan pa yin/ rab 'byor de dag ni de bzhin gshegs pa dgra bcom pa
240a1(nyi khri): yang dag par rdzogs pa'i sangs rgyas kyi dpe byad bzang po brgyad cu'o/ /rab 'byor de ltar de lta bu'i chos kyi rnam pa de dag gzhan la bshad pa dang bstan pa dang / yang dag par bstan pa de ni 'jig rten las 'das pa'i
240a2(nyi khri): chos kyi sbyin pa zhes bya ste/ rab 'byor de ltar na byang chub sems dpa' sems dpa' chen po sems can rnams zang zing gi sbyin pa dang / chos kyi sbyin pas sdud pa yin te/ rab 'byor de ni byang chub sems dpa' sems dpa' chen po rnams kyi ngo
240a3(nyi khri): mtshar dang / rmad du byung ba'i chos so/ rab 'byor ji ltar na byang chub sems dpa' sems dpa' chen po tshig snyan pas sems can rnams sdud pa yin zhe na/ rab 'byor 'di la byang chub sems dpa' sems dpa' chen po pha rol du phyin pa drug gis
240a4(nyi khri): sems can rnams sdud pa yin te/ 'di ltar sbyin pa'i pha rol tu phyin pa dang / tshul khrims kyi pha rol du phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes
240a5(nyi khri): rab kyi pha rol tu phyin pa dang / pha rol du phyin pa drug po de dag gis byang chub sems dpa' sems dpa' chen po snyan par smra bas sems can rnams sdud do/ /de ci'i phyir zhe na/ de ni 'di ltar pha rol du phyin pa drug po de dag gis dge ba'i chos thams
240a6(nyi khri): cad ma 'dus pa med de/ rab 'byor de ltar na byang chub sems dpa' sems dpa' chen po tshig snyan par smra bas sems can rnams sdud do/ /rab 'byor ji ltar na byang chub sems dpa' sems dpa' chen po don bya bas sems can rnams sdud pa yin zhe na/
240a7(nyi khri): rab 'byor 'di la byang chub sems dpa' sems dpa' chen po pha rol du phyin pa drug po de dag gis don bya bas sems can rnams sdud do/ /de ci'i phyir zhe na/ 'di ltar pha rol du phyin pa drug po de dag gis dge ba'i chos thams cad ma 'dus pa med de/ rab 'byor de ltar
240b1(nyi khri): na byang chub sems dpa' sems dpa' chen po don bya bas sems can rnams sdud do/ /rab 'byor ji ltar na byang chub sems dpa' sems dpa' chen po don 'thun pas sems can rnams sdud pa yin zhe na/ rab 'byor 'di la byang chub sems dpa' sems
240b2(nyi khri): dpa' chen po pha rol du phyin pa drug po de dag gi don 'thun pas sems can rnams sdud do/ /de ci'i phyir zhe na/ de ni 'di ltar pha rol du phyin pa drug po de dag gis dge ba'i chos thams cad ma 'dus pa med de/ rab 'byor de ltar na byang chub sems
240b3(nyi khri): dpa' sems dpa' chen po'i don 'thun pas sems can rnams sdud do/ /rab 'byor de yang byang chub sems dpa' sems dpa' chen po rnams kyi ngo mtshar dang rmad du byung ba'i chos so/ /rab 'byor gzhan yang byang chub sems dpa' sems dpa' chen
240b4(nyi khri): po shes rab kyi pha rol du phyin pa la spyod pa'i tshe/ byang chub sems dpa' sems dpa' chen po gzhan dag la 'di skad 'doms shing 'di skad ston to/ /rigs kyi bu khyod tshur sheg /yi ge mngon par bsgrub pa la mkhas par gyis shig /yi ge gcig
240b5(nyi khri): la mkhas par gyis shig / yi ge gnyis nas yi ge bzhi bcu rtsa gnyis kyi bar la mkhas par gyis shig /yi ge gcig gis byang ba'i rang bzhin thams cad shes par gyis shig /yi ge gnyis kyis byang ba'i rang bzhin thams cad shes par gyis shig /
240b6(nyi khri): yi ge bzhi bcu rtsa gnyis kyi bar gyis byang ba'i rang bzhin thams cad shes par gyis shig /yi ge gcig tu yi ge bzhi bcu rtsa gnyis 'dus par sgoms shig /yi ge bzhi bcu rtsa gnyis su yi ge gcig 'dus par sgoms shig /ces chos ston
240b7(nyi khri): to/ /rab 'byor byang chub sems dpa' sems dpa' chen po de yang yi ge gcig la mkhas pa yin/ yi ge bzhi bcu rtsa gnyis kyi bar la mkhas pa yin/ yi ge gcig gi nang du yi ge bzhi bcu rtsa gnyis 'dus par bsgom pa la mkhas pa yin/
241a1(nyi khri): yi ge bzhi bcu rtsa gnyis su yi ge gcig 'dus par bsgom pa la mkhas pa yin te/ de de ltar yi ge mngon par bsgrub pa mkhas par bya ba la goms shing yi ge med pa mngon par bsgrub pa la mkhas pa yin no/ /rab 'byor
241a2(nyi khri): 'di lta ste/ dper na/ de bzhin gshegs pa dgra bcom pa yang dag par rdzogs pa'i sangs rgyas chos la mkhas pa dang / yi ge la mkhas pa yin te/ chos la mkhas pa dang / yi ge la mkhas pas/ yi ge mang pos yi ge med pa'i chos
241a3(nyi khri): ston kyang / rab 'byor chos de yi ge'i rnam pa dang bral ba yang ma yin te/ rab 'byor de yang byang chub sems dpa' sems dpa' chen po rnams kyi ngo mtshar dang rmad du byung ba'i chos te/ gang nyan thos dang / rang sangs rgyas thams cad dang thun mong
241a4(nyi khri): ma yin pa'o/ /de nas tshe dang ldan pa rab 'byor gyis bcom ldan 'das la 'di skad ces gsol to/ /bcom ldan 'das gal te mtha' las 'das pa stong pa nyid dang / thog ma dang tha ma med pa stong pa nyid nye bar bzung ste/ sems can yang shin du mi
241a5(nyi khri): dmigs/ chos kyang mi dmigs/ chos kyi dngos po yang mi dmigs pa lags na/ bcom ldan 'das ji ltar byang chub sems dpa' sems dpa' chen po shes rab kyi pha rol du phyin pa dang / bsam gtan gyi pha rol du phyin pa dang / brtson 'grus
241a6(nyi khri): kyi pha rol du phyin pa dang / bzod pa'i pha rol du phyin pa dang / tshul khrims kyi pha rol du phyin pa dang / sbyin pa'i pha rol du phyin pa la spyod pa dang / bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi la spyod
241a7(nyi khri): pa dang / byang chub kyi phyogs kyi chos sum bcu rtsa bdun la spyod pa dang / stong pa nyid bcu bzhi la spyod pa dang / stong pa nyid dang / mtshan ma med pa dang / smon pa med pa'i ting nge 'dzin la spyod pa dang / rnam par thar pa brgyad la spyod pa dang / mthar gyis
241b1(nyi khri): gnas pa'i snyoms par 'jug pa dgu dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad dang / mi
241b2(nyi khri): chen po'i mtshan sum cu rtsa gnyis dang / dpe byad bzang po brgyad cu la spyod cing / rnam par smin pa las byung ba'i mngon par shes pa drug la gnas nas/ sems can rnams la chos ston par 'gyur/ de la ni sems can mi dmigs te/ sems
241b3(nyi khri): can du gdags pa yang mi dmigs so/ /sems can mi dmigs pas/ gzugs dmigs su ma mchis so/ /sems can mi dmigs pas tshor ba dang / 'du shes dang / 'du byed dang / rnam par shes pa dmigs su ma mchis so/ /sems can
241b4(nyi khri): mi dmigs pas sangs rgyas kyi chos ma 'dres pa brgyad kyi bar du dmigs su ma mchis so/ /sems can mi dmigs pas rnam pa thams cad mkhyen pa nyid kyi bar du dmigs su ma mchis so/ /sems can mi dmigs pas/ mi chen po'i mtshan
241b5(nyi khri): sum cu rtsa gnyis dmigs su ma mchis so/ /dpe byad bzang po brgyad cu dmigs su ma mchis so/ /sems can dmigs su ma mchis pa la ni sems can ma mchis so/ /gzugs ma mchis so/ /tshor ba dang 'du shes dang 'du byed dang rnam par
241b6(nyi khri): shes pa ma mchis so/ /sangs rgyas kyi chos ma 'dres pa brgyad kyi bar du ma mchis so/ /rnam pa thams cad mkhyen pa nyid kyi bar du ma mchis so/ /mi chen po'i mtshan sum cu rtsa gnyis ma mchis so/ /dpe byad bzang po brgyad cu ma mchis
241b7(nyi khri): so/ /de ci'i slad du zhe na/ bcom ldan 'das de ni 'di ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/ byang chub sems dpa' nyid kyang mi dmigs na/ byang chub kyi phyogs kyi chos rnams la dmigs par
242a1(nyi khri): 'gyur ba lta ga la mchis/ bcom ldan 'das kyis bka' stsal pa/ rab 'byor de de bzhin no/ /de de bzhin te/ ji skad du smras pa bzhin no/ /rab 'byor de ltar sems can mi dmigs pas nang stong pa nyid du rig par bya'o/ /
242a2(nyi khri): phyi stong pa nyid du rig par bya'o/ /phyi nang stong pa nyid du rig par bya'o/ /dngos po med pa'i ngo bo nyid stong pa nyid kyi bar du rig par bya'o/ /phung po stong pa nyid du rig par bya'o/ /khams stong pa nyid du rig par bya'o/ /skye mched stong pa nyid du rig par bya'o/ /
242a3(nyi khri): rten cing 'brel par 'byung ba stong pa nyid du rig par bya'o/ /bden pa stong pa nyid du rig par bya'o/ /bdag stong pa nyid du rig par bya'o/ /sems can stong pa nyid du rig par bya'o/ /srog dang 'gro ba dang gso ba dang skyes bu dang / gang zag dang shed can dang
242a4(nyi khri): shed bdag dang byed pa po dang byed du 'jug pa po dang / slong ba po dang kun nas slong ba po dang / tshor ba po dang tshor bar byed pa po dang / shes pa po dang / mthong ba po stong pa nyid du rig par bya'o/ /dran pa nye bar gzhag pa stong pa nyid du rig par bya'o/ /yang
242a5(nyi khri): dag par spong ba dang / rdzu 'phrul gyi rkang pa dang / dbang po dang stobs dang / byang chub kyi yan lag dang / 'phags pa'i lam yan lag brgyad pa stong pa nyid du rig par bya'o/ /'phags pa'i bden pa dang / bsam gtan dang / tshad med pa dang /
242a6(nyi khri): gzugs med pa'i snyoms par 'jug pa dang / rnam par thar pa brgyad dang / mthar gyis gnas pa'i snyoms par 'jug pa dgu dang stong pa nyid dang / mtshan ma med pa dang / smon pa med pa dang / de bzhin gshegs pa'i stobs bcu dang / mi 'jigs
242a7(nyi khri): pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad stong pa nyid du rig par bya'o/ /rgyun du zhugs pa'i 'bras bu dang / lan cig phyir 'ong ba'i 'bras bu dang /
242b1(nyi khri): phyir mi 'ong ba'i 'bras bu dang / dgra bcom pa nyid dang / rang byang chub stong pa nyid du rig par bya'o/ /lam gyi rnam pa shes pa nyid dang / rnam pa thams cad mkhyen pa nyid stong pa nyid du rig par bya'o/ /sangs rgyas kyi zhing stong pa nyid du rig par bya'o/ /sangs
242b2(nyi khri): rgyas stong pa nyid du rig par bya'o/ /byang chub sems dpa' stong pa nyid du rig par bya'o/ /rab 'byor de la byang chub sems dpa' sems dpa' chen po shes rab kyi pha rol du phyin pa la spyod pa'i tshe/ chos de dag thams cad stong par mthong nas/ phyin
242b3(nyi khri): ci log tu gyur pa'i sems can rnams la chos ston te/ ji ltar stong pa nyid de dag la yang mi 'jug pa de ltar ston to/ /des de ltar mthong nas chos thams cad sgrib pa med par shes te/ chos gang yang 'khrug par mi byed/ gnyis su mi byed do/ /
242b4(nyi khri): yang dag pa ji lta ba bzhin du yang ston par byed do/ /rab 'byor 'di lta ste dper na/ de bzhin gshegs pa'i sprul pa ni/ sprul pa bye ba phrag du ma sprul cing sems can la la sbyin pa'i pha rol du phyin pa la sbyor/ la la tshul khrims kyi pha rol
242b5(nyi khri): du phyin pa dang / la la bzod pa'i pha rol du phyin pa dang / la la brtson 'grus kyi pha rol du phyin pa dang / la la bsam gtan gyi pha rol du phyin pa dang / la la shes rab kyi pha rol du phyin pa la sbyor/ la la bsam gtan bzhi dang / la la
242b6(nyi khri): tshad med pa bzhi dang / la la gzugs med pa'i snyoms par 'jug pa bzhi la sbyor/ la la byang chub kyi phyogs kyi chos sum cu rtsa bdun la sbyor/ la la 'phags pa'i bden pa bzhi dang / la la rnam par thar pa brgyad dang / la la mthar gyis
242b7(nyi khri): gnas pa'i snyoms par 'jug pa dgu dang / la la stong pa nyid dang / mtshan ma med pa dang / smon pa med pa dang / la la mngon par shes pa lnga la sbyor/ la la ting nge 'dzin thams cad dang / la la gzungs kyi sgo thams cad la sbyor/ la la de
243a1(nyi khri): bzhin gshegs pa'i stobs bcu dang / la la mi 'jigs pa bzhi dang / la la so so yang dag par rig pa bzhi dang / la la byams pa chen po dang / la la snying rje chen po dang / la la sangs rgyas kyi chos ma 'dres pa brgyad
243a2(nyi khri): la sbyor/ la la rgyun du zhugs pa'i 'bras bu la sbyor/ la la lan cig phyir 'ong ba'i 'bras bu dang / la la phyir mi 'ong ba'i 'bras bu dang / la la dgra bcom pa nyid dang / la la rang byang chub la sbyor/ la la rnam pa thams cad mkhyen pa nyid
243a3(nyi khri): kyi bar la sbyor na/ rab 'byor de la ji snyam du sems/ sprul pa des chos la la zhig tha dad du phye ba yod dam/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor de bzhin du byang chub sems
243a4(nyi khri): dpa' sems dpa' chen po yang shes rab kyi pha rol du phyin pa la spyod pa'i tshe/ sems can rnams la chos ston te/ de dag phyin ci log rnams las yongs su bkrol nas/ ma bcings ma grol ba'i tshul du yang dag pa ji lta ba bzhin du rab tu 'god
243a5(nyi khri): do/ /de ci'i phyir zhe na/ rab 'byor de ni 'di ltar gzugs ma bcings ma grol ba/ tshor ba dang 'du shes dang 'du byed dang / rnam par shes pa ma bcings ma grol ba/ rnam pa thams cad mkhyen pa nyid kyi bar du ma bcings ma grol ba ste/ gzugs
243a6(nyi khri): kyi ma bcings ma grol ba nyid gang yin pa de gzugs ma yin no/ /tshor ba dang 'du shes dang 'du byed dang / rnam par shes pa'i ma bcings ma grol ba nyid gang yin pa de rnam par shes pa ma yin no/ /rnam pa thams cad mkhyen pa nyid kyi bar gyi ma
243a7(nyi khri): bcings ma grol ba nyid gang yin pa de rnam pa thams cad mkhyen pa nyid ma yin no/ /de ci'i phyir zhe na/ de ni 'di ltar gzugs ni shin du rnam par dag pa'o/ /tshor ba dang 'du shes dang 'du byed dang / rnam par shes pa ni shin du rnam par dag pa'o/ /
243b1(nyi khri): rnam pa thams cad mkhyen pa nyid kyi bar ni shin du rnam par dag pa'o/ /rab 'byor de ltar na byang chub sems dpa' sems dpa' chen po shes rab kyi pha rol du phyin pa la spyod pa'i tshe/ sems can rnams la chos ston kyang sems can du mi dmigs so/ /
243b2(nyi khri): byang chub sems dpa' sems dpa' chen po ni chos thams cad mi dmigs pa la/ de mi dmigs pa'i tshul gyis gnas te/ gzugs stong pa nyid mi gnas pa'i tshul dang / tshor ba dang 'du shes dang 'du byed dang / rnam par shes pa stong pa nyid
243b3(nyi khri): mi gnas pa'i tshul dang rnam pa thams cad mkhyen pa nyid kyi bar du stong pa nyid mi dmigs pa'i tshul gyis gnas te/ 'dus byas dang / 'dus ma byas kyi chos rnams la ni gang yang gnas pa med do/ /de ci'i phyir zhe na/ de ni 'di ltar gang la gnas
243b4(nyi khri): par bya ba de lta bu'i ngo bo nyid mi dmigs te/ dngos po med pa la dngos po med pa mi gnas so/ /rang bzhin la rang bzhin mi gnas so/ /gzhan gyi dngos po la gzhan gyi dngos po mi gnas so/ /de ci'i phyir zhe na/ de ni 'di ltar de dag thams cad
243b5(nyi khri): dmigs su med de/ gang dmigs su med pa de ni gang la yang mi gnas so/ /rab 'byor de ltar na byang chub sems dpa' sems dpa' chen po shes rab kyi pha rol du phyin pa la spyod pa'i tshe/ chos de dag thams cad stong pa nyid thams cad kyis rab tu 'byed
243b6(nyi khri): de/ rab 'byor shes rab kyi pha rol du phyin pa la de ltar spyod pa'i byang chub sems dpa' sems dpa' chen pos/ sangs rgyas bcom ldan 'das rnams dang / byang chub sems dpa' sems dpa' chen po rnams dang / rang sangs rgyas rnams dang /
243b7(nyi khri): nyan thos rnams dang / 'phags pa thams cad kyi skyon du mi bya'o/ /de ci'i phyir zhe na/ de ni 'di ltar sangs rgyas bcom ldan 'das de dag dang / byang chub sems dpa' sems dpa' chen po de dag dang / rang sangs rgyas de dag dang / nyan thos de
244a1(nyi khri): dag gis kyang chos nyid de'i rjes su rtogs te/ chos nyid de'i rjes su rtogs nas kyang sems can rnams la chos ston te/ de yang chos rnams kyi chos nyid las mi 'da'o/ /de ci'i phyir zhe na/ rab 'byor chos kyi dbyings ni 'da'
244a2(nyi khri): ba med do/ /de bzhin nyid dang yang dag pa'i mtha' ni 'da' ba med do/ /de ci'i phyir zhe na/ de dag la gang 'da' bar 'gyur ba'i rang bzhin med do/ /de nas tshe dang ldan pa rab 'byor gyis/ bcom ldan 'das la 'di skad ces gsol to/ /bcom
244a3(nyi khri): ldan 'das gal te de ltar chos kyi dbyings la yang 'da' ba ma mchis/ de bzhin nyid dang yang dag pa'i mtha' la yang 'da' ba ma mchis na/ ci lags/ 'o na gzugs kyang gzhan la chos kyi dbyings kyang gzhan/ de bzhin nyid kyang gzhan/
244a4(nyi khri): yang dag pa'i mtha' yang gzhan zhig lags sam/ tshor ba dang 'du shes dang 'du byed dang / rnam par shes pa yang gzhan la/ chos kyi dbyings kyang gzhan/ de bzhin nyid kyang gzhan/ yang dag pa'i mtha' yang gzhan zhig lags sam/ rnam pa
244a5(nyi khri): thams cad mkhyen pa nyid kyi bar yang gzhan la/ chos kyi dbyings kyang gzhan/ de bzhin nyid kyang gzhan/ yang dag pa'i mtha' yang gzhan zhig lags sam/ bcom ldan 'das kyis bka' stsal pa/ rab 'byor de ni ma yin no/ /
244a6(nyi khri): gzugs kyang gzhan la/ chos kyi dbyings kyang gzhan/ de bzhin nyid kyang gzhan/ yang dag pa'i mtha' yang gzhan ma yin no/ /tshor ba dang 'du shes dang 'du byed dang / rnam par shes pa yang gzhan la/ chos kyi dbyings kyang
244a7(nyi khri): gzhan/ de bzhin nyid kyang gzhan/ yang dag pa'i mtha' yang gzhan pa ma yin no/ /rnam pa thams cad mkhyen pa nyid kyi bar yang gzhan la/ chos kyi dbyings kyang gzhan/ de bzhin nyid kyang gzhan/ yang dag pa'i mtha' yang gzhan
244b1(nyi khri): pa ma yin no/ /gsol pa/ bcom ldan 'das gal te de ltar gzugs kyang gzhan la/ chos kyi dbyings kyang gzhan/ de bzhin nyid kyang gzhan/ yang dag pa'i mtha' yang gzhan ma lags/ tshor ba dang 'du shes dang 'du byed dang / rnam par
244b2(nyi khri): shes pa yang gzhan la/ chos kyi dbyings kyang gzhan/ de bzhin nyid kyang gzhan/ yang dag pa'i mtha' yang gzhan ma lags/ rnam pa thams cad mkhyen pa nyid kyi bar yang gzhan la/ chos kyi dbyings kyang gzhan/ de bzhin nyid kyang gzhan/ yang
244b3(nyi khri): dag pa'i mtha' yang gzhan ma lags na/ 'o na ji ltar chos rnams kyi 'bras bu rnam par dgod cing / nag po'i chos rnams kyi rnam par smin pa nag po ni sems can dmyal ba dang / byol song gi skye gnas dang / gshin rje'i 'jig rten/ dkar po'i
244b4(nyi khri): chos rnams kyi rnam par smin pa dkar po ni lha dang mi/ dkar nag gi chos rnams kyi rnam par smin pa dkar nag ni bde ba dang / sdug bsngal nyams su myong ba/ mi gnag cing dkar pa'i chos rnams kyi rnam par smin pa mi gnag cing dkar ba ni rgyun du zhugs
244b5(nyi khri): pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dang / bla na med pa yang dag par rdzogs pa'i byang chub po zhes bgyi bar rnam par dgod par 'gyur/ bcom ldan
244b6(nyi khri): 'das kyis bka' stsal pa/ rab 'byor kun rdzob kyi bden pa tshad mar byas te/ 'bras bu rnam par dgod par bstan gyi don dam pa'i bden pas ni 'bras bu rnam par dgod pa bstan par mi nus so/ /de ci'i phyir zhe na/ chos de ni rnam par brtag tu med pa/ brjod
244b7(nyi khri): du med pa tha snyad med pa ste/ 'di ltar ming bden pa dang / gzugs bden pa dang / skye ba med pa dang / 'gag pa med pa dang / kun nas nyon mongs pa med pa dang / rnam par byang ba med pa ste/ 'di ni mtha' las 'das pa stong pa nyid dang / thog ma dang
245a1(nyi khri): tha ma med pa stong pa nyid do/ /gsol pa/ bcom ldan 'das gal te de ltar kun rdzob kyi bden pa nye bar bzung ste/ 'bras bu rnam par dgod pa lags kyi/ don dam pa'i bden pa ma lags na/ byis pa so so'i skye bo de thams
245a2(nyi khri): cad kyang / rgyun du zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dang / bla na med pa yang dag par rdzogs pa'i byang chub tu 'gyur ro/ /bcom ldan 'das kyis
245a3(nyi khri): bka' stsal pa/ rab 'byor ci byis pa so so'i skye bo rnams kun rdzob kyi bden pa 'am/ don dam pa'i bden pa shes sam/ gal te shes na ni de dag kyang / rgyun du zhugs pa'i 'bras bu 'am/ lan cig phyir 'ong ba'i 'bras bu 'am/ phyir mi 'ong ba'i 'bras
245a4(nyi khri): bu 'am/ dgra bcom pa nyid dam/ rang byang chub bam/ bla na med pa yang dag par rdzogs pa'i byang chub tu rnam par dgod par 'gyur na/ rab 'byor byis pa so so'i skye bo rnams la/ lam yang med/ lam rnam par dgod pa yang med/ lam bsgom
245a5(nyi khri): pa yang med par byis pa so so'i skye bo rnams la 'bras bu rnam par dgod pa lta ga las 'ong / rab 'byor 'phags pa'i gang zag rnams la ni lam yang yod/ lam bsgom pa yang yod pas na/ de'i phyir 'phags pa'i gang zag de dag la 'bras bu rnam par dgod
245a6(nyi khri): pa yod do/ /gsol pa/ bcom ldan 'das ci lags/ lam bsgoms pas 'bras bu 'thob pa 'am/ 'bras bu thob par bgyi ba mchis sam/ bcom ldan 'das kyis bka' stsal pa/ rab 'byor de ni ma yin te/ lam bsgoms pas 'bras bu
245a7(nyi khri): 'thob pa 'am/ 'bras bu thob par bya ba med do/ /rab 'byor lam ma bsgoms par yang 'bras bu 'thob pa med de/ lam gyis 'bras bu thob par bya ba yang med do/ /lam la ma gnas par yang 'bras bu 'thob par mi 'gyur te/ rab 'byor de ltar
245b1(nyi khri): na byang chub sems dpa' sems dpa' chen po shes rab kyi pha rol du phyin pa la spyod pa'i tshe/ thabs mkhas pas sems can rnams kyi 'bras bu rnam par 'god pa byed de/ 'dus byas kyi khams sam/ 'dus ma byas kyi khams ris su bcad cing 'bras bu rnam
245b2(nyi khri): par dgod par mi byed do/ /gsol pa/ bcom ldan 'das gal te de ltar 'dus byas kyi khams sam/ 'dus ma byas kyi khams ris su bcad cing 'bras bu rnam par dgod pa ma mchis na/ bcom ldan 'das kyis 'di ni kun du sbyor ba gsum spangs pas/
245b3(nyi khri): rgyun du zhugs pa'i 'bras bu'o/ /'dod pa'i 'dod chags dang / gnod sems bsrabs pas/ lan cig phyir 'ong ba'i 'bras bu'o/ /'og ma'i cha can gyis kun du sbyor ba lnga spangs pas phyir mi 'ong ba'i 'bras bu'o/ /bla ma'i cha can gyis kun du
245b4(nyi khri): sbyor ba lnga spangs pas dgra bcom pa nyid do/ /gang ci yang rung ste/ kun 'byung ba'i chos de dag thams cad 'gog pa'i chos can du shes pas rang byang chub bo/ /bag chags kyi mtshams sbyor ba'i nyon mongs pa thams cad spangs pas/ yang dag par rdzogs
245b5(nyi khri): pa'i byang chub bo zhes gsungs na/ bcom ldan 'das ris su bcad cing 'dus byas sam/ 'dus ma byas kyi chos rnams kyi 'bras bu rnam par gzhag pa ma mchis na/ gsungs pa'i don de bdag gis ji ltar 'tshal bar bgyi/ bcom ldan 'das kyis bka' stsal pa/ rab 'byor rgyun du
245b6(nyi khri): zhugs pa'i 'bras bu 'am/ lan cig phyir 'ong ba'i 'bras bu 'am phyir mi 'ong ba'i 'bras bu 'am/ dgra bcom pa nyid dam rang byang chub bam/ bla na med pa yang dag par rdzogs pa'i byang chub 'dus byas sam/ 'on te 'dus ma byas pa yin/ gsol pa bcom ldan 'das de ni 'dus ma bgyis
245b7(nyi khri): pa'o/ /bde bar gshegs pa de ni 'dus ma bgyis pa'o/ /bcom ldan 'das kyis bka' stsal pa/ rab 'byor 'o na 'dus ma byas kyi chos la ris su bcad pa yod dam/ gsol pa bcom ldan 'das de ni ma lags so/ /bcom ldan 'das kyis bka' stsal pa/ rab 'byor de ji snyam du sems/ gang
246a1(nyi khri): gi tshe rigs kyi bu 'am rigs kyi bu mo la las 'dus byas dang 'dus ma byas kyi chos rnams 'di lta ste/ mtshan nyid med par mtshan nyid gcig tu chud par gyur na/ de'i tshe 'dus byas shes sam/ 'dus ma byas shes chos gang la yang ris su gcod
246a2(nyi khri): pa yod dam/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor de bzhin du byang chub sems dpa' sems dpa' chen po yang shes rab kyi pha rol du phyin pa la spyod pa'i tshe/ 'di lta ste/ nang stong
246a3(nyi khri): pa nyid dang / dngos po med pa'i ngo bo nyid stong pa nyid kyi bar du nye bar bzung ste/ sems can rnams la ris su bcad pas chos mi ston to/ /de bdag kyang sbyin pa'i pha rol du phyin pa 'am/ tshul khrims kyi pha rol du phyin pa 'am/ bzod pa'i pha rol du
246a4(nyi khri): phyin pa 'am/ brtson 'grus kyi pha rol du phyin pa 'am/ bsam gtan gyi pha rol du phyin pa 'am/ shes rab kyi pha rol du phyin pa 'am/ bsam gtan dang po'am/ bsam gtan gnyis pa 'am/ bsam gtan gsum pa 'am/ bsam gtan
246a5(nyi khri): bzhi pa 'am/ byams pa 'am snying rje 'am dga' ba 'am btang snyoms sam/ nam mkha' mtha' yas skye mched kyi snyoms par 'jug pa 'am/ rnam shes mtha' yas skye mched kyi snyoms par 'jug pa 'am/ cung zad med pa'i skye mched kyi snyoms
246a6(nyi khri): par 'jug pa 'am/ 'du shes med 'du shes med min skye mched kyi snyoms par 'jug pa 'am/ dran pa nye bar gzhag pa rnams sam/ yang dag par spong ba rnams sam/ rdzu 'phrul gyi rkang pa rnams sam/ dbang po rnams sam/ stobs rnams
246a7(nyi khri): sam/ byang chub kyi yan lag rnams sam/ lam 'am/ 'phags pa'i bden pa rnams sam/ bsam gtan rnams sam/ tshad med pa rnams sam/ gzugs med pa'i snyoms par 'jug pa rnams sam/ rnam par thar pa rnams sam/ mthar
246b1(nyi khri): gyis gnas pa'i snyoms par 'jug pa rnams sam/ stong pa nyid dang / mtshan ma med pa dang / smon pa med pa 'am/ mngon par shes pa rnams sam/ ting nge 'dzin rnams sam/ gzungs kyi sgo rnams sam/ de bzhin gshegs pa'i stobs
246b2(nyi khri): rnams sam/ mi 'jigs pa rnams sam/ so so yang dag par rig pa rnams sam/ byams pa chen po 'am/ snying rje chen po 'am/ sangs rgyas kyi chos ma 'dres pa rnams sam/ rnam pa thams cad mkhyen pa nyid kyi bar ram/ chos gang la
246b3(nyi khri): yang mngon par zhen pa med do/ /de mngon par zhen pa med pas gang la yang chags pa med do/ /'di lta ste dper na/ de bzhin gshegs pa'i sprul pa sbyin pa yongs su gtang yang / sbyin pa'i 'bras bu la chags pa med/ sbyin pa'i 'bras bu nyams
246b4(nyi khri): su myong ba med de/ gzhan du na sems can thams cad yongs su mya ngan las bzla ba'i don du sbyin pa yongs su gtong ngo / /tshul khrims kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol du phyin pa dang / bsam
246b5(nyi khri): gtan gyi pha rol du phyin pa dang / shes rab kyi pha rol du phyin pa dang / zag pa dang bcas pa dang / zag pa med pa'i chos rnams dang / 'jig rten dang 'jig rten las 'das pa dang / 'dus byas dang 'dus ma byas kyi chos rnams sgom yang 'dus byas
246b6(nyi khri): dang 'dus ma byas kyi chos kyi 'bras bu la chags pa med/ 'dus byas dang 'dus ma byas kyi chos kyi 'bras bu nyams su myong ba med de/ gzhan du na sems can thams cad yongs su mya ngan las bzla ba'i don du 'dus byas dang / 'dus ma byas kyi
246b7(nyi khri): chos rnams sgom mo/ /rab 'byor de bzhin du byang chub sems dpa' sems dpa' chen po yang pha rol du phyin pa drug dang / chos thams cad la spyod pa/ chos gang la yang gnas pa 'am/ chags pa med do/ /de ci'i phyir zhe na/ 'di
247a1(nyi khri): ltar des chos rnams kyi chos kyi mtshan nyid shin du khong du chud do/ /shes rab kyi pha rol tu phyin pa stong phrag nyi shu lnga pa las/ mtshan dang dpe byad bzang po mngon par sgrub pa dang pha rol tu phyin pa bstan pa'i le'u ste/ drug
247a2(nyi khri): cu gnyis pa'o/ / //de nas tshe dang ldan pa rab 'byor gyis/ bcom ldan 'das la 'di skad ces gsol to/ /bcom ldan 'das ji ltar na byang chub sems dpa' sems dpa' chen pos chos rnams kyi chos kyi mtshan nyid rab tu
247a3(nyi khri): rtogs pa lags/ bcom ldan 'das kyis bka' stsal pa/ rab 'byor sprul pa ni 'dod chags dang / zhe sdang dang / gti mug la yongs su spyod pa med do/ /bag la nyal ba dang kun nas ldang ba la yongs su spyod pa med do/ /phyi nang gi chos rnams
247a4(nyi khri): la yongs su spyod pa med do/ /zag pa dang bcas pa dang zag pa med pa'i chos rnams la yongs su spyod pa med do/ /'dus byas dang 'dus ma byas kyi chos rnams la yongs su spyod pa med do/ /gzugs la yongs su spyod pa med do/ /tshor ba dang 'du shes
247a5(nyi khri): dang 'du byed dang / rnam par shes pa la yongs su spyod pa med do/ /skye mched dang khams dang / rten cing 'brel par 'byung ba la yongs su spyod pa med do/ /pha rol du phyin pa rnams dang / stong pa nyid thams cad dang / byang chub kyi phyogs kyi chos
247a6(nyi khri): sum cu rtsa bdun la yongs su spyod pa med do/ /'phags pa'i bden pa rnams dang / bsam gtan rnams dang / tshad med pa rnams dang / gzugs med pa'i snyoms par 'jug pa rnams dang / rnam par thar pa brgyad dang / mthar gyis gnas pa'i
247a7(nyi khri): snyoms par 'jug pa dgu dang / stong pa nyid dang mtshan ma med pa dang / smon pa med pa dang mngon par shes pa rnams la yongs su spyod pa med do/ /ting nge 'dzin rnams dang / gzungs kyi sgo rnams la yongs su spyod pa med do/ /de bzhin gshegs
247b1(nyi khri): pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad la yongs su spyod pa med do/ /rnam pa thams cad mkhyen pa nyid kyi bar
247b2(nyi khri): la yongs su spyod pa med do/ /rab 'byor de bzhin du byang chub sems dpa' sems dpa' chen po yang chos thams cad la yongs su spyod pa med de/ rab 'byor de ltar na byang chub sems dpa' sems dpa' chen po chos rnams kyi mtshan nyid rab tu rtogs pa
247b3(nyi khri): yin no/ / //shes rab kyi pha rol tu phyin pa stong phrag nyi shu lnga pa/ bam po drug cu dgu pa/ gsol pa/ bcom ldan 'das sprul pas lam bsgom pa la brten kyang / kun nas nyon mongs par yang mi 'gyur rnam par byang bar yang mi
247b4(nyi khri): 'gyur la/ 'gro ba lnga'i 'khor ba na yang mi gda' na lam bsgom du ci mchis/ bcom ldan 'das kyis bka' stsal pa/ rab 'byor de ji snyam du sems/ de bzhin gshegs pa'i sprul pa dngos po la la zhig la brten te/ kun nas nyon mongs par 'gyur
247b5(nyi khri): ba 'am/ rnam par byang bar 'gyur ba 'am/ 'gro ba lnga'i 'khor ba na snang bar 'gyur ba de lta bu'i dngos po gang yang yod dam/ gsol pa/ bcom ldan 'das de ni ma lags te/ bcom ldan 'das de bzhin gshegs pa'i sprul pas dngos po la la zhig la rten
247b6(nyi khri): te/ kun nas nyon mongs par 'gyur ba 'am/ rnam par byang bar 'gyur ba 'am/ 'gro ba lnga'i 'khor ba na gda' bar 'gyur ba'i dngos po de lta bu gang yang ma mchis so/ /bcom ldan 'das kyis bka' stsal pa/ rab 'byor de ltar na byang chub sems dpa'
247b7(nyi khri): sems dpa' chen pos chos rnams kyi chos kyi tshul rab tu rtogs pa yin no/ /gsol pa/ bcom ldan 'das ci lags/ gzugs thams cad sprul pa lta bu lags sam/ tshor ba dang 'du shes dang 'du byed dang rnam par shes pa thams cad sprul pa lta bu
248a1(nyi khri): lags sam/ bcom ldan 'das kyis bka' stsal pa/ rab 'byor gzugs thams cad ni sprul pa lta bu'o/ /tshor ba dang 'du shes dang 'du byed dang / rnam par shes pa thams cad ni sprul pa lta bu'o/ /gsol pa/ bcom
248a2(nyi khri): ldan 'das de ltar gzugs thams cad sprul pa lta bu/ tshor ba dang 'du shes dang 'du byed dang / rnam par shes pa thams cad sprul pa lta bu lags na/ bcom ldan 'das sprul pa la ni gzugs ma mchis/ tshor ba dang 'du shes dang 'du byed dang rnam par
248a3(nyi khri): shes pa ma mchis/ kun nas nyon mongs pa ma mchis/ rnam par byang ba ma mchis pa gang las 'grol bar 'gyur ba'i 'gro ba lnga'i 'khor ba ma mchis na/ ji ltar byang chub sems dpa' sems dpa' chen po'i mthur 'gyur/ bcom ldan 'das kyis bka'
248a4(nyi khri): stsal pa/ rab 'byor de ji snyam du sems/ byang chub sems dpa' sems dpa' chen po byang chub sems dpa'i spyad pa spyod pa'i tshe/ sems can dmyal ba 'am/ byol song gi skye gnas sam/ gshin rje'i 'jig rten nam/ lha 'am/ mi dag las yongs
248a5(nyi khri): su grol bar bya ba'i sems can gang yang dmigs sam/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ byang chub sems dpa' sems dpa' chen pos khams
248a6(nyi khri): gsum nas yongs su grol bar bya ba'i sems can gang yang mi dmigs so/ /de ci'i phyir zhe na/ 'di ltar des ni chos thams cad sgyu ma lta bur shes so/ /mthong ngo rtogs so/ /sprul pa lta bur shes so mthong ngo rtogs so/ /gsol pa/ bcom ldan
248a7(nyi khri): 'das gal te de ltar byang chub sems dpa' sems dpa' chen pos chos thams cad sgyu ma lta bur 'tshal cing mthong ste/ rtogs la/ sprul pa lta bur 'tshal cing mthong ste/ rtogs pa lags na/ gang gi don du byang chub sems dpa' sems dpa' chen po
248b1(nyi khri): pha rol tu phyin pa drug la spyod pa lags/ bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi dang / mngon par shes pa lnga dang / byang chub kyi phyogs kyi chos sum cu rtsa bdun dang / sangs rgyas kyi chos ma 'dres pa
248b2(nyi khri): brgyad kyi bar la spyod pa lags/ de ci'i slad du byang chub sems dpa' sems dpa' chen po byang chub kyi lam gyi bar la spyod pa lags/ sangs rgyas kyi zhing yongs su dag par bgyid pa dang / sems can rnams yongs su smin par bgyid pa lags/
248b3(nyi khri): bcom ldan 'das kyis bka' stsal pa/ rab 'byor gal te sems can rnams rang rang gis/ chos thams cad sprul pa lta bur shes su zin na ni/ byang chub sems dpa' sems dpa' chen po yang sems can rnams kyi don du bskal pa grangs med par byang chub
248b4(nyi khri): sems dpa'i spyad pa mi spyod de/ rab 'byor sems can rnams rang rang gis chos thams cad sprul pa lta bur mi shes pas/ de'i phyir byang chub sems dpa' sems dpa' chen po bskal pa grangs med par pha rol du phyin pa drug la spyod do/ /sems can rnams yongs
248b5(nyi khri): su smin par byed do/ /sangs rgyas kyi zhing yang yongs su dag par byed do/ /rab 'byor gyis gsol pa/ bcom ldan 'das gal te chos thams cad rmi lam lta bu/ sgra brnyan lta bu/ smig rgyu lta bu/ mig yor lta bu/ sgyu ma lta bu/ sprul pa
248b6(nyi khri): lta bu lags na/ bcom ldan 'das sems can rnams ci la gnas na/ byang chub sems dpa' sems dpa' chen po shes rab kyi pha rol du phyin pa la spyod cing / sems can rnams gyen du skyod par bgyid/ bcom ldan 'das kyis bka' stsal pa/ rab 'byor
248b7(nyi khri): sems can rnams ni ming dang mtshan ma yang dag pa ma yin par yongs su brtags pa la gnas pas na/ byang chub sems dpa' sems dpa' chen po shes rab kyi pha rol du phyin pa la spyod cing / de dag ming dang mtshan ma las gyen du skyod do/ /gsol pa bcom
249a1(nyi khri): ldan 'das ming ni gang lags/ mtshan ma ni gang lags/ bcom ldan 'das kyis bka' stsal pa/ rab 'byor 'di lta ste/ ming zhes bya ba 'am/ mtshan ma zhes bya ba ni glo bur gyi ming gis sgro btags so/ /'di lta ste ming
249a2(nyi khri): zhes bya ba 'am/ mtshan ma zhes bya ba 'am/ gzugs zhes bya ba 'am/ tshor ba zhes bya ba 'am/ 'du shes zhes bya ba 'am/ 'du byed ces bya ba 'am/ rnam par shes pa zhes bya ba 'am/ bud med ces bya ba 'am/ skyes pa zhes bya ba 'am/ khye'u zhes
249a3(nyi khri): bya ba 'am/ bu mo zhes bya ba 'am/ sems can dmyal ba pa zhes bya ba 'am/ byol song gi skye gnas pa zhes bya ba 'am/ gshin rje'i 'jig rten pa zhes bya ba 'am/ lha zhes bya ba 'am/ mi zhes bya ba 'am/ 'dus byas kyi chos zhes bya ba 'am/ 'dus ma
249a4(nyi khri): byas kyi chos zhes bya ba 'am/ rgyun du zhugs pa'i 'bras bu zhes bya ba 'am/ /lan cig phyir 'ong ba'i 'bras bu zhes bya ba 'am/ phyir mi 'ong ba'i 'bras bu zhes bya ba 'am/ dgra bcom pa nyid ces bya ba 'am/ rang byang chub ces bya ba 'am/ yang dag par
249a5(nyi khri): rdzogs pa'i byang chub ces bya ba 'di ni sgyu ma'i ming gis sgro btags pa ste/ rab 'byor ming thams cad ni ming gi don gyis btags pa ste/ byis pa so so'i skye bo rnams gang la chags par gyur pa'i 'dus byas thams cad ni ming tsam ste/ de dag la byang chub sems
249a6(nyi khri): dpa' sems dpa' chen po shes rab kyi pha rol du phyin pa la spyod pa'i tshe/ thabs mkhas pas/ ming thams cad ni yongs su rtog pa las byung ba yin gyis/ yongs su brtags pa dngos po med pa/ ngo bo nyid kyis stong pa la khyed chags par ma byed cig /
249a7(nyi khri): chos thams cad stong pa la mkhas pa rnams ni mngon par zhen par mi byed do zhes bskul ba byed de/ rab 'byor de ltar na byang chub sems dpa' sems dpa' chen po shes rab kyi pha rol du phyin pa la spyod pa'i tshe/ thabs mkhas pas sems can rnams la chos
249b1(nyi khri): ston pa yin no/ /rab 'byor mtshan ma gang zhe na/ gnyis po 'di dag ni byis pa so so'i skye bo rnams gang la chags par gyur pa'i mtshan ma ste/ gnyis gang zhe na/ 'di lta ste/ gzugs kyi mtshan ma dang / gzugs med pa'i mtshan ma'o/ /rab
249b2(nyi khri): 'byor gzugs kyi mtshan ma gang zhe na/ 'das pa dang ma 'ongs pa dang / da ltar byung ba'i gzugs rags pa 'am/ phra ba 'am bzang ba 'am ngan pa 'am/ rgyang ring ba 'am/ thag nye ba gang chos thams cad skad cig ma la kun du rtog pas bzung ba ste/ 'di
249b3(nyi khri): ni gzugs kyi mtshan ma zhes bya'o/ /rab 'byor gzugs med pa'i mtshan ma gang zhe na/ gzugs med pa'i chos gang la yang rung ste/ mtshan mar bzung bas yongs su brtags shing nyon mongs pa skye bar 'gyur ba ste/ 'di ni gzugs med pa'i mtshan ma
249b4(nyi khri): zhes bya'o/ /de'i phyir byang chub sems dpa' sems dpa' chen po shes rab kyi pha rol du phyin pa la spyod pa'i tshe/ thabs mkhas pas mtshan ma de dag las bkrol zhing / mtshan ma med pa'i dbyings su 'god cing rab tu gzhog ste/ ci nas kyang 'di ni mtshan
249b5(nyi khri): ma'o/ /'di ni mtshan ma med pa'o zhes bya ba gnyis su mi ltung ba de ltar 'god cing gzhog ste/ rab 'byor de ltar na byang chub sems dpa' sems dpa' chen po shes rab kyi pha rol du phyin pa la spyod pa'i tshe/ thabs mkhas pas sems can rnams mtshan
249b6(nyi khri): ma las rnam par bkrol zhing / mtshan ma med pa'i dbyings su rab tu 'god do/ /gsol pa/ gal te chos 'di dag thams cad ni de tsam du bas te/ ming dang mtshan mar bas la/ btags pa tsam du bas te/ yongs su btags pa las byung ba
249b7(nyi khri): lags na/ bcom ldan 'das ji ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/ bdag kyang dge ba'i chos kyi khyad par 'thob la/ gzhan yang dge ba'i chos kyi khyad par 'thob pa la gzhog cing / dge
250a1(nyi khri): ba'i rtsa ba de dag gis sa nas sa yongs su rdzogs par bgyid pa lags/ sems can rnams theg pa gsum la sbyor ba lags/ bcom ldan 'das kyis bka' stsal pa/ rab 'byor gal te dngos po 'am/ dngos po'i
250a2(nyi khri): mtshan ma zhig yod na ni/ rab 'byor byang chub sems dpa' sems dpa' chen po shes rab kyi pha rol du phyin pa la spyod pa'i tshe/ khyad par 'thob par yang mi 'gyur te/ gzhan yang khyad par 'thob pa la sbyor bar mi 'gyur gyi/ 'di ltar dngos
250a3(nyi khri): po'i mtshan ma yang med/ dngos po yang med pas na/ rab 'byor de'i phyir byang chub sems dpa' sems dpa' chen po shes rab kyi pha rol du phyin pa la spyod pa'i tshe/ mtshan ma med pa'i tshul gyis/ bsam gtan gyi pha rol du phyin pa yongs su rdzogs
250a4(nyi khri): par byed do/ /mtshan ma med pa'i tshul gyis brtson 'grus kyi pha rol du phyin pa dang / bzod pa'i pha rol du phyin pa dang / tshul khrims kyi pha rol du phyin pa dang / sbyin pa'i pha rol du phyin pa yongs su rdzogs par byed do/ /mtshan ma med
250a5(nyi khri): pa'i tshul gyis bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi yongs su rdzogs par byed do/ /mtshan ma med pa'i tshul gyis/ dran pa nye bar gzhag pa bzhi dang / yang dag par spong ba dang / rdzu
250a6(nyi khri): 'phrul gyi rkang pa dang / dbang po dang / stobs dang / byang chub kyi yan lag dang / 'phags pa'i lam yan lag brgyad pa yongs su rdzogs par byed do/ /mtshan ma med pa'i tshul gyis nang stong pa nyid dang / phyi stong pa nyid dang / phyi nang stong pa nyid yongs
250a7(nyi khri): su rdzogs par byed do/ /mtshan ma med pa'i tshul gyis dngos po med pa'i ngo bo nyid stong pa nyid kyi bar du yongs su rdzogs par byed do/ /mtshan ma med pa'i tshul gyis rnam par thar pa brgyad dang / mthar gyis gnas pa'i snyoms par 'jug pa dgu dang /
250b1(nyi khri): 'phags pa'i bden pa bzhi dang / rnam par thar pa'i sgo stong pa nyid dang / mtshan ma med pa dang / smon pa med pa yongs su rdzogs par byed do/ /mtshan ma med pa'i tshul gyis mngon par shes pa rnams dang / ting nge 'dzin rnams dang / gzungs kyi sgo
250b2(nyi khri): rnams yongs su rdzogs par byed do/ /mtshan ma med pa'i tshul gyis de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres
250b3(nyi khri): pa brgyad yongs su rdzogs par byed do/ /de dge ba'i chos de dag yongs su rdzogs par byas nas/ mtshan ma med pa'i tshul gyis gzhan yang dge ba'i chos de dag la sbyor te/ rab 'byor gal te chung ngu na skra'i rtse mo'i cha shas bzhag pa tsam gyis khyon
250b4(nyi khri): cig mtshan ma yod na yang / byang chub sems dpa' sems dpa' chen po shes rab kyi pha rol du phyin pa la spyod pa'i tshe/ chos mtshan ma med pa/ dran pa med pa/ yid la byed pa med pa de mngon par rdzogs par 'tshang rgya bar mi 'gyur te/ sems can
250b5(nyi khri): rnams kyang de bzhin nyid dang / zag pa med pa'i chos rnams la gzhog par mi 'gyur ro/ rab 'byor zag pa med pa'i chos thams cad ni mtshan ma med pa/ dran pa med pa yid la bya ba med pa ste/ rab 'byor de ltar na/ byang chub sems dpa' sems
250b6(nyi khri): dpa' chen po shes rab kyi pha rol du phyin pa la spyod pa'i tshe/ zag pa med pa'i chos rnams kyis sems can thams cad kyi don byed do/ /gsol pa/ bcom ldan 'das gal te de ltar chos thams cad mtshan ma ma mchis shing / dran pa ma mchis te/ yid la
250b7(nyi khri): bgyi ba ma mchis na/ bcom ldan 'das 'di ltar 'di dag ni dge ba'i chos so/ /'di dag ni mi dge ba'i chos so/ /'di dag ni 'jig rten pa'i chos so/ /'di dag ni 'jig rten las 'das pa'i chos so/ /'di dag ni zag pa dang bcas pa'i chos so/ /'di
251a1(nyi khri): dag ni zag pa med pa'i chos so/ /'di dag ni 'dus byas kyi chos so/ /'di dag ni 'dus ma byas kyi chos so/ /'di dag ni thun mong gi chos so/ /'di dag ni thun mong ma yin pa'i chos so/ /'di dag ni nyan thos kyi chos so/ /'di dag
251a2(nyi khri): ni rang sangs rgyas kyi chos so/ /'di dag ni byang chub sems dpa'i chos so/ /'di dag ni sangs rgyas kyi chos so zhes ji ltar bgrang bar bgyi/ bcom ldan 'das kyis bka' stsal pa/ rab 'byor de ji snyam du sems/ mtshan ma med pa yang gzhan la nyan thos
251a3(nyi khri): kyi chos rnams kyang gzhan nam/ gsol pa/ bcom ldan 'das de lta ma lags so/ /bcom ldan 'das kyis bka' stsal pa/ rab 'byor de ji snyam du sems/ mtshan ma med pa yang gzhan la/ rang sangs rgyas kyi chos rnams kyang gzhan nam/ mtshan
251a4(nyi khri): ma med pa yang gzhan la byang chub sems dpa'i chos rnams kyang gzhan nam/ mtshan ma med pa yang gzhan la/ sangs rgyas kyi chos rnams kyang gzhan nam/ gsol pa/ bcom ldan 'das de lta ma lags so/ /bcom ldan 'das kyis bka' stsal pa
251a5(nyi khri): rab 'byor mtshan ma med pa nyid rgyun du zhugs pa'i 'bras bu'o/ /lan cig phyir 'ong ba'i 'bras bu'o/ /phyir mi 'ong ba'i 'bras bu'o/ /dgra bcom pa nyid do/ /rang byang chub bo/ /byang chub sems dpa'i chos so/ /sangs rgyas kyi chos so/ /gsol pa/
251a6(nyi khri): bcom ldan 'das de de lags so/ /bde bar gshegs pa de de lags so/ /bcom ldan 'das kyis bka' stsal pa/ rab 'byor rnam grangs des na/ 'di ltar chos thams cad ni mtshan ma med par rig par bya ste/ rab 'byor chos thams cad mtshan ma
251a7(nyi khri): med pa 'di la bslab pa'i/ byang chub sems dpa' sems dpa' chen po ni/ dge ba'i chos mang pos rnam par 'phel te/ 'di lta ste/ pha rol du phyin pa drug dang / nang stong pa nyid dang / dngos po med pa'i ngo bo nyid stong pa nyid kyi bar dang /
251b1(nyi khri): dran pa nye bar gzhag pa bzhi dang / yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa dang / 'phags pa'i bden pa bzhi dang / bsam
251b2(nyi khri): gtan bzhi dang / tshad med pa bzhi dang / gzugs med pa'i snyoms par 'jug pa bzhi dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par
251b3(nyi khri): shes pa lnga dang / ting nge 'dzin thams cad dang / gzungs kyi sgo thams cad dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi
251b4(nyi khri): chos ma 'dres pa brgyad dang / de ma yin pa'i sangs rgyas kyi chos dpag tu med pa dag gis rnam par 'phel lo/ /de ci'i phyir zhe na/ byang chub sems dpa' sems dpa' chen pos ni stong pa nyid dang / mtshan ma med pa dang / smon pa med pa la bslab par bya
251b5(nyi khri): ba ma gtogs par gzhan la bslab par bya ba med do/ /de ci'i phyir zhe na/ rnam par thar pa'i sgo 'di gsum du dge ba'i chos thams cad ma 'dus pa med de/ 'di ltar rang gi mtshan nyid stong pa nyid ni stong pa nyid rnam par thar pa'i sgo'o/ /mtshan ma dang bral ba ni
251b6(nyi khri): mtshan ma med pa rnam par thar pa'i sgo'o/ /mngon par 'du bya ba med pa ni smon pa med pa rnam par thar pa'i sgo ste/ rnam par thar pa'i sgo gsum po 'di dag la slob pa'i byang chub sems dpa' sems dpa' chen po ni phung po lnga la slob pa yin/ skye mched bcu gnyis la
251b7(nyi khri): slob pa yin/ khams brgyad la slob pa yin/ rten cing 'brel par 'byung ba'i yan lag bcu gnyis la slob pa yin/ pha rol du phyin pa drug la slob pa yin/ nang stong pa nyid la slob pa yin/ dngos po med pa'i ngo bo nyid stong pa nyid kyi bar la slob pa yin/ dran
252a1(nyi khri): pa nye bar gzhag pa bzhi la slob pa yin/ yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa la slob pa
252a2(nyi khri): yin/ 'phags pa'i bden pa bzhi dang / bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan
252a3(nyi khri): ma med pa dang / smon pa med pa dang / mngon par shes pa rnams dang / ting nge 'dzin thams cad dang / gzungs kyi sgo thams cad la slob pa yin/ de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi
252a4(nyi khri): dang / byams pa chen po dang / snying rje chen po dang / sangs rgyas kyi chos ma 'dres pa brgyad la slob pa yin/ rnam pa thams cad mkhyen pa nyid kyi bar la slob pa yin/ rab 'byor gyis gsol pa/ bcom ldan 'das rnam pa gang gis
252a5(nyi khri): tshul du ji ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/ nye bar len pa'i phung po lnga la slob pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems
252a6(nyi khri): dpa' chen po shes rab kyi pha rol du phyin pa la spyod pa'i tshe/ gzugs rab tu shes te/ gzugs ji ltar skye ba dang / gzugs ji ltar 'gag pa dang / gzugs kyi de bzhin nyid ji lta bu yin pa rab tu shes so/ /de la ji ltar na gzugs shes pa
252a7(nyi khri): yin zhe na/ 'di lta ste dper na/ lbu ba'i phung po snying po med pa ltar shin du gsong ldong dang / shin du gse tshags dang / shin du snying po med par rab tu shes te/ de ltar na gzugs shes pa yin no/ /ji ltar gzugs kyi skye ba dang / 'jig pa shes
252b1(nyi khri): pa yin zhe na/ gzugs ni gang nas kyang 'ongs pa med cing gang du yang 'gro ba med pas/ gang nas kyang mi 'ong gang du yang mi 'gro ba ste/ gang gang nas kyang ma 'ongs pa de gang du yang ma song ba der shes pa ste/ de ltar na gzugs kyi skye ba dang
252b2(nyi khri): 'jig pa shes pa yin no/ /ji ltar na gzugs kyi de bzhin nyid shes pa yin zhe na/ gzugs kyi de bzhin nyid ni mi skye/ mi 'gag /'ong ba med/ 'gro ba med/ kun nas nyon mongs pa ma yin/ rnam par byang ba ma yin/ 'bri ba ma yin/
252b3(nyi khri): 'phel ba ma yin te/ phyin ci log ma yin zhing de bzhin nyid du gnas pa ste/ de'i phyir de bzhin nyid ces bya'o/ /de ltar na gzugs kyi de bzhin nyid shes pa yin no/ /ji ltar na tshor ba shes pa yin zhe na/ 'di lta ste dper na/ chu'i chu bur gsog
252b4(nyi khri): tu 'dug pa skye zhing 'gag pa ltar shes pa ste/ de ltar na tshor ba shes pa yin no/ /ji ltar na tshor ba'i skye ba dang / 'jig pa shes pa yin zhe na/ tshor ba ni gang nas kyang 'ong ba med cing gang du yang 'gro ba med pas/ gang nas kyang mi 'ong gang du yang
252b5(nyi khri): mi 'gro ba ste/ gang gang nas kyang ma 'ongs pa de gang du yang ma song bar shes pa ste/ de ltar na tshor ba'i skye ba dang 'jig pa shes pa yin no/ /ji ltar na tshor ba'i de bzhin nyid shes pa yin zhe na/ tshor ba'i de bzhin nyid ni mi skye/ mi 'gag /'ong ba
252b6(nyi khri): med/ 'gro ba med/ kun nas nyon mongs pa ma yin/ rnam par byang ba ma yin/ 'bri ba ma yin/ 'phel ba ma yin te/ phyin ci log ma yin zhing / de bzhin nyid du gnas pa ste/ de'i phyir de bzhin nyid ces bya'o/ /de ltar na tshor ba'i de
252b7(nyi khri): bzhin nyid shes pa yin no/ /ji ltar na 'du shes shes pa yin zhe na/ 'di lta ste dper na/ smig rgyu la chu shin du mi dmigs pa ltar shes pa ste/ de ltar na 'du shes shes pa yin no/ /ji ltar na 'du shes kyi skye ba dang 'jig pa shes pa yin zhe na/
253a1(nyi khri): 'du shes ni gang nas kyang 'ong ba med cing gang du 'gro ba med pas/ gang nas kyang mi 'ong gang du yang mi 'gro ba ste/ gang gang nas kyang ma 'ongs pa de gang du yang ma song bar shes pa ste/ de ltar na 'du shes kyi skye ba dang 'jig pa
253a2(nyi khri): shes pa yin no/ /ji ltar na 'du shes kyi de bzhin nyid shes pa yin zhe na/ 'du shes kyi de bzhin nyid ni mi skye mi 'gag /'ong ba med/ 'gro ba med/ kun nas nyon mongs pa ma yin/ rnam par byang ba ma yin/ 'bri ba ma yin/ 'phel ba ma yin te/
253a3(nyi khri): de phyin ci log ma yin zhing de bzhin nyid du gnas pa ste/ de'i phyir de bzhin nyid ces bya'o/ /de ltar na 'du shes kyi de bzhin nyid shes pa yin no/ /ji ltar na 'du byed shes pa yin zhe na/ 'di lta ste dper na/ chu shing gi shun pa so sor phye na/ snying po shin du mi dmigs
253a4(nyi khri): pa de ltar shes pa ste/ de ltar na 'du byed shes pa yin no/ /ji ltar na 'du byed kyi skye ba dang 'jig pa shes pa yin zhe na/ 'du byed ni gang nas kyang 'ong ba med cing gang du yang 'gro ba med pas/ gang nas kyang mi 'ong gang du yang mi 'gro ba ste/ gang gang nas
253a5(nyi khri): kyang ma 'ongs pa de gang du yang ma song bar shes pa ste/ de ltar na 'du byed kyi skye ba dang / 'jig pa shes pa yin no/ /ji ltar na 'du byed kyi de bzhin nyid shes pa yin zhe na/ 'du byed kyi de bzhin nyid ni mi skye/ mi 'gag /'ong ba med/ 'gro ba med/ kun nas
253a6(nyi khri): nyon mongs pa ma yin/ rnam par byang ba ma yin/ 'bri ba ma yin/ 'phel ba ma yin te/ phyin ci log ma yin zhing de bzhin du gnas pa ste/ de'i phyir de bzhin nyid ces bya'o/ /de ltar na 'du byed kyi de bzhin nyid shes pa yin no/ /ji ltar na rnam par shes pa
253a7(nyi khri): shes pa yin zhe na/ 'di lta ste dper na/ sgyu ma byed pas sprul pa'i dpung gi tshogs yan lag bzhi pa ltar shes pa ste/ de ltar na rnam par shes pa shes pa yin no/ /ji ltar na rnam par shes pa'i skye ba dang 'jig pa shes pa yin zhe na/ rnam par shes pa ni gang nas kyang
253b1(nyi khri): 'ong ba med cing gang du yang 'gro ba med pas/ gang nas kyang mi 'ong / gang du yang mi 'gro gang gang nas kyang ma 'ongs pa de gang du yang ma song bar shes pa ste/ de ni rnam par shes pa'i skye ba dang 'jig pa shes pa yin no/ /ji ltar na rnam par shes pa'i de bzhin nyid
253b2(nyi khri): shes pa yin zhe na/ rnam par shes pa'i de bzhin nyid ni mi skye mi 'gag pa/ 'ong ba med/ 'gro ba med/ kun nas nyon mongs pa ma yin/ rnam par byang ba ma yin/ 'bri ba ma yin/ 'phel ba ma yin te/ phyin ci log ma yin zhing / de bzhin du gnas pa ste/ de'i
253b3(nyi khri): phyir de bzhin nyid ces bya'o/ /de ltar na rnam par shes pa'i de bzhin nyid shes pa yin no/ /ji ltar na skye mched rnams shes pa yin zhe na/ nang gi chos rnams ni nang gi chos rnams kyis stong / phyi'i chos rnams kyang phyi'i chos rnams kyis stong par shes pa ste/ de ltar
253b4(nyi khri): na skye mched rnams shes pa yin no/ /ji ltar na khams rnams shes pa yin zhe na/ mig gi khams kyang mig gi khams kyi rang bzhin gyis stong ngo / /gzugs kyi khams kyang gzugs kyi khams kyi rang bzhin gyis stong ngo / /mig gi rnam par shes pa'i khams
253b5(nyi khri): kyang / mig gi rnam par shes pa'i khams kyi rang bzhin gyis stong ngo / /rna ba dang sna dang lce dang lus dang yid kyi khams kyang yid kyi khams kyi rang bzhin gyis stong ngo / /chos kyi khams kyang chos kyi khams kyi rang bzhin gyis stong ngo / /yid kyi rnam par shes pa'i
253b6(nyi khri): khams kyang yid kyi rnam par shes pa'i khams kyi rang bzhin gyis stong ngo zhes bya bar shes te/ de ltar na khams rnams shes pa yin no/ /ji ltar na rten cing 'brel par 'byung ba shes pa yin zhe na/ rten cing 'brel par 'byung ba skye ba med par shes pa dang / de bzhin
253b7(nyi khri): du rten cing 'brel par 'byung ba 'gag pa med pa dang / chad pa med pa dang / rtag pa med pa dang / don gcig pa ma yin pa dang / don tha dad pa ma yin pa dang / 'ong ba med pa dang / 'gro ba med pa dang / spros pa dang bral zhing zhi bar shes pa de ltar na/ rten cing
254a1(nyi khri): 'brel par 'byung ba shes pa yin no/ /ji ltar na 'phags pa'i bden pa rnams shes pa yin zhe na/ sdug bsngal 'phags pa'i bden pa shes pa yin/ kun 'byung ba dang 'gog pa dang / 'gog par 'gro ba'i lam 'phags pa'i
254a2(nyi khri): bden pa shes pa yin te/ ji ltar na sdug bsngal 'phags pa'i bden pa shes pa yin zhe na/ sdug bsngal shes pa yin/ bden pa shes pa yin/ 'phags pa'i bden pa shes pa yin/ gnyis las rnam par grol ba 'phags pa'i bden pa ste/ gnyis
254a3(nyi khri): su med pa ni 'phags pa'i bden pa zhes bya bar shes pa yin no/ /de bzhin du kun 'byung ba dang / 'gog pa dang / 'gog par 'gro ba'i lam 'phags pa'i bden pa shes pa yin te/ de ltar na 'phags pa'i bden pa rnams shes pa yin no/ /ji ltar na
254a4(nyi khri): sdug bsngal gyi de bzhin nyid shes pa yin zhe na/ sdug bsngal gyi de bzhin nyid ni ma nor ba zhes bya bar shes pa yin/ de bzhin du kun 'byung ba dang / 'gog pa dang lam gyi de bzhin nyid kyang rab tu shes pa yin/ de ltar na 'phags pa'i bden pa rnams kyi de bzhin
254a5(nyi khri): nyid shes pa yin no/ /de nas tshe dang ldan pa rab 'byor gyis/ bcom ldan 'das la 'di skad ces gsol to/ /bcom ldan 'das gal te de ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/ phan tshun tha dad pa'i chos
254a6(nyi khri): de dag de ltar 'tshal na/ des chos kyi dbyings rnam par dkrugs par mi 'gyur ram/ bcom ldan 'das kyis bka' stsal pa/ rab 'byor gal te chos kyi dbyings su ma gtogs pa'i chos la la zhig yod na ni/ rnam par dkrugs par yang 'gyur te/ rab 'byor
254a7(nyi khri): chos kyi dbyings su ma gtogs pa'i chos gzhan gang yang mi dmigs so/ /gal te dmigs na ni chos kyi dbyings kyang rnam par 'khrug par 'gyur ro/ /de ci'i phyir zhe na/ rab 'byor de bzhin gshegs pa 'am/ byang chub sems dpa' 'am/ rang sangs rgyas sam/
254b1(nyi khri): de bzhin gshegs pa'i nyan thos kyi chos kyi dbyings su ma gtogs pa'i chos gang yang ma dmigs so/ /de ltar ma dmigs pas chos kyi dbyings su ma gtogs pa'i chos gzhan no zhes bya bar brtags pa med do/ /rab 'byor de ltar byang chub sems dpa'
254b2(nyi khri): sems dpa' chen po shes rab kyi pha rol du phyin pa la spyod pas chos kyi dbyings la bslab par bya'o/ /rab 'byor gyis gsol pa/ bcom ldan 'das byang chub sems dpa' sems dpa' chen po chos kyi dbyings la slob pas gang la bslab par 'gyur/ bcom
254b3(nyi khri): ldan 'das kyis bka' stsal pa/ rab 'byor chos kyi dbyings la spyod pa'i byang chub sems dpa' sems dpa' chen pos ni chos thams cad la bslab par 'gyur te/ de ci'i phyir zhe na/ rab 'byor 'di ltar chos thams cad ni chos kyi dbyings so/ /gsol pa/ /
254b4(nyi khri): bcom ldan 'das ci'i slad du chos thams cad chos kyi dbyings lags/ bcom ldan 'das kyis bka' stsal pa/ rab 'byor 'di ltar de bzhin gshegs pa rnams byung yang rung / ma byung yang rung ste/ dbyer med pa'i tshul gyis chos rnams kyi chos kyi dbyings ni de
254b5(nyi khri): bzhin du gnas pa ste/ rab 'byor chos kyi dbyings ni 'di lta ste/ dge ba dang mi dge ba'i chos dang / 'jig rten pa dang / 'jig rten las 'das pa dang / zag pa dang bcas pa dang / zag pa med pa'i chos dang / kha na ma tho ba dang bcas pa dang / kha na ma tho
254b6(nyi khri): ba med pa'i chos dang / 'dus byas dang 'dus ma byas kyi chos thams cad de/ rab 'byor de ltar na byang chub sems dpa' sems dpa' chen po shes rab kyi pha rol du phyin pa la spyod pas/ chos kyi dbyings la slob pas chos thams cad la bslab par 'gyur ro/ /gsol pa
254b7(nyi khri): bcom ldan 'das gal te/ chos thams cad chos kyi dbyings lags na/ byang chub sems dpa' sems dpa' chen po shes rab kyi pha rol du phyin pa la spyod pas/ ji ltar gzugs la bslab par bgyi/ ji ltar tshor ba dang 'du shes dang 'du byed dang / rnam par shes
255a1(nyi khri): pa la bslab par bgyi/ ji ltar skye mched dang / khams dang / rten cing 'brel par 'byung ba la bslab par bgyi/ ji ltar sbyin pa'i pha rol du phyin pa la bslab par bgyi/ ji ltar tshul khrims kyi pha rol du phyin pa dang / bzod pa'i pha rol du phyin
255a2(nyi khri): pa dang / brtson 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa la bslab par bgyi/ ji ltar nang stong pa nyid la bslab par bgyi/ ji ltar dngos po med pa'i ngo bo nyid stong pa nyid kyi bar la bslab par bgyi/
255a3(nyi khri): ji ltar dran pa nye bar gzhag pa bzhi la bslab par bgyi/ ji ltar yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa la bslab par bgyi/ ji ltar 'phags
255a4(nyi khri): pa'i bden pa bzhi dang / bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi dang / rnam par thar pa brgyad dang / mthar gyis gnas pa'i snyoms par 'jug pa dgu dang stong pa nyid dang / mtshan ma med pa dang / smon pa
255a5(nyi khri): med pa dang / mngon par shes pa drug dang / ting nge 'dzin thams cad dang / gzungs kyi sgo thams cad la bslab par bgyi/ ji ltar de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen
255a6(nyi khri): po dang / snying rje chen po dang / dga' ba chen po dang / btang snyoms chen po dang / sangs rgyas kyi chos ma 'dres pa brgyad la bslab par bgyi/ ji ltar mi chen po'i mtshan sum cu rtsa gnyis dang / dpe byad bzang po brgyad cu yongs su grub par bgyi ba la
255a7(nyi khri): bslab par bgyi/ ji ltar rgyal rigs che zhing mtho ba'i rigs su skye bar bgyi ba la bslab par bgyi/ ji ltar bram ze che zhing mtho ba'i rigs dang / khyim bdag che zhing mtho ba'i rigs su skye bar bgyi ba la bslab par bgyi/ ji ltar rgyal chen bzhi'i ris kyi lhar skye
255b1(nyi khri): bar bgyi ba dang / sum cu rtsa gsum dang / mtshe ma dang / dga' ldan dang / 'phrul dga' dang / gzhan 'phrul dbang byed dang / tshangs ris dang / tshangs lha nye phan dang / tshangs pa kun 'khor dang / tshangs chen dang / snang ba dang / chung snang dang /
255b2(nyi khri): tshad med snang ba dang / kun snang dang ba dang dge ba dang chung dge dang tshad med dge ba dang dge rgyas dang che ba dang chung che dang / tshad med che ba dang / 'bras bu che ba'i lhar skye bar bgyi ba la bslab par bgyi/ ji ltar 'du shes med pa'i sems can du skye bar bgyi ba'i slad du
255b3(nyi khri): bslab par bgyi/ ji ltar gnas gtsang ma'i ris kyi lhar skye bar bgyi ba la bslab cing der yang mi skye bar bgyi/ ji ltar nam mkha' mtha' yas skye mched dang / rnam shes mtha' yas skye mched dang / cung zad med pa'i skye mched dang / 'du shes med 'du
255b4(nyi khri): shes med min skye mched kyi lhar skye bar bgyi ba la bslab cing der yang mi skye bar bgyi/ ji ltar sems dang po bskyed pa la bslab par bgyi/ ji ltar sems bskyed pa gnyis pa dang / gsum pa dang bzhi pa dang lnga pa dang drug pa dang bdun pa dang brgyad pa dang dgu pa dang /
255b5(nyi khri): sems bskyed pa bcu pa la bslab par bgyi/ ji ltar nyan thos kyi sa dang / rang sangs rgyas kyi sa la bslab par bgyi/ ji ltar byang chub sems dpa'i skyon ma mchis pa dang / sems can yongs su smin par bgyi ba dang / sangs rgyas kyi zhing yongs su dag
255b6(nyi khri): par bgyi ba la bslab par bgyi/ ji ltar byang chub kyi lam la bslabs shing / chos thams cad rnam pa thams cad du 'tshal bar bgyi ba'i byang chub kyi lam la bslab par bgyi/ bcom ldan 'das gal te byang chub sems dpa' sems dpa' chen po shes rab kyi pha
255b7(nyi khri): rol du phyin pa la spyod pas/ gzugs la bslab par bgyi/ tshor ba dang 'du shes dang 'du byed dang / rnam par shes pa la bslab par bgyi/ skye mched dang / khams dang / rten cing 'brel par 'byung ba la bslab par bgyi/ sbyin pa'i pha rol du phyin pa la
256a1(nyi khri): bslab par bgyi/ tshul khrims kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa la bslab par bgyi/ nang
256a2(nyi khri): stong pa nyid la bslab par bgyi/ dngos po med pa'i ngo bo nyid stong pa nyid kyi bar la bslab par bgyi/ byang chub kyi phyogs kyi chos sum cu rtsa bdun la bslab par bgyi/ 'phags pa'i bden pa rnams dang / bsam gtan rnams dang / tshad med pa rnams dang /
256a3(nyi khri): gzugs med pa'i snyoms par 'jug pa rnams dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa rnams dang / ting nge 'dzin
256a4(nyi khri): rnams dang / gzungs kyi sgo rnams la bslab par bgyi/ de bzhin gshegs pa'i stobs rnams dang / mi 'jigs pa rnams dang / so so yang dag par rig pa rnams dang / byams pa chen po dang / snying rje chen po dang / sangs rgyas kyi chos ma 'dres
256a5(nyi khri): pa rnams la bslab par bgyi/ rgyun du zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu la bslab par bgyi/ dgra bcom pa nyid dang / rang byang chub la bslab par bgyi/ rnam pa thams cad mkhyen pa nyid kyi
256a6(nyi khri): bar la bslab par bgyi/ bcom ldan 'das de'i slad du/ byang chub sems dpa' sems dpa' chen po phyin ci log la spyod pa 'am/ mi spro ba spros par bgyid par mi 'gyur ba lags grang / bcom ldan 'das de ci'i slad du zhe na/ chos kyi dbyings la ni
256a7(nyi khri): rnam par rtog pa de dag ma mchis te/ gzugs kyang chos kyi dbyings ma lags/ gzugs las gud na yang chos kyi dbyings ma mchis te/ gzugs nyid kyang chos kyi dbyings so/ /chos kyi dbyings nyid kyang gzugs so/ /tshor ba dang 'du shes
256b1(nyi khri): dang 'du byed dang / rnam par shes par yang chos kyi dbyings ma lags/ rnam par shes pa las gud na yang chos kyi dbyings ma mchis te/ rnam par shes pa nyid kyang chos kyi dbyings so/ /chos kyi dbyings nyid kyang rnam par shes pa'o/ /skye mched dang / khams dang / rten
256b2(nyi khri): cing 'brel par 'byung ba yang chos kyi dbyings ma lags/ rten cing 'brel par 'byung ba las gud na yang chos kyi dbyings ma mchis te/ rten cing 'brel par 'byung ba nyid kyang chos kyi dbyings so/ /chos kyi dbyings nyid kyang rten cing 'brel par 'byung ba'o/ /pha rol
256b3(nyi khri): du phyin pa rnams dang / stong pa nyid thams cad dang / byang chub kyi phyogs kyi chos sum cu rtsa bdun yang chos kyi dbyings ma lags/ byang chub kyi phyogs kyi chos sum cu rtsa bdun las gud na yang chos kyi dbyings ma mchis te/ byang chub kyi phyogs kyi chos nyid
256b4(nyi khri): kyang chos kyi dbyings so/ /chos kyi dbyings nyid kyang byang chub kyi phyogs kyi chos rnams so/ /'phags pa'i bden pa rnams dang / bsam gtan rnams dang / tshad med pa rnams dang gzugs med pa'i snyoms par 'jug pa rnams dang / rnam par thar pa rnams dang /
256b5(nyi khri): mthar gyis gnas pa'i snyoms par 'jug pa rnams dang / stong pa nyid dang / mtshan ma med pa dang / smon pa med pa dang / mngon par shes pa rnams dang / ting nge 'dzin rnams dang / gzungs kyi sgo rnams kyang chos kyi dbyings ma lags/ gzungs kyi sgo rnams las
256b6(nyi khri): gud na yang chos kyi dbyings ma lags te/ gzungs kyi sgo nyid kyang chos kyi dbyings so/ /chos kyi dbyings nyid kyang gzungs kyi sgo rnams so/ /de bzhin gshegs pa'i stobs rnams dang / mi 'jigs pa rnams dang / so so yang dag par rig pa rnams dang / byams pa
256b7(nyi khri): chen po dang / snying rje chen po dang / sangs rgyas kyi chos ma 'dres pa rnams kyang chos kyi dbyings ma lags/ sangs rgyas kyi chos ma 'dres pa rnams las gud na yang chos kyi dbyings ma mchis te/ sangs rgyas kyi chos ma 'dres pa nyid kyang chos kyi dbyings so/ /chos
257a1(nyi khri): kyi dbyings nyid kyang sangs rgyas kyi chos ma 'dres pa rnams so/ /rgyun tu zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub kyang chos kyi dbyings ma
257a2(nyi khri): lags/ rang byang chub las gud na chos kyi dbyings ma mchis te/ rang byang chub nyid kyang chos kyi dbyings so/ /chos kyi dbyings nyid kyang rang byang chub bo/ /rnam pa thams cad mkhyen pa nyid kyi bar yang chos kyi dbyings ma lags/ rnam pa thams cad mkhyen pa nyid
257a3(nyi khri): las gud na yang chos kyi dbyings ma mchis te/ rnam pa thams cad mkhyen pa nyid kyang chos kyi dbyings so/ /chos kyi dbyings nyid kyang rnam pa thams cad mkhyen pa nyid do/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ ji
257a4(nyi khri): skad du smras pa de de bzhin no/ /gzugs nyid kyang chos kyi dbyings so/ /chos kyi dbyings nyid kyang gzugs so/ /tshor ba dang / 'du shes dang / 'du byed dang / rnam par shes pa nyid kyang chos kyi dbyings so/ /chos kyi dbyings nyid kyang rnam par shes
257a5(nyi khri): pa'o/ /skye mched dang khams dang / rten cing 'brel par 'byung ba nyid kyang chos kyi dbyings so/ /chos kyi dbyings nyid kyang rten cing 'brel par 'byung ba'o/ /pha rol du phyin pa rnams dang / stong pa nyid thams cad dang / byang chub kyi phyogs kyi chos sum cu rtsa
257a6(nyi khri): bdun nyid kyang chos kyi dbyings so/ /chos kyi dbyings nyid kyang byang chub kyi phyogs kyi chos rnams so/ /'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis
257a7(nyi khri): gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo nyid kyang chos kyi dbyings so/ /chos kyi dbyings nyid kyang gzungs kyi sgo rnams so/ /de bzhin
257b1(nyi khri): gshegs pa'i stobs dang / mi 'jigs pa dang / so so yang dag par rig pa dang / byams pa chen po dang / snying rje chen po dang / sangs rgyas kyi chos ma 'dres pa nyid kyang chos kyi dbyings so/ /chos kyi dbyings nyid kyang sangs rgyas kyi chos ma 'dres
257b2(nyi khri): pa rnams so/ /rgyun tu zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub nyid kyang chos kyi dbyings so/ /chos kyi dbyings nyid kyang rang byang chub bo/ /
257b3(nyi khri): rnam pa thams cad mkhyen pa nyid kyi bar yang chos kyi dbyings so/ /chos kyi dbyings nyid kyang rnam pa thams cad mkhyen pa nyid do/ /rab 'byor gal te yang byang chub sems dpa' sems dpa' chen po shes rab kyi pha rol du phyin pa la spyod pa'i tshe/ chos kyi
257b4(nyi khri): dbyings la ma gtogs pa'i chos 'ga' zhig mthong na ni/ bla na med pa yang dag par rdzogs pa'i byang chub la gnas par yang mi 'gyur te/ chos thams cad ni chos kyi dbyings yin pas/ de'i phyir byang chub sems dpa' sems dpa' chen po shes rab
257b5(nyi khri): kyi pha rol du phyin pa la spyod pa'i tshe/ chos thams cad ni chos kyi dbyings su shes nas/ chos thams cad ming med pa la ming gi brdas chos ston te/ 'di ni gzugs zhes bya'o/ /'di ni tshor ba dang 'du shes dang 'du byed dang / /rnam par shes pa zhes
257b6(nyi khri): bya'o/ /'di dag ni skye mched dang / khams dang rten cing 'brel par 'byung ba zhes bya'o/ /'di dag ni pha rol du phyin pa rnams dang / stong pa nyid thams cad dang / byang chub kyi phyogs kyi chos sum cu rtsa bdun zhes bya'o/ /'di dag ni 'phags pa'i bden pa rnams
257b7(nyi khri): dang / bsam gtan rnams dang / tshad med pa rnams dang / gzugs med pa'i snyoms par 'jug pa rnams dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang /
258a1(nyi khri): smon pa med pa dang / mngon par shes pa dang / ting nge 'dzin dang / gzungs kyi sgo rnams zhes bya'o/ /'di dag ni de bzhin gshegs pa'i stobs rnams dang / mi 'jigs pa rnams dang / so so yang dag par rig pa rnams dang / byams
258a2(nyi khri): pa chen po dang / snying rje chen po dang / sangs rgyas kyi chos ma 'dres pa rnams zhes bya'o/ /'di dag ni bla na med pa yang dag par rdzogs pa'i byang chub kyi bar zhes bya'o zhes chos ston to/ /rab 'byor 'di lta ste dper na/ sgyu ma'i mkhan po 'am/
258a3(nyi khri): sgyu ma byed pa'i mchan bu mkhas pa zhig gis rdzas kyi rnam pa gyi na zhig la brten te/ gzugs kyi bye brag sna tshogs 'di lta ste/ glang po'i gzugs sam/ rta'i gzugs sam/ ba lang gi gzugs sam/ rnga mo dang / lug gi gzugs sam/
258a4(nyi khri): skyes pa dang / bud med dang / khye'u dang bu mo'i gzugs sam/ skyed mos tshal dang / gzhal med khang dang / dka' thub kyi nags tshal dang / kun dga'i ra ba mdangs dga' ba 'am/ rdzing bu mdangs dga' ba 'am/ nags tshal mdangs dga'
258a5(nyi khri): ba dag sprul cing / de dag tu stan dang / 'khor gyi stan dang / gzhi rnam pa sna tshogs bting ste/ me tog dang / phreng ba dang / spos dang byug pa dang / kha zas dang / spyan gzigs zhim po dag bstan tam/ glu dang sil snyan gyis skye bo dga' bar byas
258a6(nyi khri): sam/ sbyin pa yongs su gtang ba 'am/ tshul khrims bsrung ba 'am/ bzod pa bsgrub pa 'am/ brtson 'grus brtsam pa 'am/ ting nge 'dzin gyis rnam par rtse ba 'am/ shes rab bsgom pa 'am/ rnam pa de lta bu dag gis skye bo dga' bar byas te/
258a7(nyi khri): rgyal rigs che zhing mtho ba'i rigs bstan tam/ bram ze che zhing mtho ba'i rigs dang / khyim bdag che zhing mtho ba'i rigs bstan tam/ ri rab bstan tam/ rgyal chen bzhi'i ris kyi lha rnams bstan tam/ sum cu rtsa gsum gyi lha rnams dang / mtshe ma dang /
258b1(nyi khri): dga' ldan dang / 'phrul dga' dang / gzhan 'phrul dbang byed dang / tshangs ris dang / tshangs lha nye phan dang / tshangs pa kun 'khor dang / tshangs chen dang snang ba dang chung snang dang / tshad med snang ba dang kun snang dang ba dang / dge ba dang chung dge dang /
258b2(nyi khri): tshad med dge ba dang dge rgyas dang / che ba dang chung che dang / tshad med che ba dang 'bras bu che ba dang / mi che ba'i lha rnams bstan tam/ mi gdung ba'i lha rnams dang / shin du mthong ba'i lha rnams dang / gya nom snang ba'i lha rnams dang / 'og min gyi lha
258b3(nyi khri): rnams bstan tam/ nam mkha' mtha' yas skye mched dang / rnam shes mtha' yas skye mched dang / cung zad med pa'i skye mched dang / 'du shes med 'du shes med min skye mched kyi lha gzugs med pa rnams bstan tam/ rgyun du zhugs pa dang / lan cig
258b4(nyi khri): phyir 'ong ba dang / phyir mi 'ong ba dang / dgra bcom pa dang / rang sangs rgyas mang po bstan tam/ byang chub sems dpa' sems dpa' chen po sems dang po bskyed pa nas nye bar bzung ste/ sbyin pa'i pha rol du phyin pa la spyod pa dang / tshul khrims kyi pha rol du
258b5(nyi khri): phyin pa dang / bzod pa'i pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa la spyod pa dang / stong pa nyid thams cad dang / byang chub kyi phyogs kyi chos rnams dang / bsam
258b6(nyi khri): gtan dang / rnam par thar pa dang / ting nge 'dzin dang / snyoms par 'jug pa la spyod pa dang / sa dang po yongs su rdzogs par byed pa dang / sa bcu pa'i bar du yongs su rdzogs par byed pa dang / byang chub sems dpa'i skyon med pa dang / mngon par shes pa
258b7(nyi khri): mngon par bsgrub pa dang / mngon par shes pa de dag gis rnam par rtse zhing 'jig rten gyi khams rnams snang bar byed pa dang / sems can rnams yongs su smin par byed pa dang / sangs rgyas kyi zhing yongs su dag par byed pa dang / yan lag dang nying lag yongs
259a1(nyi khri): su gtong ba dang / spyad par dka' ba'i spyad pa spyod pa dang / de bzhin gshegs pa'i stobs rnams yongs su sgrub pa dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams yongs su
259a2(nyi khri): bsgrub pa dang / snying rje chen po mngon par bsgrub pa de dag bstan tam/ sangs rgyas kyi sku yan lag dang nying lag thams cad yongs su rdzogs pa bstan na/ de la sems can byis pa'i ngang tshul can dag 'di snyam du sems te/ kye ma mi 'dis legs par
259a3(nyi khri): bslabs pa ngo mtshar che'i re mdzes dag byed/ de ltar skye bo dga' bar byed cing / gzugs kyi bye brag sna tshogs 'di lta ste/ glang po'i gzugs dang / rta'i gzugs dang / sangs rgyas kyi sku yan lag dang nying lag thams cad yongs su rdzogs pa'i bar du
259a4(nyi khri): ston pa ni ngo mtshar che'o zhes ngo mtshar cher 'dzin to/ /'di lta ste skyes bu mkhas shing gsal la yid rno ba dang ldan pa/ dpyod pa dam pa dang ldan pa rnams ni 'di snyam ste/ 'di la chos gang yang dmigs su med na/ mi 'di de ltar med pa'i chos kyis skye bo mang po
259a5(nyi khri): 'di dag dga' bar byed pa ni ngo mtshar rmad du byung ba'i chos so snyam ste/ sems can 'di dag ni dngos po med pa la dngos por 'du shes pa'o zhes bya bar de dag gi shes pa 'byung ngo / /rab 'byor de bzhin du byang chub sems dpa' sems dpa' chen po yang shes rab kyi
259a6(nyi khri): pha rol du phyin pa la spyod pa'i tshe/ chos kyi dbyings su ma gtogs pa'i chos gang yang mi mthong ste/ thabs mkhas pas sems can rnams yongs su smin par byed kyang sems can du mi dmigs/ sems can du gdags pa yang mi dmigs te/ bdag kyang
259a7(nyi khri): sbyin pa gtong ba yin/ gzhan yang sbyin pa la yang dag par skul ba yin/ sbyin pa'i legs pa rjod pa yin/ sems can gzhan gang sbyin pa gtong ba de dag gi legs pa rjod cing 'thun pas dga' bar spyod pa yin/ bdag kyang tshul khrims srung ba yin/ gzhan
259b1(nyi khri): yang tshul khrims srung ba la yang dag par skul ba yin/ tshul khrims kyi legs pa rjod pa yin/ sems can gzhan gang tshul khrims srung ba de dag gi legs pa rjod cing 'thun pas dga' bar spyod pa yin/ bdag kyang bzod pa sgom pa yin gzhan yang
259b2(nyi khri): bzod pa la yang dag par skul ba yin/ bzod pa'i legs pa rjod pa yin/ sems can gzhan gang bzod pa sgom pa de dag gi legs pa rjod cing 'thun pas dga' bar spyod pa yin/ bdag kyang brtson 'grus rtsom pa yin/ gzhan yang brtson 'grus la
259b3(nyi khri): yang dag par skul ba yin/ brtson 'grus kyi legs pa rjod pa yin/ sems can gzhan gang brtson 'grus rtsom pa de dag gi legs pa rjod cing 'thun pas dga' bar spyod pa yin/ bdag kyang ting nge 'dzin la snyoms par 'jug pa yin/ gzhan
259b4(nyi khri): yang ting nge 'dzin la yang dag par skul ba yin/ ting nge 'dzin gyi legs pa rjod pa yin/ sems can gzhan gang ting nge 'dzin la snyoms par 'jug pa de dag gi legs pa rjod cing 'thun pas dga' bar spyod pa yin/ bdag kyang shes rab sgom pa yin/ gzhan
259b5(nyi khri): yang shes rab la yang dag par skul ba yin/ shes rab kyi legs pa rjod pa yin/ sems can gzhan gang shes rab sgom pa de dag gi legs pa rjod cing 'thun pas dga' bar spyod pa yin// //shes rab kyi pha rol tu phyin pa stong phrag
259b6(nyi khri): nyi shu lnga pa/ bam po bdun cu pa/ bdag kyang dge ba bcu'i las kyi lam yang dag par 'dzin pa yin/ gzhan yang dge ba bcu'i las kyi lam la yang dag par skul ba yin/ dge ba bcu'i las kyi lam gyi legs pa rjod pa yin/ sems can
259b7(nyi khri): gzhan gang dge ba bcu'i las kyi lam yang dag par 'dzin pa de dag gi legs pa rjod cing 'thun pas dga' bar spyod pa yin/ bdag kyang yan lag brgyad dang ldan pa'i gso sbyin la nye bar gnas pa yin/ gzhan yang yan lag brgyad dang ldan pa'i
260a1(nyi khri): gso sbyin la yang dag par skul ba yin/ yan lag brgyad dang ldan pa'i gso sbyin gyi legs pa rjod pa yin/ sems can gzhan gang yan lag brgyad dang ldan pa'i gso sbyin la nye bar gnas pa de dag gi legs pa rjod cing
260a2(nyi khri): 'thun pas dga' bar spyod pa yin/ bdag kyang bslab pa'i gnas lnga yang dag par 'dzin pa yin/ gzhan yang bslab pa'i gnas lnga la yang dag par skul ba yin/ bslab pa'i gnas lnga'i legs pa rjod pa yin/ sems can gzhan gang bslab
260a3(nyi khri): pa'i gnas lnga yang dag par 'dzin pa de dag gi legs pa rjod cing 'thun pas dga' bar spyod pa yin/ bdag kyang bsam gtan dang po la snyoms par 'jug pa yin sems can gzhan yang bsam gtan dang po la yang dag par skul ba yin/ bsam
260a4(nyi khri): gtan dang po'i legs pa rjod pa yin/ sems can gzhan gang bsam gtan dang po la snyoms par 'jug pa de dag gi legs pa rjod cing 'thun pas dga' bar spyod pa yin/ bdag kyang bsam gtan gnyis pa dang / bsam gtan gsum pa dang /
260a5(nyi khri): bsam gtan bzhi pa la snyoms par 'jug pa yin/ gzhan yang bsam gtan bzhi pa la yang dag par skul ba yin/ bsam gtan bzhi pa'i legs pa rjod pa yin/ sems can gzhan gang bsam gtan bzhi pa la snyoms par 'jug pa de dag gi
260a6(nyi khri): legs pa rjod cing 'thun pas dga' bar spyod pa yin/ bdag kyang byams pa dang / snying rje dang / dga' ba dang / btang snyoms la snyoms par 'jug pa yin/ gzhan yang btang snyoms la yang dag par skul ba yin/ btang snyoms kyi legs pa
260a7(nyi khri): rjod pa yin/ sems can gzhan gang btang snyoms la snyoms par 'jug pa de dag gi legs pa rjod cing 'thun pas dga' bar spyod pa yin/ bdag kyang nam mkha' mtha' yas skye mched dang / rnam shes mtha' yas skye mched dang / cung zad
260b1(nyi khri): med pa'i skye mched dang / 'du shes med 'du shes med min skye mched la snyoms par 'jug pa yin/ gzhan yang 'du shes med 'du shes med min skye mched la yang dag par skul ba yin/ 'du shes med 'du shes med min skye mched kyi legs
260b2(nyi khri): brjod pa yin/ sems can gzhan gang 'du shes med 'du shes med min skye mched la snyoms par 'jug pa de dag gi legs pa rjod cing 'thun pas dga' bar spyod pa yin/ bdag kyang byang chub kyi phyogs kyi chos sum cu rtsa bdun la sgom pa yin/
260b3(nyi khri): gzhan yang byang chub kyi phyogs kyi chos sum cu rtsa bdun la yang dag par skul ba yin/ byang chub kyi phyogs kyi chos sum cu rtsa bdun gyi legs pa rjod pa yin/ sems can gzhan gang byang chub kyi phyogs kyi chos sum cu rtsa bdun sgom pa de dag gi legs pa rjod cing
260b4(nyi khri): 'thun pas dga' bar spyod pa yin/ bdag kyang rnam par thar pa'i sgo gsum dang / rnam par thar pa brgyad dang / mthar gyis gnas pa'i snyoms par 'jug pa dgu dang / mngon par shes pa lnga dang / ting nge 'dzin rnams dang / gzungs kyi sgo rnams sgom pa yin/ gzhan yang gzungs kyi sgo rnams la yang dag par
260b5(nyi khri): skul ba yin/ gzungs kyi sgo rnams kyi legs pa rjod pa yin/ sems can gzhan gang gzungs kyi sgo rnams sgom pa de dag gi legs pa rjod cing 'thun pas dga' bar spyod pa yin/ bdag kyang de bzhin gshegs pa'i stobs bcu dang / mi 'jigs pa bzhi dang / so
260b6(nyi khri): so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad sgom pa yin/ gzhan yang sangs rgyas kyi chos ma 'dres pa brgyad la yang dag par skul ba yin/ sangs rgyas
260b7(nyi khri): kyi chos ma 'dres pa brgyad kyi legs pa rjod pa yin/ sems can gzhan gang sangs rgyas kyi chos ma 'dres pa brgyad sgom pa de dag gi legs pa rjod cing 'thun pas dga' bar spyod pa yin/ bdag kyang mi chen po'i mtshan sum cu rtsa gnyis
261a1(nyi khri): dang / dpe byad bzang po brgyad cu sgrub pa yin/ gzhan yang mi chen po'i mtshan sum cu rtsa gnyis dang / dpe byad bzang po brgyad cu la yang dag par skul ba yin/ mi chen po'i mtshan sum cu rtsa gnyis dang /
261a2(nyi khri): dpe byad bzang po brgyad cu'i legs pa rjod pa yin/ sems can gzhan gang mi chen po'i mtshan sum cu rtsa gnyis dang / dpe byad bzang po brgyad cu sgrub pa de dag gi legs pa rjod cing 'thun pas dga' bar spyod pa yin/ rab 'byor gal te chos
261a3(nyi khri): kyi dbyings sngon ji lta bar phyis kyang de bzhin ma yin nam/ bar du yang de bzhin du ma yin du zin na ni/ byang chub sems dpa' sems dpa' chen po shes rab kyi pha rol du phyin pa la spyod pa'i tshe/ thabs mkhas pas sems can rnams la chos kyi dbyings
261a4(nyi khri): ston par mi 'gyur/ sems can rnams yongs su smin par byed par mi 'gyur/ sangs rgyas kyi zhing yongs su dag par byed par mi 'gyur te/ rab 'byor chos kyi dbyings de sngon ji lta bar phyis kyang de bzhin/ bar du yang de bzhin pas na/ de'i phyir byang chub
261a5(nyi khri): sems dpa' sems dpa' chen po yang shes rab kyi pha rol du phyin pa la spyod pa'i tshe/ thabs mkhas pas sems can rnams la chos kyi dbyings ston to/ /sems can rnams kyi don du byang chub sems dpa'i spyad pa spyod do/ /sems can rnams yongs su smin
261a6(nyi khri): par byed do/ /sangs rgyas kyi zhing yongs su dag par byed do/ /shes rab kyi pha rol tu phyin pa stong phrag nyi shu lnga pa las mnyam pa nyid du bstan pa'i le'u ste/ drug cu gsum pa'o// //de nas tshe dang ldan pa rab 'byor gyis/ bcom
261a7(nyi khri): ldan 'das la 'di skad ces gsol to/ /bcom ldan 'das de ltar gal te sems can yang shin du dmigs su ma mchis la/ sems can du dmigs pa yang ma mchis na/ su'i don du byang chub sems dpa' sems dpa' chen po shes rab kyi pha rol du phyin pa
261b1(nyi khri): sgom pa lags/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor byang chub sems dpa' sems dpa' chen po ni yang dag pa'i mtha' tshad mar byas shing / shes rab kyi pha rol du phyin pa
261b2(nyi khri): sgom ste/ rab 'byor gal te yang dag pa'i mtha' yang gzhan la/ sems can gyi mtha' yang gzhan yin na ni/ byang chub sems dpa' sems dpa' chen po yang shes rab kyi pha rol du phyin pa la sgom par mi 'gyur te/ /rab 'byor yang dag pa'i mtha'
261b3(nyi khri): yang gzhan ma yin/ sems can gyi mtha' yang gzhan ma yin pas/ de'i phyir byang chub sems dpa' sems dpa' chen po yang sems can rnams kyi don du shes rab kyi pha rol du phyin pa sgom ste/ shes rab kyi pha rol du phyin pa la sgom pa'i byang chub sems
261b4(nyi khri): dpa' sems dpa' chen po yang dag pa'i mtha' rnam par 'khrug pa med par sems can rnams yang dag pa'i mtha' la 'god do/ /gsol pa/ bcom ldan 'das gal te de ltar yang dag pa'i mtha' yang gzhan ma lags/ sems can gyi mtha' yang
261b5(nyi khri): gzhan ma lags na/ yang dag pa'i mtha' yang dag pa'i mtha' la gnas par 'gyur ram/ bcom ldan 'das gal te yang dag pa'i mtha' yang dag pa'i mtha' la gnas par 'gyur na ni/ des rang bzhin la rang bzhin gnas par 'gyur te/ bcom ldan
261b6(nyi khri): 'das rang bzhin la ni rang bzhin gnas pa ma mchis na/ bcom ldan 'das ji ltar na byang chub sems dpa' sems dpa' chen po shes rab kyi pha rol du phyin pa la spyod pa'i tshe/ sems can rnams yang dag pa'i mtha' la 'god pa lags/ bcom ldan 'das
261b7(nyi khri): kyis bka' stsal pa/ rab 'byor yang dag pa'i mtha' la yang dag pa'i mtha' gnas par 'gyur ba yang med do/ /rang bzhin la rang bzhin gnas par 'gyur ba yang med na/ 'on kyang byang chub sems dpa' sems dpa' chen po shes rab kyi pha rol du phyin pa la
262a1(nyi khri): spyod pa'i tshe/ thabs mkhas pas sems can gyi mtha' yang dag pa'i mtha' la 'god de/ yang dag pa'i mtha' rnam par 'khrug par mi byed do/ /de ci'i phyir zhe na/ sems can gyi mtha' yang gzhan ma yin/ yang dag pa'i mtha'
262a2(nyi khri): yang gzhan ma yin te/ de ltar na sems can gyi mtha' dang yang dag pa'i mtha' de la gnyis su med de gnyis su byar med do/ /gsol pa/ bcom ldan 'das byang chub sems dpa' sems dpa' chen po shes rab kyi pha rol du phyin pa la spyod pa'i tshe/ thabs
262a3(nyi khri): mkhas pa dang ldan pas/ sems can rnams yang dag pa'i mtha' la 'god kyang yang dag pa'i mtha' rnam par 'khrug par mi bgyid pa de lta bu'i thabs gang lags/ bcom ldan 'das kyis bka' stsal pa/ rab 'byor 'di la byang chub sems dpa'
262a4(nyi khri): sems dpa' chen po shes rab kyi pha rol du phyin pa la spyod pa'i tshe/ sems dang po bskyed pa nas nye bar bzung ste/ sems can rnams sbyin pa la rab tu 'god do/ /sbyin pa de la rab tu bkod nas/ sbyin pa de'i thog ma'i mtha' dang / tha ma'i mtha' dang /
262a5(nyi khri): dbus stong ste/ ji ltar sbyin pa de'i thog ma'i mtha' yang stong / tha ma'i mtha' yang stong / dbus kyang stong ba de ltar sbyin pa'i 'bras bu yang stong / sbyin bdag kyang stong / len pa yang stong bar ston cing / rigs kyi bu de ltar yang dag pa'i mtha' la don de
262a6(nyi khri): dag med kyis/ sbyin pa yang gzhan la/ sbyin pa'i 'bras bu yang gzhan no snyam du ma sems shig /sbyin bdag kyang gzhan la/ len pa yang gzhan no/ snyam du ma sems shig /rigs kyi bu khyod nam sbyin pa yang gzhan la/ sbyin pa'i 'bras bu yang
262a7(nyi khri): gzhan no snyam du mi sems/ sbyin bdag kyang gzhan la/ len pa yang gzhan no snyam du mi sems pa de'i tshe/ khyod kyi sbyin pa 'di bdud rtsi dang / bdud rtsi'i 'bras bu dang / mthar bdud rtsir 'gyur te/ sbyin pa 'dis gzugs yongs su ma 'dzin cig /tshor
262b1(nyi khri): ba dang 'du shes dang 'du byed dang / rnam par shes pa yongs su ma 'dzin cig /de ci'i phyir zhe na/ 'di ltar khyod kyi sbyin pa 'di ni sbyin pas stong ngo / /de'i 'bras bu yang 'bras bus stong ngo / /sbyin bdag kyang sbyin bdag gis stong ngo / /len pa yang len pas
262b2(nyi khri): stong ste/ stong pa nyid la ni sbyin pa mi dmigs/ sbyin pa'i 'bras bu dang / sbyin bdag dang / len pa mi dmigs so/ /de ci'i phyir zhe na/ 'di ltar chos de dag ni ngo bo nyid kyis shin du stong ngo zhes rjod do/ /gzhan yang rab 'byor byang chub sems dpa' sems
262b3(nyi khri): dpa' chen po shes rab kyi pha rol du phyin pa la spyod pa'i tshe/ thabs mkhas pas sems can rnams tshul khrims la 'god de/ tshur rigs kyi bu srog gcod pa spongs la/ srog gcod pa las phyir ldog par gyis shig /ma byin par len pa dang / 'dod
262b4(nyi khri): pas log par g.yem pa dang / du smra ba dang / phra ma dang / zhe gcod pa dang / tshig kyal pa dang / chags sems dang / gnod sems dang / gang log par lta ba spongs la log par lta ba las phyir ldog par gyis shig /rigs kyi bu chos 'di
262b5(nyi khri): dag la ji ltar yongs su brtags pa de lta bu'i rang bzhin gang yang med kyis/ rigs kyi bu soms dang / gang gi srog gcad par bya ba'i srog chags dang / gang srog gcad par bya ba de lta bu'i chos kyang gang zhig yin/ gang ma byin par len pa dang / 'dod
262b6(nyi khri): pas log par g.yem pa dang / du smra ba dang / phra ma dang / zhe gcod pa'i tshig dang / tshig kyal pa dang / chags sems dang / gnod sems dang / gang log par lta ba dang / log par lta bar btags pa dang / gang gis log par lta bar
262b7(nyi khri): btags pa dang / gang gis log par mthong ba de lta bu'i chos kyang gang zhig yin zhes ston cing / tshul khrims la 'god de/ rab 'byor byang chub sems dpa' sems dpa' chen po thabs mkhas pa de lta bu dang ldan pas/ shes rab kyi pha rol du phyin pa la spyod
263a1(nyi khri): pa'i tshe/ sems can rnams yongs su smin par byed do/ /des de la sbyin pa dang / tshul khrims kyi 'bras bu bstan te/ sbyin pa'i 'bras bu dang / tshul khrims kyi 'bras bu de yang ngo bo nyid kyis stong par bstan pas/ rigs kyi
263a2(nyi khri): bu des sbyin pa dang / tshul khrims kyi 'bras bu ngo bo nyid kyis stong par rig nas/ de la mngon par zhen par mi byed do/ /mngon par zhen pa med pas 'khrug par mi 'gyur zhing shes rab skyed do/ /shes rab des kyang bag la nyal ba dang / kun nas ldang ba thams
263a3(nyi khri): cad bcad nas/ phung po ma lus pa'i mya ngan las 'das pa'i dbyings su yongs su mya ngan las 'da' ste/ de yang 'jig rten gyi tha snyad kyi don dam par ma yin no/ /de ci'i phyir zhe na/ stong pa nyid la gang yongs su mya ngan las 'da' ba 'am/ yongs su mya ngan las
263a4(nyi khri): 'das pa zhes bya ba de lta bu'i chos gang yang mi dmigs te/ de'i mya ngan las 'das pa zhes bya ba ni 'di lta ste/ mtha' las 'das pa stong pa nyid do/ /rab 'byor gzhan yang byang chub sems dpa' sems dpa' chen po shes rab kyi pha rol du phyin pa la spyod pa'i
263a5(nyi khri): tshe/ sems can phan tshun gnod par sems shing / 'khrugs par gyur pa dang ldan pa dag mthong na/ 'di skad du 'dems shing ston te/ rigs kyi bu bzod pa sgrubs shig /bzod pa sgoms shig /des pa dang / sems zhi ba dang / dang du sems
263a6(nyi khri): pa'i ngang tshul can du gyis shig / gang gnod par byed pa dang / gang gis gnod par bya ba dang / gang la gnod par bya ba'i chos de dag ni/ thams cad kyang rang bzhin gyis stong pa yin gyis/ rigs kyi bu gnod par byed pa ni su yod/ gnod par ni su la
263a7(nyi khri): bya/ cis ni gnod par bya soms dang chos de dag thams cad rang bzhin gyis stong pa ste/ rang bzhin gyis stong pa nyid gang yin pa de ni nam yang mi stong bar mi 'gyur te/ de ni de bzhin gshegs pa rnams kyis ma mdzad do/ /byang chub sems dpa' dang /
263b1(nyi khri): rang sangs rgyas dang / nyan thos rnams kyis ma byas so/ /lha dang klu dang / gnod sbyin dang / dri za dang / lha ma yin dang / nam mkha' lding dang / mi 'am ci dang lto 'phye chen po rnams kyis ma byas so/ /rgyal chen bzhi'i ris kyi lha rnams kyis ma byas
263b2(nyi khri): so/ /sum cu rtsa gsum dang / mtshe ma dang / dga' ldan dang / 'phrul dga' dang / gzhan 'phrul dbang byed dang / tshangs pa dang / dge rgyas dang / gnas gtsang ma dang / nam mkha' mtha' yas skye mched dang / rnam shes mtha'
263b3(nyi khri): yas skye mched dang / cung zad med pa'i skye mched dang / 'du shes med 'du shes med min skye mched kyi lha rnams kyis ma byas te/ de ni rtag par yang rang bzhin gyis stong pa'o/ /rang bzhin gyis stong pa ni su la yang gnod par mi byed do zhes
263b4(nyi khri): nas/ rab 'byor de ltar byang chub sems dpa' sems dpa' chen po shes rab kyi pha rol du phyin pa la spyod cing / sems can rnams thabs mkhas pas/ rang bzhin gyis stong pa nyid dang / rgyu dang 'bras bu la sbyor te/ rang bzhin stong pa nyid la bkod
263b5(nyi khri): cing / rim gyis bla na med pa yang dag par rdzogs pa'i byang chub tu yang dag par ston to/ /yang dag par skul lo/ /yang dag par gzeng bstod do/ /yang dag par dga' bar byed do/ /gzhog go /'dul lo/ /rab tu 'god do/ /de yang 'jig
263b6(nyi khri): rten gyi tha snyad kyi don dam par ni ma yin no/ /de ci'i phyir zhe na/ rang bzhin stong pa nyid la gang thob par byed pa dang / gang gis thob par bya ba dang / gang thob par bya ba gang yang med do/ /rab 'byor 'di ni yang dag pa'i mtha' stong pa nyid de/ de la gnas
263b7(nyi khri): shing byang chub sems dpa' sems dpa' chen po sems can rnams kyi don du gang shes rab kyi pha rol du phyin pa la spyod de/ de la sems can du dmigs pa med do/ /sems can du gdags pa dmigs su med do/ /de ci'i phyir zhe na/ 'di ltar chos
264a1(nyi khri): thams cad ni sems can gyis dben pa'o/ /rab 'byor gzhan yang byang chub sems dpa' sems dpa' chen po shes rab kyi pha rol du phyin pa la spyod pa'i tshe/ thabs mkhas pas sems can le lo can brtson 'grus chung ba dag
264a2(nyi khri): mthong na/ 'di ltar lus dang sems kyi brtson 'grus la yang dag par bskul te/ rigs kyi bu dag rang bzhin gyis stong pa nyid la ni chos gang yang zhum zhing le lor 'gyur ba 'am/ gang la zhum zhing le lor 'gyur ba'i chos gang yang med de/ chos de
264a3(nyi khri): dag ni thams cad kyang rang bzhin stong pa nyid las mi 'da' ba yin gyis/ lus dang sems kyis brtson 'grus skyed la/ le lo 'or te dge ba'i chos sbyin pa 'am/ tshul khrims sam/ bzod pa 'am/ brtson 'grus sam/ bsam gtan nam/ shes
264a4(nyi khri): rab bam/ nang stong pa nyid dam/ dngos po med pa'i ngo bo nyid stong pa nyid kyi bar ram/ dran pa nye bar gzhag pa rnams sam/ yang dag par spong ba rnams sam/ rdzu 'phrul gyi rkang pa rnams sam/ dbang po rnams sam/ stobs rnams sam/ byang chub
264a5(nyi khri): kyi yan lag rnams sam/ 'phags pa'i lam yan lag brgyad pa 'am/ 'phags pa'i bden pa rnams sam/ bsam gtan rnams sam/ tshad med pa rnams sam/ gzugs med pa'i snyoms par 'jug pa rnams sam/ rnam par thar pa rnams
264a6(nyi khri): sam/ mthar gyis gnas pa'i snyoms par 'jug pa rnams sam/ stong pa nyid dang mtshan ma med pa dang / smon pa med pa 'am/ mngon par shes pa rnams sam/ ting nge 'dzin rnams sam/ gzungs kyi sgo rnams sam/ de bzhin gshegs pa'i stobs
264a7(nyi khri): rnams sam/ mi 'jigs pa rnams sam/ so so yang dag par rig pa rnams sam/ byams pa chen po 'am/ snying rje chen po 'am/ sangs rgyas kyi chos ma 'dres pa dag la brtson par gyis shig /rigs kyi bu dag stong pa nyid kyis chos de dag
264b1(nyi khri): thams cad sgrib pa med par rtogs shig / sgrib pa med pa'i chos la zhum par 'gyur ba gang yang med do zhes/ rab 'byor de ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/ thabs mkhas pas sems can
264b2(nyi khri): rnams la rang bzhin stong pa nyid yang dag par ston to/ /yang dag par skul lo/ /yang dag par gzeng bstod do/ /yang dag par dga' bar byed do/ /gzhog go /'dul lo/ /rab tu 'god do/ /ci nas kyang gnyis la mi gnas pa de ltar rab tu 'god
264b3(nyi khri): do/ /de ci'i phyir zhe na/ rang bzhin stong pa nyid ni gnyis su med de gnyis su byar med do/ /gnyis su med pa'i chos ni gang la yang gnas pa med do/ /rab 'byor gzhan yang byang chub sems dpa' sems dpa' chen po shes rab kyi pha rol du phyin pa la spyod
264b4(nyi khri): pa'i tshe/ thabs mkhas pas sems can rnams la rang bzhin stong pa nyid kyi brtson 'grus la 'dems shing rjes su ston te/ tshur rigs kyi bu sbyin pa 'am/ tshul khrims sam/ bzod pa 'am/ brtson 'grus sam/ bsam gtan nam/ shes rab
264b5(nyi khri): bam/ nang stong pa nyid dam/ dngos po med pa'i ngo bo nyid stong pa nyid kyi bar ram/ dran pa nye bar gzhag pa rnams sam/ yang dag par spong ba rnams sam/ rdzu 'phrul gyi rkang pa rnams sam/ dbang po rnams sam/ stobs rnams sam/ byang chub kyi
264b6(nyi khri): yan lag rnams sam/ 'phags pa'i lam yan lag brgyad pa 'am/ 'phags pa'i bden pa rnams sam/ bsam gtan rnams sam/ tshad med pa rnams sam/ gzugs med pa'i snyoms par 'jug pa rnams sam/ rnam par thar pa rnams
264b7(nyi khri): sam/ mthar gyis gnas pa'i snyoms par 'jug pa rnams sam/ stong pa nyid dang / mtshan ma med pa dang / smon pa med pa 'am/ mngon par shes pa rnams sam/ ting nge 'dzin rnams sam/ gzungs kyi sgo rnams sam/ de bzhin gshegs pa'i
265a1(nyi khri): stobs rnams sam/ mi 'jigs pa rnams sam/ so so yang dag par rig pa rnams sam/ byams pa chen po 'am/ snying rje chen po 'am/ sangs rgyas kyi chos ma 'dres pa dag la brtson 'grus rtsoms la/ chos de dag gnyis
265a2(nyi khri): par yang yid la ma byed cig / mi gnyis par yang yid la ma byed cig /de ci'i phyir zhe na/ chos de dag ni rang bzhin gyis stong pa ste/ rang bzhin gyis stong pa nyid ni gnyis par yid la bya ba ma yin/ mi gnyis par yang yid la bya ba ma yin no/ /rab
265a3(nyi khri): 'byor de ltar na byang chub sems dpa' sems dpa' chen po shes rab kyi pha rol du phyin pa la spyod pa'i tshe/ thabs mkhas pas sems can rnams rang bzhin stong pa nyid la yongs su smin par byed de/ yongs su smin par byas nas/ rim gyis rgyun du
265a4(nyi khri): zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub la 'god do/ /lam gyi rnam pa shes pa nyid dang / bla na med pa yang dag par rdzogs pa'i byang chub la 'god
265a5(nyi khri): do/ /rab 'byor gzhan yang byang chub sems dpa' sems dpa' chen po shes rab kyi pha rol du phyin pa la spyod pa'i tshe/ thabs mkhas pas sems can sems g.yeng ba rnams la 'di skad du 'dems shing rjes su ston te/ tshur rigs kyi bu ting nge 'dzin sgoms
265a6(nyi khri): shig / g.yeng ba'i 'du shes sam/ ting nge 'dzin gyi 'du shes su ma byed cig /de ci'i phyir zhe na/ chos de dag ni rang bzhin gyis stong pa ste/ rang bzhin stong pa nyid la ni gang g.yeng ba 'am/ rtse gcig tu 'gyur ba'i chos gang yang dmigs su med do/ /
265a7(nyi khri): khyod kyis ting nge 'dzin de la gnas te/ rang bzhin stong pa nyid la spyad na/ lus dang ngag dang / yid kyis dge ba'i chos gang ci byed kyang rung ste/ sbyin pa gtong ngam/ tshul khrims srung ngam/ bzod pa sgrub ba bam/ brtson 'grus rtsom mam/ ting
265b1(nyi khri): nge 'dzin skyed dam/ shes rab sgom 'am/ nang stong pa nyid la spyod dam/ dngos po med pa'i ngo bo nyid stong pa nyid kyi bar la spyod dam/ dran pa nye bar gzhag pa rnams dang / yang dag par spong ba rnams dang / rdzu 'phrul gyi rkang pa rnams dang / dbang po rnams
265b2(nyi khri): dang / stobs rnams dang / byang chub kyi yan lag rnams dang / 'phags pa'i lam yan lag brgyad pa la spyod dam/ 'phags pa'i bden pa rnams dang / bsam gtan rnams dang / tshad med pa rnams dang / gzugs med pa'i snyoms par
265b3(nyi khri): 'jug pa rnams dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa rnams dang / ting nge 'dzin rnams dang / gzungs
265b4(nyi khri): kyi sgo rnams la spyod dam/ de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / dga' ba chen po dang / btang snyoms chen po dang / sangs
265b5(nyi khri): rgyas kyi chos ma 'dres pa brgyad la spyod dam/ mi chen po'i mtshan sum cu rtsa gnyis la spyod dam/ dpe byad bzang po brgyad cu la spyod dam/ nyan thos kyi lam dang / rang sangs rgyas kyi lam la spyod dam/ byang chub sems dpa'i lam dang / sangs
265b6(nyi khri): rgyas kyi lam la spyod dam/ rgyun du zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub la spyod dam/ rnam pa thams cad mkhyen pa nyid la spyod dam/ sems
265b7(nyi khri): can yongs su smin par bya ba la spyod dam/ sangs rgyas kyi zhing yongs su dag par bya ba la spyod kyang rung ste/ dge ba'i chos de dag las gron chung ngus 'grub par 'gyur ro zhes 'dems shing rjes su ston te/ rab 'byor de ltar na byang chub sems dpa' sems
266a1(nyi khri): dpa' chen po shes rab kyi pha rol du phyin pa la spyod pa'i tshe/ thabs mkhas pas sems can rnams kyi don byed de/ /sems dang po bskyed pa nas nye bar bzung nas/ bar 'ga' yang las mi byed par mi 'gyur gyi/ dge ba
266a2(nyi khri): thams cad tshol zhing sems can rnams kyi don byed de/ /sangs rgyas bcom ldan 'das rnams la rtag tu rgyun mi 'chad par bsnyen bkur byed cing / sangs rgyas kyi zhing nas sangs rgyas kyi zhing du 'gro ste/ sangs rgyas bcom ldan 'das de dag las
266a3(nyi khri): chos thos pa de yang bla na med pa yang dag par rdzogs pa'i byang chub tu mngon par rdzogs par sangs ma rgyas kyi bar du tshe rabs rjes kyang nam du yang rnam par chud mi za ste/ rtag tu rgyun mi chad par gzungs thob cing lus kyi dbang po 'am/ ngag gi dbang
266a4(nyi khri): po 'am/ yid kyi dbang po mi nyam pa yin/ de ci'i phyir zhe na/ de ni 'di ltar byang chub sems dpa' sems dpa' chen po des rtag tu rgyun mi chad par rnam pa thams cad mkhyen pa nyid shin tu bsgoms pas/ rnam pa thams cad mkhyen pa nyid shin
266a5(nyi khri): du bsgoms pa de lam thams cad shin du bsgoms par 'gyur te/ nyan thos kyi lam mam/ rang sangs rgyas kyi lam mam/ byang chub sems dpa'i lam 'am/ sangs rgyas kyi lam shin du bsgoms par 'gyur/ mngon par shes pa gang byang chub
266a6(nyi khri): sems dpa' sems dpa' chen po la rnam par chud mi za ba'i tshul gyis phan par 'gyur ba de dag kyang shin du bsgoms par 'gyur te/ rnam par smin pa las byung ba'i mngon par shes pa de dag la gnas shing sems can rnams kyi don byed na/ 'gro ba lnga'i
266a7(nyi khri): 'khor bar 'khor yang rnam pa thams cad mkhyen pa nyid las kyang yongs su mi nyam mo/ /rab 'byor de ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/ rang bzhin stong pa nyid la gnas shing / thabs
266b1(nyi khri): mkhas pas sems can rnams kyi don byed do/ /rab 'byor gzhan yang byang chub sems dpa' sems dpa' chen po shes rab kyi pha rol du phyin pa la spyod pa'i tshe/ rang bzhin stong pa nyid la gnas shing / sems can shes rab 'chal ba can blo chung ba rnams
266b2(nyi khri): mthong na/ 'di skad 'dems shing rjes su ston te/ tshur rigs kyi bu lus dang ngag dang yid kyi las gang ci byed kyang rung ste/ de thams cad rang bzhin stong pa nyid du rtogs shig dang / khyod kyi las thams cad bdud rtsi'i 'bras bur 'gyur te/ mthar
266b3(nyi khri): bdud rtsir 'gyur ro/ /rang bzhin stong pa nyid la ni gang 'jig par 'gyur ba 'am/ yongs su nyam par 'gyur ba de lta bu'i chos gang yang dmigs su med do/ /de ci'i phyir zhe na/ rang bzhin stong pa nyid ni yongs su nyams par mi 'gyur/ rang
266b4(nyi khri): bzhin stong pa nyid las yongs su nyam pa'i chos kyang gang yang med do/ /de ci'i phyir zhe na/ 'di ltar rang bzhin gyis stong pa nyid ni dngos po yod pa yang ma yin/ dngos po med pa yang ma yin/ chos thams cad dngos po med pa'i ngo bo nyid la ci zhig
266b5(nyi khri): yongs su nyam par 'gyur zhes/ rab 'byor de ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/ thabs mkhas pas sems can rnams la 'dems shing rjes su ston to/ /de ltar 'dems shing rjes
266b6(nyi khri): su ston pa'i tshe/ nam yang rjes su ma bsgrubs pa ma yin/ de ni bdag kyang dge ba bcu'i las kyi lam yang dag par blangs shing gnas pa yin gzhan yang dge ba bcu'i las kyi lam la yang dag par skul ba yin/ bdag kyang bslab pa'i
266b7(nyi khri): gnas lnga yang dag par blangs shing gnas pa yin/ gzhan yang bslab pa'i gnas lnga la yang dag par skul ba yin/ bdag kyang yan lag brgyad dang ldan pa'i gso sbyin la nye bar gnas pa yang dag par blangs shing gnas pa yin/ gzhan
267a1(nyi khri): yang yan lag brgyad dang ldan pa'i gso sbyin la nye bar gnas par yang dag par skul ba yin/ bdag kyang bsam gtan dang po la snyoms par 'jug pa yin/ gzhan yang bsam gtan dang po la yang dag par
267a2(nyi khri): skul ba yin/ bdag kyang bsam gtan gnyis pa dang / bsam gtan gsum pa dang / bsam gtan bzhi pa la yang dag par snyoms par 'jug pa yin/ gzhan yang bsam gtan bzhi pa la yang dag par skul ba yin/ bdag
267a3(nyi khri): kyang rtag tu rgyun mi chad par byams pa la gnas pa yin/ gzhan yang rtag tu rgyun mi chad par byams pa sgom pa la yang dag par skul ba yin/ bdag kyang rtag tu rgyun mi chad par snying rje dang / dga' ba dang / btang snyoms la gnas
267a4(nyi khri): pa yin/ gzhan yang rtag tu rgyun mi chad par btang snyoms sgom pa la yang dag par skul ba yin/ bdag kyang rtag tu nam mkha' mtha' yas skye mched kyi snyoms par 'jug pa dang / rnam shes mtha' yas skye mched kyi snyoms par 'jug
267a5(nyi khri): pa dang / cung zad med pa'i skye mched kyi snyoms par 'jug pa dang / 'du shes med 'du shes med min skye mched kyi snyoms par 'jug pa la snyoms par 'jug pa yin/ gzhan yang 'du shes med 'du shes med min skye mched kyi snyoms par
267a6(nyi khri): 'jug pa la yang dag par skul ba yin/ bdag kyang pha rol du phyin pa rnams dang / stong pa nyid thams cad dang / byang chub kyi phyogs kyi chos sum cu rtsa bdun la sgom pa yin/ gzhan yang byang chub kyi phyogs kyi chos sum cu rtsa bdun la yang
267a7(nyi khri): dag par skul ba yin/ bdag kyang rnam par thar pa'i sgo gsum la slob pa yin/ gzhan yang rnam par thar pa'i sgo gsum la yang dag par skul ba yin/ bdag kyang 'phags pa'i bden pa rnams dang / rnam par thar pa brgyad dang / mthar gyis
267b1(nyi khri): gnas pa'i snyoms par 'jug pa dgu dang / mngon par shes pa rnams dang / ting nge 'dzin rnams dang / gzungs kyi sgo rnams la slob pa yin/ gzhan yang gzungs kyi sgo rnams la yang dag par skul ba yin/ bdag kyang de bzhin gshegs
267b2(nyi khri): pa'i stobs bcu la slob pa yin/ gzhan yang de bzhin gshegs pa'i stobs bcu la yang dag par skul ba yin/ bdag kyang mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas
267b3(nyi khri): kyi chos ma 'dres pa brgyad la slob pa yin/ gzhan yang sangs rgyas kyi chos ma 'dres pa brgyad la yang dag par skul ba yin/ bdag kyang mi chen po'i mtshan sum cu rtsa gnyis dang / dpe byad bzang po brgyad cu la slob pa yin/ gzhan
267b4(nyi khri): yang mi chen po'i mtshan sum cu rtsa gnyis dang / dpe byad bzang po brgyad cu la yang dag par skul ba yin/ bdag kyang rgyun du zhugs pa'i 'bras bu'i shes pa skyed cing / de la mi gnas pa yin/ gzhan yang rgyun du zhugs pa'i 'bras bu
267b5(nyi khri): la 'god pa yin/ bdag kyang lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa'i 'bras bu'i shes pa skyed cing de la mi gnas pa yin/ gzhan yang dgra bcom pa'i 'bras bu la rab tu 'god pa yin/
267b6(nyi khri): bdag kyang rang byang chub kyi lam skyed cing de la mi gnas pa yin/ gzhan yang rang byang chub la rab tu 'god pa yin/ bdag kyang bla na med pa yang dag par rdzogs pa'i byang chub kyi lam skyed pa yin/ gzhan yang lam de la 'dems shing rjes su
267b7(nyi khri): ston pa dang / gzhog cing 'dul ba dang 'god pa yin te/ rab 'byor de ltar spyod pa'i byang chub sems dpa' sems dpa' chen po shes rab kyi pha rol du phyin pa la spyod pa'i tshe/ sems dang po bskyed pa nas nye bar gzung ste/ rang bzhin stong pa nyid
268a1(nyi khri): la gnas shing / sems can rnams kyi don byed pa'i tshe/ nam yang las med par gnas pa ma yin no/ /gsol pa/ bcom ldan 'das gal te de ltar chos thams cad rang bzhin gyis stong pa lags na/ rang bzhin stong pa
268a2(nyi khri): nyid la ni sems can yang mi dmigs/ chos kyang mi dmigs/ chos ma lags pa de yang mi dmigs na/ bcom ldan 'das ji ltar byang chub sems dpa' sems dpa' chen po rnam pa thams cad mkhyen pa nyid kyi don du yang dag par 'jug pa lags
268a3(nyi khri): bcom ldan 'das kyis bka' stsal pa/ rab 'byor de de bzhin no/ /de de bzhin te/ ji skad du smras pa de bzhin no/ /chos thams cad ni rang bzhin gyis stong pa ste/ rang bzhin stong pa nyid la ni sems can mi dmigs so/ /chos mi dmigs so/ /
268a4(nyi khri): chos ma yin pa mi dmigs so/ /rab 'byor gal te chos thams cad rang bzhin gyis stong pa zhig ma yin na ni/ byang chub sems dpa' sems dpa' chen po yang rang bzhin stong pa nyid la gnas par mi 'gyur te/ bla na med pa yang dag par rdzogs pa'i
268a5(nyi khri): byang chub tu mngon par rdzogs par sangs rgyas nas kyang chos rnams rang bzhin gyis stong par mi ston to/ /rang bzhin gyis stong pa'i chos de dag kyang gang zhe na/ rab 'byor gzugs ni rang bzhin gyis stong ngo / /tshor ba dang 'du shes dang 'du byed dang /
268a6(nyi khri): rnam par shes pa ni rang bzhin gyis stong ngo / /skye mched dang khams dang rten cing 'brel par 'byung ba ni rang bzhin gyis stong ngo / /pha rol du phyin pa rnams dang / stong pa nyid thams cad dang / byang chub kyi phyogs kyi chos rnams ni rang bzhin gyis stong ngo / /
268a7(nyi khri): 'phags pa'i bden pa rnams dang / bsam gtan rnams dang / tshad med pa rnams dang / gzugs med pa'i snyoms par 'jug pa rnams dang / rnam par thar pa rnams dang / mthar gyis gnas pa'i snyoms par 'jug pa rnams dang / stong pa nyid dang /
268b1(nyi khri): mtshan ma med pa dang / smon pa med pa dang / mngon par shes pa rnams dang / ting nge 'dzin rnams dang / gzungs kyi sgo rnams ni rang bzhin gyis stong ngo / /de bzhin gshegs pa'i stobs rnams dang / mi 'jigs pa rnams dang / so so yang dag
268b2(nyi khri): par rig pa rnams dang / byams pa chen po dang / snying rje chen po dang / dga' ba chen po dang / btang snyoms chen po dang / sangs rgyas kyi chos ma 'dres pa rnams ni rang bzhin gyis stong ngo / mi chen po'i mtshan sum cu rtsa gnyis dang / dpe byad bzang
268b3(nyi khri): po brgyad cu ni rang bzhin gyis stong ngo / /rgyun du zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub ni rang bzhin gyis stong ngo / /rnam pa thams cad mkhyen pa nyid
268b4(nyi khri): kyi bar ni rang bzhin gyis stong ngo / /de bas na byang chub sems dpa' sems dpa' chen po shes rab kyi pha rol du phyin pa la spyod pa'i tshe/ phung po lnga ni rang bzhin gyis stong ngo zhes bya bar chos ston to/ /skye mched bcu gnyis ni rang bzhin gyis stong ngo zhes bya
268b5(nyi khri): bar chos ston to/ /khams brgyad ni rang bzhin gyis stong ngo zhes bya bar chos ston to/ /rten cing 'brel par 'byung ba ni rang bzhin gyis stong ngo zhes bya bar chos ston to/ /pha rol du phyin pa thams cad ni rang bzhin gyis stong ngo zhes bya bar chos ston to/ /
268b6(nyi khri): stong pa nyid thams cad ni rang bzhin gyis stong ngo zhes bya bar chos ston to/ /dran pa nye bar gzhag pa bzhi dang / yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang
268b7(nyi khri): 'phags pa'i lam yan lag brgyad pa ni rang bzhin gyis stong ngo zhes bya bar chos ston to/ /'phags pa'i bden pa bzhi dang / bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi dang / rnam par
269a1(nyi khri): thar pa brgyad dang / mthar gyis gnas pa'i snyoms par 'jug pa dgu dang / rnam par thar pa'i sgo stong pa nyid dang / mtshan ma med pa dang / smon pa med pa dang / mngon par shes pa lnga dang / ting nge 'dzin thams cad
269a2(nyi khri): dang / gzungs kyi sgo thams cad ni rang bzhin gyis stong ngo zhes bya bar chos ston to/ /de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang /
269a3(nyi khri): dga' ba chen po dang / btang snyoms chen po ni rang bzhin gyis stong ngo zhes bya bar chos ston to/ /sangs rgyas kyi chos ma 'dres pa brgyad ni rang bzhin gyis stong ngo zhes bya bar chos ston to/ /mi chen po'i mtshan sum cu rtsa gnyis dang / dpe
269a4(nyi khri): byad bzang po brgyad cu ni rang bzhin gyis stong ngo zhes bya bar chos ston to/ /rgyun du zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub ni rang bzhin gyis stong
269a5(nyi khri): ngo zhes bya bar chos ston to/ /rnam pa thams cad mkhyen pa nyid dang bag chags kyi mtshams sbyor ba thams cad spong ba ni rang bzhin gyis stong ngo zhes bya bar chos ston to/ /rab 'byor gal te nang stong pa nyid rang bzhin gyis stong pa ma yin na ni/ byang chub
269a6(nyi khri): sems dpa' sems dpa' chen pos kyang / chos thams cad rang bzhin gyis stong ngo zhes bya bar chos ston par mi 'gyur ro/ /gal te phyi stong pa nyid dang / phyi nang stong pa nyid dang / stong pa nyid stong pa nyid dang / chen po stong pa nyid dang / don dam
269a7(nyi khri): pa stong pa nyid dang / 'dus byas stong pa nyid dang / 'dus ma byas stong pa nyid dang / mtha' las 'das pa stong pa nyid dang / thog ma dang tha ma med pa stong pa nyid dang / dor ba med pa stong pa nyid dang / rang bzhin stong pa nyid dang / chos thams
269b1(nyi khri): cad stong pa nyid dang / rang gi mtshan nyid stong pa nyid dang / mi dmigs pa stong pa nyid dang / dngos po med pa stong pa nyid dang / ngo bo nyid stong pa nyid dang / dngos po med pa'i ngo bo nyid stong pa nyid rang bzhin gyis stong pa yin na ni/ byang chub sems
269b2(nyi khri): dpa' sems dpa' chen pos kyang chos thams cad rang bzhin gyis stong ngo zhes bya bar chos ston par mi 'gyur te/ de'i phyir rang bzhin stong pa nyid kyang bshig par 'gyur na/ rang bzhin stong pa nyid ni 'jig par mi 'gyur/ rtag par ma yin te/
269b3(nyi khri): phyis med par 'gro ba ma yin no/ /de ci'i phyir zhe na/ de ni yul na mi gnas/ phyogs na mi gnas pa ste/ de ni gang nas kyang 'ong ba ma yin/ gang du yang 'gro ba ma yin te/ de ni chos gnas pa nyid do/ /de la ni chos gang yang 'phel ba/
269b4(nyi khri): dmigs pa 'am/ 'grib pa dmigs pa 'am/ 'god pa 'am/ skye ba 'am/ 'byung ba 'am/ 'gag pa 'am/ kun nas nyon mongs pa 'am/ rnam par byang ba dmigs pa med do/ /de ni chos rnams kyi rang bzhin te/ de la gnas shing /
269b5(nyi khri): byang chub sems dpa' sems dpa' chen po rnams bla na med pa yang dag par rdzogs pa'i byang chub tu yang dag par 'jug ste/ chos gang yang 'jug pa 'am/ mi 'jug par mthong ba med do/ /chos thams cad ni 'jug pa med cing gnas pa med
269b6(nyi khri): pa ste/ de ni chos rnams kyi chos gnas pa'o/ /de bas na byang chub sems dpa' sems dpa' chen po shes rab kyi pha rol du phyin pa la spyod pa'i tshe/ chos thams cad rang bzhin gyis stong par mthong nas/ bla na med pa yang dag par rdzogs pa'i
269b7(nyi khri): byang chub las phyir mi ldog go / de ci'i phyir zhe na/ de ni 'di ltar des sgrib pa'i chos gang yang yang dag par rjes su mi mthong ste/ chos thams cad ni sgrib pa med par yang dag par rjes su mthong ngo / /de ni 'di ltar rang bzhin stong pa nyid la
270a1(nyi khri): bdag mi dmigs/ bdag tu btags pa yang mi dmigs sems can dang / srog dang / 'gro ba dang / gso ba dang / skyes bu dang / gang zag dang / shed can dang / shed bdag dang / byed pa po dang / tshor
270a2(nyi khri): ba po dang / tshor bar byed pa po dang / slong ba po dang / kun nas slong ba po dang / shes pa po dang / mthong ba por yang mi dmigs/ mthong ba por btags pa yang mi dmigs/ gzugs kyang mi dmigs/ gzugs su btags pa yang
270a3(nyi khri): mi dmigs/ tshor ba dang 'du shes dang 'du byed dang / rnam par shes pa yang mi dmigs/ rnam par shes par btags pa yang mi dmigs so/ /mi chen po'i mtshan sum cu rtsa gnyis kyi bar dang / dpe byad bzang po brgyad cu yang mi
270a4(nyi khri): dmigs/ dpe byad bzang po brgyad cur btags pa yang mi dmigs na/ bla na med pa yang dag par rdzogs pa'i byang chub la the tshom za bar 'gyur ba lta ga las 'ong / rab 'byor 'di lta ste dper na/ de bzhin gshegs pas sprul pa'i dge slong
270a5(nyi khri): ngam/ dge slong ma 'am/ dge bsnyen nam/ dge bsnyen ma la bskal pa bye ba khrag khrig brgya stong du mar rgyun du chos bstan na/ rab 'byor de ji snyam du sems/ sprul pa de dag la rgyun du zhugs pa'i 'bras bu rjes su 'thob par 'gyur
270a6(nyi khri): ba'i skal ba lta yod dam/ lan cig phyir 'ong ba'i 'bras bu 'am/ phyir mi 'ong ba'i 'bras bu 'am/ dgra bcom pa nyid dam/ rang byang chub bam/ bla na med pa yang dag par rdzogs pa'i byang chub 'thob par 'gyur ba'i
270a7(nyi khri): skal pa yod dam/ gsol pa/ bcom ldan 'das de ni ma lags te/ de ci'i slad du zhe na/ 'di ltar de dag la dngos po ma mchis so/ /bcom ldan 'das kyis bka' stsal pa/ rab 'byor de de bzhin no/ /de de bzhin te/
270b1(nyi khri): chos thams cad la dngos po med na/ sems can gang zhig byang chub sems dpa' sems dpa' chen pos rgyun du zhugs pa'i 'bras bu 'am/ lan cig phyir 'ong ba'i 'bras bu 'am/ phyir mi 'ong ba'i 'bras bu 'am/ dgra bcom pa nyid dam/
270b2(nyi khri): rang byang chub bam/ bla na med pa yang dag par rdzogs pa'i byang chub tu 'god par bya ste/ gzhan du na phyin ci log gis yongs su 'khris pa'i skyes bu dag phyin ci log med pa la gzhog go /'dul lo/ /rab tu 'god do/ /phyin ci log
270b3(nyi khri): gang yin pa de yang rtog pa'i rgyu las byung ba'i phyir/ phyin ci log ma yin pa ste/ rnam par rtog pa med pa ni phyin ci log ma yin pa'o/ /gang la phyin ci log med pa de la bdag med do/ /sems can med do/ /srog med do/ /'gro ba med do/ /
270b4(nyi khri): gso ba med do/ /skyes bu med do/ /gang zag med do/ /shed can med do/ /shed bdag med do/ /byed pa po med do/ /tshor ba po med do/ /shes pa po med do/ /mthong ba po med do/ /de la gzugs med do/ /tshor ba med do/ /'du shes
270b5(nyi khri): med do/ /'du byed med do/ /rnam par shes pa med do/ /de la skye mched dang / khams dang / rten cing 'brel par 'byung ba rnams med do/ /de la pha rol tu phyin pa rnams dang / stong pa nyid thams cad dang / byang chub kyi phyogs kyi chos rnams
270b6(nyi khri): med do/ /de la 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med
270b7(nyi khri): pa dang / smon pa med pa dang / mngon par shes pa dang / ting nge 'dzin dang / gzungs kyi sgo rnams med do/ /de la de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang /
271a1(nyi khri): snying rje chen po dang / sangs rgyas kyi chos ma 'dres pa brgyad med do/ /de la rnam pa thams cad mkhyen pa nyid kyi bar du med do/ /gang la gzugs med pa dang / tshor ba med pa dang / 'du shes med pa dang / 'du byed med pa dang /
271a2(nyi khri): rnam par shes pa med pa dang / gang la skye mched dang / khams dang / rten cing 'brel par 'byung ba med pa dang / gang la pha rol du phyin pa rnams dang / stong pa nyid thams cad dang / byang chub kyi phyogs kyi chos rnams med pa dang / bla na med pa yang dag
271a3(nyi khri): par rdzogs pa'i byang chub kyi bar du med pa de ni rang bzhin stong pa nyid de/ /de la gnas shing / byang chub sems dpa' sems dpa' chen po shes rab kyi pha rol du phyin pa la spyod pa de/ shes rab kyi pha rol du phyin pa la spyod cing / sems can phyin ci log tu gyur
271a4(nyi khri): pa rnams/ sems can gyi 'du shes las 'grel te/ gzugs kyi 'du shes las 'grel to/ /gzugs med pa'i 'du shes pa las 'grel to/ /zag pa dang bcas pa'i chos thams cad kyi bar las 'grel to/ /gang zag pa med pa'i chos 'di lta ste/
271a5(nyi khri): byang chub kyi phyogs kyi chos rnams dang / rnam par thar pa'i sgo gsum dang / 'phags pa'i bden pa bzhi dang / rnam par thar pa brgyad dang / mthar gyis gnas pa'i snyoms par 'jug pa dgu dang / ting nge 'dzin thams cad dang / gzungs kyi sgo thams
271a6(nyi khri): cad dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad po de dag kyang de la don dam pa'i rnam pa gang
271a7(nyi khri): yin pa de lta bu ma yin te/ de ltar 'dus ma byas pa dang / ma skyes pa dang / dngos po med pa dang / 'byung ba med pa 'di ni rang bzhin stong pa nyid do/ /de ni sangs rgyas bcom ldan 'das rnams kyi byang chub ste/ de la bdag med do/ /sems can dang /
271b1(nyi khri): srog dang / skye ba po dang / gso ba dang / skyes bu dang / gang zag dang / shed can dang / shed bdag dang / byed pa po dang / tshor ba po dang shes pa po dang / mthong ba po med do/ /gzugs med do/ /tshor ba dang 'du shes dang 'du byed dang / rnam par
271b2(nyi khri): shes pa med do/ /skye mched dang / khams dang rten cing 'brel par 'byung ba med do/ /pha rol du phyin pa rnams dang / stong pa nyid thams cad dang / byang chub kyi phyogs kyi chos rnams med do/ /rnam pa thams cad mkhyen pa nyid kyi bar du med do/ /
271b3(nyi khri): byang chub sems dpa' sems dpa' chen po de ni gzhan du na rang bzhin stong pa nyid yongs su shes pa las lam gyi don du bla na med pa yang dag par rdzogs pa'i byang chub tu 'jug pa med de/ rang bzhin stong pa nyid de yang snga nas kyang rang bzhin gyis stong pa nyid phyin chad
271b4(nyi khri): kyang rang bzhin gyis stong pa nyid bar du yang rang bzhin gyis stong pa nyid de/ de nam yang rang bzhin gyis mi stong pa ma yin no/ /de bas na byang chub sems dpa' sems dpa' chen po yang rang bzhin gyis stong pa nyid kyi pha rol du phyin pa la spyod cing / sems can du 'du shes
271b5(nyi khri): pa'i sems can rnams kyi/ sems can gyi 'du shes yongs su dgrol ba'i phyir/ lam gyi rnam pa shes pa nyid la spyod do/ /de lam gyi rnam pa shes pa nyid la spyod pa'i tshe/ 'di lta ste/ nyan thos kyi lam dang / rang sangs rgyas kyi lam dang /
271b6(nyi khri): byang chub sems dpa'i lam dang / lam thams cad la spyod de/ byang chub sems dpa' sems dpa' chen po de lam thams cad yongs su rdzogs par byas/ sems can rnams yongs su smin par byas/ sangs rgyas kyi zhing yongs su dag
271b7(nyi khri): par byas nas/ de'i tshe'i 'du byed byin gyis brlabs te/ bla na med pa yang dag par rdzogs pa'i byang chub tu mngon par rdzogs par 'tshang rgya'o/ /de bla na med pa yang dag par rdzogs pa'i byang chub tu mngon par rdzogs par sangs rgyas nas/ 'di lta
272a1(nyi khri): ste/ sangs rgyas kyi tshul rang bzhin stong pa nyid kyi rgyun mi gcod do/ /de ni sangs rgyas bcom ldan 'das rnams kyi sangs rgyas kyi tshul te/ 'das pa'i dus kyi sangs rgyas bcom ldan 'das gang ji snyed cig byung ba de dag gi sangs
272a2(nyi khri): rgyas kyi tshul yang 'di lta ste/ rang bzhin stong pa nyid do/ /ma 'ongs pa'i dus na/ sangs rgyas bcom ldan 'das gang ji snyed cig 'byung bar 'gyur ba de dag gi sangs rgyas kyi tshul yang 'di lta ste/ rang bzhin stong pa nyid do/ /da ltar phyogs bcu'i
272a3(nyi khri): 'jig rten gyi khams na sangs rgyas bcom ldan 'das gang ji snyed cig bzhugs shing / 'tsho skyong ba de dag gi sangs rgyas kyi tshul yang 'di lta ste/ rang bzhin stong pa nyid de/ rang bzhin stong pa nyid ni sangs rgyas bcom ldan 'das rnams ma gtogs
272a4(nyi khri): par gzhan las 'jig rten du 'byung bar mi 'gyur ro/ /de bas na byang chub sems dpa' sems dpa' chen pos rang bzhin stong pa nyid kyi pha rol du phyin pa la spyad par bya ste/ de la spyod pa'i byang chub sems dpa' sems dpa' chen po ni rnam pa thams cad
272a5(nyi khri): mkhyen pa nyid las yongs su nyam par mi 'gyur ro/ /rab 'byor gyis gsol pa/ bcom ldan 'das de ltar byang chub sems dpa' sems dpa' chen po rnams rang bzhin stong pa nyid kyis chos thams cad la spyod cing gzugs kyang gzhan no/ /rang bzhin
272a6(nyi khri): stong pa nyid kyang gzhan no/ /tshor ba dang 'du shes dang 'du byed dang rnam par shes pa yang gzhan no/ /rang bzhin stong pa nyid kyang gzhan no/ /skye mched dang / khams dang / rten cing 'brel par 'byung ba yang gzhan no/ /rang bzhin stong pa nyid kyang gzhan no/ /
272a7(nyi khri): pha rol du phyin pa rnams dang / stong pa nyid thams cad dang / byang chub kyi phyogs kyi chos rnams kyang gzhan no/ /rang bzhin stong pa nyid kyang gzhan no/ /'phags pa'i bden pa dang / bsam gtan dang / tshad med pa dang / gzugs med pa'i snyoms
272b1(nyi khri): par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo rnams kyang gzhan no/ /rang bzhin stong pa
272b2(nyi khri): nyid kyang gzhan no/ /de bzhin gshegs pa'i stobs bcu dang / mi 'jigs pa dang / so so yang dag par rig pa dang / byams pa chen po dang / snying rje chen po dang / sangs rgyas kyi chos ma 'dres pa rnams kyang gzhan no/ /rang bzhin stong pa nyid kyang
272b3(nyi khri): gzhan no/ /rnam pa thams cad mkhyen pa nyid kyi bar yang gzhan no/ /rang bzhin stong pa nyid kyang gzhan no zhes bgyi bar rang bzhin stong pa nyid rnam par 'khrug par mi bgyid kyi/ gzugs nyid kyang rang bzhin stong pa nyid do/ /rang bzhin stong pa nyid kyang
272b4(nyi khri): gzugs so/ /tshor ba dang 'du shes dang 'du byed dang / rnam par shes pa nyid kyang rang bzhin stong pa nyid do/ /rang bzhin stong pa nyid kyang rnam par shes pa'o/ /rnam pa thams cad mkhyen pa nyid kyi bar yang rang bzhin stong pa nyid do/ /rang bzhin stong pa
272b5(nyi khri): nyid kyang rnam pa thams cad mkhyen pa nyid do zhes bgyi bar spyod pa ngo mtshar che'o/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ ji skad smras pa de bzhin te/ rab 'byor gal te gzugs kyang gzhan la/ rang
272b6(nyi khri): bzhin stong pa nyid kyang gzhan/ tshor ba yang gzhan/ 'du shes kyang gzhan/ 'du byed kyang gzhan/ rnam par shes pa yang gzhan la/ rang bzhin stong pa nyid kyang gzhan/ phung po dang / skye mched dang / khams dang / rten cing 'brel par 'byung ba yang
272b7(nyi khri): gzhan la/ rang bzhin stong pa nyid kyang gzhan/ pha rol tu phyin pa yang gzhan la/ stong pa nyid kyang gzhan/ byang chub kyi phyogs kyi chos kyang gzhan la/ rang bzhin stong pa nyid kyang gzhan/ 'phags pa'i bden pa dang / bsam gtan dang /
273a1(nyi khri): tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa
273a2(nyi khri): dang / ting nge 'dzin dang / gzungs kyi sgo dang / de bzhin gshegs pa'i stobs bcu dang / mi 'jigs pa dang / so so yang dag par rig pa dang / byams pa chen po dang / snying rje chen po dang / sangs rgyas kyi chos ma 'dres pa rnams kyang gzhan la/
273a3(nyi khri): rang bzhin stong pa nyid kyang gzhan/ rnam pa thams cad mkhyen pa nyid kyi bar yang gzhan la/ rang bzhin stong pa nyid kyang gzhan ma yin te/ gal te gzugs rang bzhin gyis stong pa zhig ma yin na ni/ byang chub sems dpa' sems dpa' chen po yang bla na
273a4(nyi khri): med pa yang dag par rdzogs pa'i byang chub tu mngon par rdzogs par 'tshang mi rgya ste/ rab 'byor gang gi phyir gzugs rang bzhin gyis stong pas na/ de'i phyir byang chub sems dpa' sems dpa' chen po gzugs rang bzhin gyis stong ngo zhes bya bar khong du chud
273a5(nyi khri): par byas shing / bla na med pa yang dag par rdzogs par byang chub tu mngon par rdzogs par 'tshang rgya'o/ /gal te tshor ba dang 'du shes dang 'du byed dang / rnam par shes pa rang bzhin gyis stong pa zhig ma yin na ni/ byang chub sems dpa' sems
273a6(nyi khri): dpa' chen po yang bla na med pa yang dag par rdzogs pa'i byang chub tu mngon par rdzogs par 'tshang mi rgya ste/ rab 'byor gang gi phyir rnam par shes pa rang bzhin gyis stong pas na/ de'i phyir byang chub sems dpa' sems dpa' chen po rang bzhin gyis stong
273a7(nyi khri): ngo zhes bya bar khong du chud par byas shing / bla na med pa yang dag par rdzogs pa'i byang chub tu mngon par rdzogs par 'tshang rgya'o/ /rab 'byor gal te rnam pa thams cad mkhyen pa nyid kyi bar du rang bzhin gyis stong pa zhig ma yin na ni/ byang chub sems dpa'
273b1(nyi khri): sems dpa' chen po yang bla na med pa yang dag par rdzogs pa'i byang chub tu mngon par rdzogs par 'tshang mi rgya ste/ rab 'byor gang gi phyir rnam pa thams cad mkhyen pa nyid rang bzhin gyis stong pas na/ de'i phyir byang chub sems dpa' sems dpa' chen po
273b2(nyi khri): rnam pa thams cad mkhyen pa nyid rang bzhin gyis stong ngo zhes bya bar khong du chud par byas shing bla na med pa yang dag par rdzogs pa'i byang chub tu mngon par rdzogs par 'tshang rgya'o/ /rab 'byor gal te bla na med pa yang dag par rdzogs pa'i byang chub rang bzhin gyis stong pa zhig ma yin na ni/ byang
273b3(nyi khri): chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par 'tshang mi rgya ste/ rab 'byor gang gi phyir bla na med pa yang dag par rdzogs pa'i byang chub rang bzhin gyis stong pas na/ de'i phyir byang chub sems dpa'
273b4(nyi khri): sems dpa' chen po bla na med pa yang dag par rdzogs pa'i byang chub rang bzhin gyis stong ngo zhes bya bar khong du chud par byas shing / rnam pa thams cad mkhyen pa nyid rjes su thob par byed de/ /rang bzhin stong pa nyid la ni chos gang yang rnam par 'jig par 'gyur ba
273b5(nyi khri): 'am/ rtag tu gnas pa 'am/ 'gro ba med de gzhan du na/ lha dang bcas pa'i 'jig rten dang / bdud dang tshangs par bcas pa'i 'jig rten rnams 'di ni gzugs so/ /bdag gi gzugs so/ /bdag ni gzugs dang ldan no/ /bdag ni rnam par shes
273b6(nyi khri): pa'i bar ro/ /bdag gi rnam par shes pa'o/ /bdag ni rnam par shes pa dang ldan pa'o snyam du rmongs shing de dag gzugs la mngon par zhen/ rnam par shes pa'i bar la mngon par zhen to/ /bdag tu bya ba dang bdag gir bya ba la mngon par spyod do/ /bdag tu
273b7(nyi khri): bya ba dang bdag gir bya ba la mngon par zhen nas/ phyi nang gi dngos po la mngon par zhen cing chags so/ /de ltar mngon par zhen cing chags nas skye ba'i skye mched dag tu gzugs dang / tshor ba dang 'du shes dang 'du byed dang / rnam par shes pa nye bar len te/
274a1(nyi khri): skye ba dang rga ba dang na ba dang 'chi ba dang mya ngan dang smre sngags 'don pa dang / sdug bsngal ba dang / yid mi bde ba dang / 'khrug pa las yongs su mi 'grol/ 'gro ba lnga'i 'khor ba nas yongs su mi 'grol lo// //
274a2(nyi khri): shes rab kyi pha rol tu phyin pa stong phrag nyi shu lnga pa/ bam po bdun cu gcig pa/ de'i phyir byang chub sems dpa' sems dpa' chen po rang bzhin stong pa nyid kyi pha rol tu phyin pa rnams la spyod cing / gzugs stong pa 'am/ 'on tam mi stong zhes bya bar
274a3(nyi khri): rnam par 'khrug par mi byed do/ /tshor ba dang 'du shes dang 'du byed dang / rnam par shes pa stong pa 'am/ 'on tam mi stong zhes bya bar rnam par 'khrug par mi byed do/ /skye mched dang / khams dang / rten cing 'brel par 'byung ba rnams stong pa 'am/
274a4(nyi khri): 'on tam mi stong zhes bya bar rnam par 'khrug par mi byed do/ /pha rol du phyin pa rnams dang / stong pa nyid thams cad dang / byang chub kyi phyogs kyi chos rnams stong pa 'am 'on tam mi stong zhes bya bar rnam par 'khrug par mi byed do/ /'phags pa'i bden pa dang /
274a5(nyi khri): bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang mtshan ma med pa dang / smon pa med pa dang / mngon par shes pa dang / ting
274a6(nyi khri): nge 'dzin dang / gzungs kyi sgo rnams stong pa 'am/ 'on tam mi stong zhes bya bar rnam par 'khrug par mi byed do/ /de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang /
274a7(nyi khri): snying rje chen po dang / sangs rgyas kyi chos ma 'dres pa brgyad stong pa 'am 'on tam mi stong zhes bya bar rnam par 'khrug par mi byed do/ /bla na med pa yang dag par rdzogs pa'i byang chub kyi bar du stong pa 'am/ 'on tam mi stong zhes bya bar rnam par 'khrug
274b1(nyi khri): par mi byed do/ /de ci'i phyir zhe na/ rang bzhin stong pa nyid ni 'di ni gzugs so/ /'di ni gzugs kyi stong pa nyid do zhes gzugs rnam par 'khrug par mi byed do/ /rang bzhin stong pa nyid ni 'di ni tshor ba dang 'du shes dang 'du byed dang rnam par shes pa'o/ /
274b2(nyi khri): 'di ni rnam par shes pa'i stong pa nyid do zhes rnam par shes pa rnam par 'khrug par mi byed do/ /rang bzhin stong pa nyid ni 'di dag ni/ skye mched dang / khams dang rten cing 'brel par 'byung ba'o/ /'di dag ni rten cing 'brel par 'byung ba'i stong pa nyid do zhes rten cing 'brel
274b3(nyi khri): par 'byung ba rnam par 'khrug par mi byed do/ /rang bzhin stong pa nyid ni 'di dag ni pha rol du phyin pa dang / stong pa nyid dang / byang chub kyi phyogs kyi chos rnams so/ /'di dag ni byang chub kyi phyogs kyi chos rnams kyi stong pa nyid do zhes byang chub kyi
274b4(nyi khri): phyogs kyi chos rnams rnam par 'khrug par mi byed do/ /rang bzhin stong pa nyid ni 'di ni 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas
274b5(nyi khri): pa'i snyoms par 'jug pa dang / stong pa nyid dang mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo rnams so/ /'di ni gzungs kyi sgo rnams kyi stong pa nyid do zhes gzungs kyi sgo rnams rnam par
274b6(nyi khri): 'khrug par mi byed do/ /rang bzhin stong pa nyid ni 'di dag ni de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa
274b7(nyi khri): rnams so/ /'di ni sangs rgyas kyi chos ma 'dres pa rnams kyi stong pa nyid do/ /zhes sangs rgyas kyi chos ma 'dres pa rnams rnam par 'khrug par mi byed do/ /rang bzhin stong pa nyid ni 'di ni rgyun tu zhugs pa'i 'bras bu dang / lan cig phyir 'ong
275a1(nyi khri): ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dang byang chub bo/ /'di ni byang chub kyi stong pa nyid do zhes byang chub rnam par 'khrug par mi byed do/ /rab 'byor 'di lta ste dper na/ nam mkha' ni
275a2(nyi khri): nam mkha' rnam par 'khrug par mi byed do/ /nang gi nam mkha' ni phyi'i nam mkha' rnam par 'khrug par mi byed do/ /phyi'i nam mkha' ni nang gi nam mkha' rnam par 'khrug par mi byed do/ /rab 'byor de bzhin du gzugs kyang stong pa nyid rnam par 'khrug par
275a3(nyi khri): mi byed do/ /stong pa nyid kyang gzugs rnam par 'khrug par mi byed do/ /tshor ba dang 'du shes dang 'du byed dang / rnam par shes pa yang stong pa nyid rnam par 'khrug par mi byed/ stong pa nyid kyang rnam par shes pa rnam par 'khrug par mi byed do/ /skye mched
275a4(nyi khri): dang / khams dang / rten cing 'brel par 'byung ba rnams kyang stong pa nyid rnam par 'khrug par mi byed/ stong pa nyid kyang rten cing 'brel par 'byung ba rnam par 'khrug par mi byed do/ /pha rol du phyin pa rnams dang / stong pa nyid thams cad dang /
275a5(nyi khri): byang chub kyi phyogs kyi chos rnams kyang stong pa nyid rnam par 'khrug par mi byed/ stong pa nyid kyang byang chub kyi phyogs kyi chos rnams rnam par 'khrug par mi byed do/ /'phags pa'i bden pa dang / bsam gtan dang / tshad med pa dang / gzugs
275a6(nyi khri): med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi
275a7(nyi khri): sgo rnams kyang stong pa nyid rnam par 'khrug par mi byed/ stong pa nyid kyang gzungs kyi sgo rnams rnam par 'khrug par mi byed do/ /de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs
275b1(nyi khri): rgyas kyi chos ma 'dres pa brgyad kyang stong pa nyid rnam par 'khrug par mi byed/ stong pa nyid kyang sangs rgyas kyi chos ma 'dres pa brgyad rnam par 'khrug par mi byed do/ /rgyun tu zhugs pa'i 'bras bu dang / lan cig phyir 'ong ba'i 'bras bu dang / phyir
275b2(nyi khri): mi 'ong ba'i 'bras bu dang / dgra bcom pa nyid dang / rang byang chub dang / bla na med pa yang dag par rdzogs pa'i byang chub kyang stong pa nyid rnam par 'khrug par mi byed do/ /stong pa nyid kyang bla na med pa yang dag par rdzogs pa'i byang chub rnam par 'khrug
275b3(nyi khri): par mi byed do/ /de ci'i phyir zhe na/ de dag la gang 'di ltar 'di ni gzugs so/ /'di ni stong pa nyid do/ /'di ni tshor ba dang / 'du shes dang / 'du byed dang / rnam par shes pa'o 'di ni stong pa nyid do/ /'di ni bla na med pa yang dag par
275b4(nyi khri): rdzogs pa'i byang chub kyi bar du'o 'di ni stong pa nyid do zhes rnam par 'khrug pa de lta bu'i rang bzhin med do/ /rab 'byor gyis gsol pa/ bcom ldan 'das gal te chos thams cad dbyer ma mchis na/ ci'i slad du byang chub sems dpa' sems
275b5(nyi khri): dpa' chen po bdag ni bla na med pa yang dag par rdzogs pa'i byang chub tu yang dag par zhugs pa ste/ mngon par rdzogs par 'tshang rgya bar bya'o zhes bgyi bar sems par gyur/ bcom ldan 'das byang chub ni gnyis su dbyer ma mchis pa ste/ gnyis
275b6(nyi khri): su 'byed pas ni bla na med pa yang dag par rdzogs pa'i byang chub tu mngon par rdzogs par 'tshang rgya bar mi nus so/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ byang chub ni gnyis su dbyer med pa ste/ gnyis
275b7(nyi khri): la spyod pa la byang chub med do/ /rab 'byor byang chub ni gnyis su dbyer med pas/ byang chub sems dpa' sems dpa' chen po'i byang chub ni byang chub bo/ /byang chub sems dpa'o zhes bya bar gnyis su bya ba la mi spyod de/ byang chub sems
276a1(nyi khri): dpa' sems dpa' chen po'i byang chub de ni gzugs la mi spyod do/ /tshor ba dang 'du shes dang 'du byed dang / rnam par shes pa la mi spyod do/ /skye mched dang khams dang rten cing 'brel par 'byung ba rnams la mi spyod do/ /pha rol
276a2(nyi khri): tu phyin pa rnams dang / stong pa nyid thams cad dang / byang chub kyi phyogs kyi chos rnams la mi spyod do/ /'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par
276a3(nyi khri): thar pa dang / mthar gyis gnas pa'i snyoms par 'jug pa dang / stong pa nyid dang mtshan ma med pa dang smon pa med pa dang / mngon par shes pa dang / ting nge 'dzin dang / gzungs kyi sgo rnams la mi spyod do/ /de bzhin gshegs pa'i
276a4(nyi khri): stobs bcu dang / mi 'jigs pa dang / so so yang dag par rig pa dang byams pa chen po dang / snying rje chen po dang / sangs rgyas kyi chos ma 'dres pa brgyad la mi spyod do/ /de ci'i phyir zhe na/ byang chub ni bdag gam/ bdag gir
276a5(nyi khri): bya ba med pa ste/ bdag gis gzugs la spyad par bya'o zhe 'am/ bdag gi gzugs so zhe'am/ bdag gis tshor ba dang / 'du shes dang / 'du byed dang rnam par shes pa la spyad par bya'o zhe 'am/ bdag gi rnam par shes pa'o
276a6(nyi khri): zhe 'am/ bdag gis skye mched dang / khams dang rten cing 'brel par 'byung ba la spyad par bya'o zhe 'am/ bdag gi rten cing 'brel par 'byung ba'o zhe 'am/ bdag gis pha rol tu phyin pa rnams dang / stong pa nyid thams cad dang /
276a7(nyi khri): byang chub kyi phyogs kyi chos rnams la spyod par bya'o zhe 'am/ bdag gi byang chub kyi phyogs kyi chos rnams so zhe 'am/ bdag gis 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang /
276b1(nyi khri): rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo rnams la spyad par bya'o zhe 'am/ bdag gi
276b2(nyi khri): gzungs kyi sgo rnams so zhe 'am/ bdag gis de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad la
276b3(nyi khri): spyad par bya'o zhe 'am/ bdag gi sangs rgyas kyi chos ma 'dres pa brgyad do zhe 'am/ bdag gis bla na med pa yang dag par rdzogs pa'i byang chub kyi bar la spyad par bya'o zhe 'am/ bdag gi bla na med pa yang dag par rdzogs pa'i byang chub bo zhes bya bar
276b4(nyi khri): bdag dang bdag gir bya ba med do/ /byang chub sems dpa' sems dpa' chen po'i byang chub ni 'dzin pa la mi spyod mi 'dzin pa la'ang mi spyod do/ /rab 'byor gyis gsol pa/ bcom ldan 'das gal te de ltar byang chub sems dpa' sems dpa' chen po'i
276b5(nyi khri): byang chub 'dzin pa la yang mi spyod/ mi 'dzin pa la yang mi spyod na/ byang chub sems dpa' sems dpa' chen po'i byang chub ci la spyod pa lags/ bcom ldan 'das kyis bka' stsal pa/ rab 'byor de ji snyam du sems/ de bzhin gshegs pas
276b6(nyi khri): sprul pa'i byang chub 'dzin pa 'am/ mi 'dzin pa 'am/ ci la yang spyod pa yod dam/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor de ji snyam du sems/ dgra bcom pa'i rmi lam gyi blo
276b7(nyi khri): 'dzin pa 'am mi 'dzin pa gang la yang spyod dam/ gsol pa/ bcom ldan 'das de ni ma lags te/ dgra bcom pa la yod yang nyal ba ma mchis na/ de'i rmi lam gyi blo 'dzin pa 'am/ mi 'dzin pa la spyod par 'gyur ba lta ga la mchis/ bcom
277a1(nyi khri): ldan 'das kyis bka' stsal pa/ rab 'byor de bzhin du byang chub sems dpa' sems dpa' chen po'i byang chub kyang 'dzin pa 'am/ mi 'dzin pa la spyod pa med do/ /gsol pa/ bcom ldan 'das gal te de ltar byang chub sems
277a2(nyi khri): dpa' sems dpa' chen po'i byang chub 'dzin pa la yang mi spyod/ mi 'dzin pa la yang mi spyod/ gzugs la yang mi spyod/ tshor ba dang 'du shes dang 'du byed dang / rnam par shes pa la yang mi spyod/ skye mched dang khams dang rten cing 'brel par 'byung
277a3(nyi khri): ba la yang mi spyod/ pha rol du phyin pa rnams dang / stong pa nyid thams cad dang / byang chub kyi phyogs kyi chos rnams la yang mi spyod/ 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug
277a4(nyi khri): pa dang / rnam par thar pa dang mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo rnams la yang mi spyod/ de bzhin
277a5(nyi khri): gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad la mi spyod/ rnam pa thams cad mkhyen pa nyid kyi bar
277a6(nyi khri): la yang mi spyod na/ ji ltar byang chub sems dpa' sems dpa' chen po pha rol du phyin pa drug la spyod/ stong pa nyid bcu bzhi dang / byang chub kyi phyogs kyi chos sum cu rtsa bdun dang / rnam par thar pa'i sgo gsum dang / bsam gtan dang / rnam par
277a7(nyi khri): thar pa dang / ting nge 'dzin dang / snyoms par 'jug pa thams cad dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi
277b1(nyi khri): chos ma 'dres pa brgyad la spyod/ byang chub sems dpa'i sa bcu yongs su rdzogs par bgyis/ mngon par shes pa lnga la gnas/ byang chub sems dpa'i skyon ma mchis par zhugs/ sangs rgyas kyi zhing yongs su dag par bgyis/ sems can
277b2(nyi khri): rnams yongs su smin par bgyis/ mi chen po'i mtshan sum cu rtsa gnyis dang / dpe byad bzang po brgyad cu yongs su bsgrubs shing / rnam pa thams cad mkhyen pa nyid du mngon par rdzogs par 'tshang rgya bar 'gyur/ bcom ldan 'das pha rol du phyin pa drug
277b3(nyi khri): la ma spyad/ stong pa nyid bcu bzhi la ma spyad/ byang chub kyi phyogs kyi chos sum cu rtsa bdun la ma spyad/ rnam par thar pa'i sgo gsum la ma spyad/ bsam gtan dang / rnam par thar pa dang / ting nge 'dzin dang / snyoms par 'jug pa thams cad
277b4(nyi khri): la ma spyad/ de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad la ma spyad/ byang chub sems dpa'i sa
277b5(nyi khri): bcu yongs su rdzogs par ma bgyis/ mngon par shes pa lnga la mi gnas/ byang chub sems dpa'i skyon ma mchis par ma zhugs/ sangs rgyas kyi zhing yongs su dag par ma bgyis/ sems can rnams yongs su smin par ma bgyis/ mi chen po'i
277b6(nyi khri): mtshan sum cu rtsa gnyis dang / dpe byad bzang po brgyad cu yongs su ma bsgrubs par ni bla na med pa yang dag par rdzogs pa'i byang chub tu mngon par rdzogs par 'tshang rgya bar mi nus so/ /bcom ldan 'das kyis bka' stsal pa/ rab 'byor de de
277b7(nyi khri): bzhin no/ /de de bzhin te/ de ji skad du smras pa de bzhin te/ pha rol du phyin pa drug yongs su rdzogs par ma byas/ stong pa nyid bcu bzhi dang / byang chub kyi phyogs kyi chos sum cu rtsa bdun dang / rnam par thar pa'i sgo gsum dang / bsam gtan
278a1(nyi khri): dang / rnam par thar pa dang / ting nge 'dzin dang / snyoms par 'jug pa thams cad dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po
278a2(nyi khri): dang / snying rje chen po dang / sangs rgyas kyi chos ma 'dres pa brgyad yongs su rdzogs par ma byas/ byang chub sems dpa'i sa bcu yongs su ma rdzogs/ mngon par shes pa lnga la ma gnas/ byang chub sems dpa'i skyon med par ma zhugs/
278a3(nyi khri): sangs rgyas kyi zhing yongs su dag par ma byas/ sems can rnams yongs su smin par ma byas/ mi chen po'i mtshan sum cu rtsa gnyis dang / dpe byad bzang po brgyad cu yongs su ma bsgrubs par bla na med pa yang dag par rdzogs pa'i byang chub tu
278a4(nyi khri): mngon par rdzogs par 'tshang rgya bar mi nus te/ rab 'byor byang chub sems dpa' sems dpa' chen pos pha rol du phyin pa drug dang / stong pa nyid thams cad dang / dran pa nye bar gzhag pa bzhi dang / 'phags pa'i lam yan lag brgyad pa'i bar dang /
278a5(nyi khri): rnam par thar pa'i sgo stong pa nyid dang / mtshan ma med pa dang / smon pa med pa dang / bsam gtan dang / rnam par thar pa dang / ting nge 'dzin dang / snyoms par 'jug pa thams cad dang / de bzhin gshegs pa'i stobs bcu dang / mi 'jigs pa
278a6(nyi khri): bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad dang / byang chub sems dpa'i sa bcu yongs su rdzogs par byas/ mngon par shes pa lnga la gnas/ byang
278a7(nyi khri): chub sems dpa'i skyon med par zhugs/ sangs rgyas kyi zhing yongs su dag par byas/ sems can rnams yongs su smin par byas/ mi chen po'i mtshan sum cu rtsa gnyis dang / dpe byad bzang po brgyad cu yongs su bsgrubs/ mi nyam pa'i chos
278b1(nyi khri): nyid dang / rtag tu btang snyoms su rnam par spyod pa yongs su rdzogs par byas nas/ rnam pa thams cad mkhyen pa nyid 'thob par 'gyur ro/ /rab 'byor de yang gzugs kyi rang bzhin la gnas/ tshor ba dang 'du shes dang 'du byed dang rnam par shes
278b2(nyi khri): pa'i rang bzhin la gnas/ bla na med pa yang dag par rdzogs pa'i byang chub kyi bar gyi rang bzhin la gnas te/ byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par 'tshang rgya'o/ /rang
278b3(nyi khri): bzhin de yang nye bar zhi ba ste/ chos gang yang 'phel bar byed pa 'am/ 'bri bar byed pa 'am/ skye ba 'am/ 'gag pa 'am kun nas nyon mongs pa 'am/ rnam par byang ba 'am thob pa 'am/ mngon par rtogs par byed pa med de/ de yang 'jig
278b4(nyi khri): rten gyi tha snyad du btags pa'i chos nyid nye bar bzung na/ byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par 'tshang rgya'i/ don dam par ni gzugs sam tshor ba 'am 'du shes sam
278b5(nyi khri): 'du byed dam rnam par shes pa 'am/ skye mched dam khams dang rten cing 'brel par 'byung ba 'am/ pha rol du phyin pa rnams dang / stong pa nyid thams cad dang / byang chub kyi phyogs kyi chos rnams sam/ 'phags pa'i bden pa dang / bsam
278b6(nyi khri): gtan dang tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang mtshan ma med pa dang / smon pa med pa dang mngon par shes pa dang /
278b7(nyi khri): ting nge 'dzin dang gzungs kyi sgo rnams sam/ de bzhin gshegs pa'i stobs dang / mi 'jigs pa dang / so so yang dag par rig pa dang byams pa chen po dang / snying rje chen po dang / sangs rgyas kyi chos ma 'dres pa rnams sam/ bla
279a1(nyi khri): na med pa yang dag par rdzogs pa'i byang chub kyi bar ram/ gang byang chub tu spyod pa'i chos de lta bu yang med de/ chos de dag thams cad ni 'jig rten gyi tha snyad nye bar bzung ste/ btags pa yin gyi don dam par ni ma yin no/ /
279a2(nyi khri): de bas na byang chub sems dpa' sems dpa' chen po sems dang po bskyed pa nas nye bar bzung ste/ byang chub tu spyod kyang sems de dag mi dmigs te/ sems can rnams dang / rang sangs rgyas dang byang chub sems dpa' yang mi dmigs so/ /rab
279a3(nyi khri): 'byor de ji snyam du sems/ gang gi tshe rab 'byor khyod kyis 'jig tshogs la lta ba spang ba'i phyir dbang po rnams thob par gyur pa dang / bar chad med pa'i ting nge 'dzin tam/ rgyun tu zhugs pa'i 'bras bu thob pa 'am/ lan cig phyir 'ong ba'i 'bras bu 'am/ phyir
279a4(nyi khri): mi 'ong ba'i 'bras bu 'am/ dgra bcom pa nyid thob par gyur pa de'i tshe/ rmi lam 'am sems sam lam 'am 'bras bu dmigs par 'gyur ba yod dam/ gsol pa/ bcom ldan 'das de ni ma lags so/ /bcom ldan 'das kyis bka' stsal
279a5(nyi khri): pa/ 'o na ji ltar khyod rab 'byor gyis dgra bcom pa thob po zhes bya bar bka' stsal te/ lung bstan par gyur gsol pa/ bcom ldan 'das 'jig rten gyi tha snyad nye bar bzung ste/ bkas lung bstan to/ /bcom ldan 'das kyis bka'
279a6(nyi khri): stsal pa/ rab 'byor de bzhin du byang chub sems dpa' yang 'jig rten gyi tha snyad du btags pa'o/ /gzugs kyang 'jig rten gyi tha snyad du btags pa'o/ /tshor ba dang 'du shes dang 'du byed dang / rnam par shes pa yang 'jig rten gyi tha snyad
279a7(nyi khri): tu btags pa'o/ /skye mched dang / khams dang / rten cing 'brel par 'byung ba yang 'jig rten gyi tha snyad tu btags pa'o/ /pha rol tu phyin pa rnams dang / stong pa nyid thams cad dang / byang chub kyi phyogs kyi chos rnams kyang 'jig
279b1(nyi khri): rten gyi tha snyad tu btags pa'o/ /'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa
279b2(nyi khri): nyid dang mtshan ma med pa dang / smon pa med pa dang mngon par shes pa dang / ting nge 'dzin dang / gzungs kyi sgo rnams kyang 'jig rten gyi tha snyad du btags pa'o/ /de bzhin gshegs pa'i stobs dang mi 'jigs pa dang / so so yang dag par rig pa
279b3(nyi khri): dang byams pa chen po dang snying rje chen po dang / sangs rgyas kyi chos ma 'dres pa rnams kyang 'jig rten gyi tha snyad tu btags pa'o/ /rnam pa thams cad mkhyen pa nyid kyi bar yang 'jig rten gyi tha snyad du btags pa'o/ /byang chub sems dpa' sems
279b4(nyi khri): dpa' chen pos ni chos gang la yang 'phel bar byed pa 'am/ 'grib par byed pa 'am phan 'dogs pa bas/ gnod par gyur pa de lta bu gang yang mi dmigs te/ chos kyi rang bzhin nye bar bzung nas/ chos rnams kyi chos kyi rang bzhin de yang ma dmigs
279b5(nyi khri): na/ sems dang po bskyed pa dmigs par 'gyur ba lta ci smos te/ de ni gnas med do/ /sa bcu pa'i bar dang / pha rol tu phyin pa rnams dang / stong pa nyid thams cad dang / byang chub kyi phyogs kyi chos sum bcu rtsa bdun du dmigs par 'gyur ba lta ci
279b6(nyi khri): smos te/ de ni gnas med do/ /'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang
279b7(nyi khri): mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo rnams su dmigs par 'gyur ba lta ci smos te/ de ni gnas med do/ /de bzhin gshegs pa'i stobs dang / mi 'jigs pa dang / so so yang dag
280a1(nyi khri): par rig pa dang / byams pa chen po dang / snying rje chen po dang / sangs rgyas kyi chos ma 'dres pa brgyad dmigs par 'gyur ba lta ci smos te/ de ni gnas med do/ /rnam pa thams cad mkhyen pa nyid kyi bar du dmigs par gyur pa
280a2(nyi khri): lta ci smos te/ de ni gnas med do/ /rab 'byor de ltar byang chub sems dpa' sems dpa' chen po bla na med pa yang dag par rdzogs pa'i byang chub tu spyad cing / bla na med pa yang dag par rdzogs pa'i byang chub tu mngon par rdzogs par sangs rgyas te/ sems
280a3(nyi khri): can rnams kyi don byed do/ /shes rab kyi pha rol tu phyin pa stong phrag nyi shu lnga pa las/ le'u drug cu bzhi pa'o// //de nas tshe dang ldan pa rab 'byor gyis/ bcom ldan 'das la 'di skad ces gsol to/ /bcom ldan 'das
280a4(nyi khri): gal te byang chub sems dpa' sems dpa' chen po pha rol du phyin pa drug la spyod pa dang / stong pa nyid bcu bzhi dang / byang chub kyi phyogs kyi chos sum cu rtsa bdun la spyod pa dang / rnam par thar pa'i sgo gsum dang / bsam gtan dang rnam par thar pa dang /
280a5(nyi khri): ting nge 'dzin dang / snyoms par 'jug pa thams cad dang / 'phags pa'i bden pa dang / mngon par shes pa dang / ting nge 'dzin dang / gzungs kyi sgo rnams la spyod pa dang / de bzhin gshegs pa'i stobs bcu dang / mi 'jigs pa bzhi dang / so so yang
280a6(nyi khri): dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad la spyod pas/ byang chub kyi lam yongs su rdzogs par bgyis kyang / bla na med pa yang dag par rdzogs pa'i byang chub tu mngon par rdzogs
280a7(nyi khri): par 'tshang rgya ba'i skal ba ma mchis na/ bcom ldan 'das de ji ltar byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ba lags/ bcom ldan 'das kyis bka' stsal pa/
280b1(nyi khri): rab 'byor nam byang chub sems dpa' sems dpa' chen po shes rab kyi pha rol du phyin pa la spyod pa'i tshe/ thabs mkhas pas/ sbyin pa'i pha rol du phyin pa la spyod kyang / sbyin pa dang sbyin pa'i bdag po dang / len pa yang mi dmigs chos de dag las
280b2(nyi khri): gzhan du yang mi spyod na/ de'i tshe byang chub sems dpa' sems dpa' chen po byang chub kyi lam thob par 'gyur te/ rab 'byor byang chub sems dpa' sems dpa' chen po shes rab kyi pha rol du phyin pa la de ltar spyod na/ thabs mkhas pas bla na med pa yang dag
280b3(nyi khri): par rdzogs pa'i byang chub tu mngon par rdzogs par 'tshang rgya'o/ /rab 'byor gzhan yang nam byang chub sems dpa' sems dpa' chen po shes rab kyi pha rol du phyin pa la spyod pa'i tshe/ tshul khrims kyi pha rol du phyin pa la spyod kyang / tshul khrims dang tshul
280b4(nyi khri): khrims dang ldan pa yang mi dmigs/ chos de gnyis las gzhan du yang mi spyod na/ de'i tshe byang chub sems dpa' sems dpa' chen po byang chub kyi lam thob par 'gyur te/ rab 'byor byang chub sems dpa' sems dpa' chen po shes rab kyi pha rol du phyin pa la
280b5(nyi khri): de ltar spyod na/ thabs mkhas pas bla na med pa yang dag par rdzogs pa'i byang chub tu mngon par rdzogs par 'tshang rgya'o/ /rab 'byor gzhan yang nam byang chub sems dpa' sems dpa' chen po shes rab kyi pha rol du phyin pa la spyod pa'i tshe/ bzod pa'i pha rol
280b6(nyi khri): tu phyin pa la spyod kyang / bzod pa dang / bzod pa dang ldan pa yang mi dmigs/ chos de gnyis las gzhan du yang mi spyod na/ de'i tshe byang chub sems dpa' sems dpa' chen po byang chub kyi lam 'thob par 'gyur te/ rab 'byor byang chub sems
280b7(nyi khri): dpa' sems dpa' chen po shes rab kyi pha rol du phyin pa la de ltar spyod na/ thabs mkhas pas bla na med pa yang dag par rdzogs pa'i byang chub tu mngon par rdzogs par 'tshang rgya'o/ /rab 'byor gzhan yang nam byang chub sems dpa' sems dpa' chen po
281a1(nyi khri): shes rab kyi pha rol du phyin pa la spyod pa'i tshe/ brtson 'grus kyi pha rol du phyin pa la spyod kyang / brtson 'grus dang / brtson 'grus rtsom pa yang mi dmigs/ chos de gnyis las gzhan du yang mi spyod na/ de'i tshe byang
281a2(nyi khri): chub sems dpa' sems dpa' chen po byang chub kyi lam 'thob par 'gyur te/ rab 'byor byang chub sems dpa' sems dpa' chen po shes rab kyi pha rol du phyin pa la de ltar spyod na/ thabs mkhas pas bla na med pa yang dag par rdzogs pa'i byang chub
281a3(nyi khri): tu mngon par rdzogs par 'tshang rgya'o/ /rab 'byor gzhan yang nam byang chub sems dpa' sems dpa' chen po shes rab kyi pha rol du phyin pa la spyod pa'i tshe/ bsam gtan gyi pha rol du phyin pa la spyod kyang / bsam gtan dang / bsam
281a4(nyi khri): gtan pa yang mi dmigs/ chos de gnyis las gzhan du yang mi spyod na/ de'i tshe byang chub sems dpa' sems dpa' chen po byang chub kyi lam 'thob par 'gyur te/ rab 'byor byang chub sems dpa' sems dpa' chen po shes rab kyi pha rol du phyin
281a5(nyi khri): pa la de ltar spyod na/ thabs mkhas pas/ bla na med pa yang dag par rdzogs pa'i byang chub tu mngon par rdzogs par 'tshang rgya'o/ /rab 'byor gzhan yang nam byang chub sems dpa' sems dpa' chen po shes rab kyi pha rol du phyin pa la spyod pa'i tshe/ shes
281a6(nyi khri): rab kyi pha rol du phyin pa sgom yang / shes rab dang / shes rab dang ldan pa yang mi dmigs/ chos de gnyis las gzhan du yang mi spyod na/ de'i tshe byang chub sems dpa' sems dpa' chen po byang chub kyi lam 'thob par 'gyur te/ rab 'byor byang chub
281a7(nyi khri): sems dpa' sems dpa' chen po shes rab kyi pha rol du phyin pa la de ltar spyod na/ thabs mkhas pas/ bla na med pa yang dag par rdzogs pa'i byang chub tu mngon par rdzogs par 'tshang rgya'o/ /rab 'byor gzhan yang nam byang chub sems dpa' sems
281b1(nyi khri): dpa' chen po shes rab kyi pha rol du phyin pa la spyod pa'i tshe/ sangs rgyas kyi chos ma 'dres pa brgyad kyi bar la spyod kyang / sangs rgyas kyi chos ma 'dres pa rnams dang / sangs rgyas kyi chos ma 'dres pa bsgom pa yang mi dmigs/ chos de gnyis las
281b2(nyi khri): gzhan du yang mi spyod na/ de'i tshe byang chub sems dpa' sems dpa' chen po byang chub kyi lam 'thob par 'gyur te/ rab 'byor byang chub sems dpa' sems dpa' chen po shes rab kyi pha rol du phyin pa la de ltar spyod na/ thabs mkhas pas/ bla na
281b3(nyi khri): med pa yang dag par rdzogs pa'i byang chub tu mngon par rdzogs par 'tshang rgya'o/ /de nas tshe dang ldan pa sha ra dwa ti'i bus/ bcom ldan 'das la 'di skad ces gsol to/ /bcom ldan 'das ji ltar na byang chub sems dpa' sems dpa' chen po
281b4(nyi khri): shes rab kyi pha rol du phyin pa la spyod pa'i tshe/ byang chub kyi lam la brtson par bgyid pa lags/ bcom ldan 'das kyis bka' stsal pa/ sha ra dwa ti'i bu 'di la byang chub sems dpa' sems dpa' chen po shes rab kyi pha rol du phyin pa la spyod pa'i tshe/ thabs
281b5(nyi khri): mkhas pas gzugs mi sbyor mi 'byed de/ de ci'i phyir zhe na/ de ni 'di ltar gang sbyor ba 'am/ dbye bar bya ba'i gzugs la ngo bo nyid med do/ /tshor ba dang 'du shes dang 'du byed dang rnam par shes pa mi sbyor mi 'byed de/ de ci'i phyir zhe na/ de ni 'di ltar gang
281b6(nyi khri): sbyar ba 'am/ dbye bar bya ba'i rnam par shes pa la ngo bo nyid med do/ /skye mched dang khams dang rten cing 'brel par 'byung ba rnams mi sbyor mi 'byed de/ de ci'i phyir zhe na/ de ni 'di ltar gang sbyar ba 'am/ dbye bar bya ba'i rten cing 'brel par 'byung ba la ngo bo
281b7(nyi khri): nyid med do/ /pha rol du phyin pa rnams dang / stong pa nyid thams cad dang / byang chub kyi phyogs kyi chos rnams mi sbyor mi 'byed de/ de ci'i phyir zhe na/ de ni 'di ltar gang sbyar ba 'am/ dbye bar bya ba'i byang chub kyi phyogs kyi chos rnams la ngo bo nyid
282a1(nyi khri): med do/ /'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang
282a2(nyi khri): mtshan ma med pa dang / smon pa med pa dang mngon par shes pa dang / ting nge 'dzin dang / gzungs kyi sgo rnams mi sbyor mi 'byed de/ de ci'i phyir zhe na/ de ni 'di ltar gang sbyar ba 'am/ dbye bar bya ba'i gzungs kyi sgo rnams la ngo bo nyid med do/ /de bzhin
282a3(nyi khri): gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang snying rje chen po dang / sangs rgyas kyi chos ma 'dres pa rnams mi sbyor mi 'byed de/ de ci'i phyir zhe na/ de ni 'di ltar gang sbyar
282a4(nyi khri): ba 'am/ dbye bar bya ba'i sangs rgyas kyi chos ma 'dres pa rnams la ngo bo nyid med do/ /gsol pa/ bcom ldan 'das chos gang la yang sbyar ba 'am dbye bar bgyi ba'i ngo bo nyid ma mchis na/ gang la byang chub sems dpa' sems dpa' chen pos bslab
282a5(nyi khri): par bgyi ba'i shes rab kyi pha rol du phyin pa ji ltar mngon par 'grub par 'gyur/ shes rab kyi pha rol du phyin pa la ma bslabs par ni byang chub sems dpa' sems dpa' chen pos bla na med pa yang dag par rdzogs pa'i byang chub tu mngon par rdzogs par
282a6(nyi khri): 'tshang rgya bar mi nus so/ /bcom ldan 'das kyis bka' stsal pa/ sha ra dwa ti'i bu de de bzhin no/ /de de bzhin te/ ji skad du smras pa bzhin te/ shes rab kyi pha rol du phyin pa la ma bslabs par/ byang chub sems dpa' sems dpa' chen
282a7(nyi khri): pos bla na med pa yang dag par rdzogs pa'i byang chub tu mngon par rdzogs par 'tshang rgya bar mi nus te/ de yang thabs mkhas pas yin gyi/ thabs mi mkhas pas ma yin no/ /sha ra dwa ti'i bu gal te byang chub sems dpa' sems dpa' chen po
282b1(nyi khri): shes rab kyi pha rol du phyin pa la spyod pa'i tshe/ chos gang la la zhig gi ngo bo nyid med na ni/ de'i phyir 'dzin par yang 'gyur na/ 'on te mi dmigs na ni 'di ni gzugs so/ /'di ni tshor ba'o/ /'di ni 'du shes so/ /'di ni 'du byed do/ /'di
282b2(nyi khri): ni rnam par shes pa'o/ /zhes bya bar yang ci zhig gzung / 'di dag ni skye mched dang / khams dang rten cing 'brel par 'byung ba'o/ /'di dag ni pha rol tu phyin pa rnams dang / stong pa nyid thams cad dang / byang chub kyi phyogs kyi chos rnams so/ /
282b3(nyi khri): 'di dag ni 'phags pa'i bden pa dang / bsam gtan dang tshad med pa dang gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa
282b4(nyi khri): dang / smon pa med pa dang / mngon par shes pa dang / ting nge 'dzin dang / gzungs kyi sgo rnams so/ /'di dag ni de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang /
282b5(nyi khri): byams pa chen po dang / snying rje chen po dang / sangs rgyas kyi chos ma 'dres pa rnams so/ /'di ni rnam pa thams cad mkhyen pa nyid kyi bar ro zhes bya bar yang ci zhig gzung ste/ sha ra dwa ti'i bu shes rab kyi pha rol du phyin pa ni gzung du med pa'o/ /bsam
282b6(nyi khri): gtan gyi pha rol du phyin pa dang / brtson 'grus kyi pha rol du phyin pa dang / bzod pa'i pha rol du phyin pa dang / tshul khrims kyi pha rol du phyin pa dang / sbyin pa'i pha rol du phyin pa ni gzung du med pa'o/ /stong pa nyid thams cad dang / byang chub kyi
282b7(nyi khri): phyogs kyi chos rnams ni gzung du med pa'o/ /'phags pa'i bden pa dang bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang /
283a1(nyi khri): stong pa nyid dang mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo rnams ni gzung du med pa'o/ /de bzhin gshegs pa'i stobs bcu dang / mi 'jigs pa
283a2(nyi khri): bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad ni gzung du med pa'o/ /sha ra dwa ti'i bu de ni gzung du med pa'i pha rol du phyin pa ste/ 'di ltar shes
283a3(nyi khri): rab kyi pha rol du phyin pa'o/ /de la byang chub sems dpa' sems dpa' chen pos bslab par bya ste/ de la slob pa'i byang chub sems dpa' sems dpa' chen pos ni bslab pa yang mi dmigs na/ shes rab kyi pha rol du phyin pa lta ci smos/ byang
283a4(nyi khri): chub lta yang ci smos/ byang chub kyi chos rnams lta yang ci smos/ sangs rgyas kyi chos rnams lta yang ci smos/ rang sangs rgyas kyi chos rnams lta yang ci smos/ nyan thos pa'i chos rnams lta yang ci smos/ so so'i skye bo'i chos rnams lta yang ci smos/
283a5(nyi khri): de ci'i phyir zhe na/ sha ra dwa ti'i bu de ni 'di ltar chos gang la yang ngo bo nyid med do/ /de ltar chos thams cad dngos po med pa'i ngo bo nyid la/ so so'i skye bo'i chos ni gang / rgyun du zhugs pa ni gang zhig yod/ lan cig phyir 'ong ba dang / phyir mi
283a6(nyi khri): 'ong ba dang / dgra bcom pa nyid dang / rang sangs rgyas ni gang zhig yod/ byang chub sems dpa' ni gang zhig yod/ /de bzhin gshegs pa dgra bcom pa yang dag par rdzogs pa'i sangs rgyas ni gang zhig yod/ gal te gang zag de dag
283a7(nyi khri): dmigs su med na/ chos gang gis so so'i skye bo 'am rgyun du zhugs pa 'am/ lan cig phyir 'ong ba 'am/ phyir mi 'ong ba 'am/ dgra bcom pa dang / rang sangs rgyas sam byang chub sems dpa' 'am/ de bzhin gshegs pa dgra bcom pa
283b1(nyi khri): yang dag par rdzogs pa'i sangs rgyas shes bya bar brjod pa'i chos de dag 'byung bar yang ga la 'gyur/ gsol pa/ bcom ldan 'das chos thams cad dngos po ma mchis pa la/ 'di ni so so'i skye bo zhes bgyi ba dang / 'di ni de bzhin gshegs pa
283b2(nyi khri): dgra bcom pa yang dag par rdzogs pa'i sangs rgyas so zhes bgyi ba'i bar du 'byung ba ci'i slad du dmigs par gyur/ bcom ldan 'das kyis bka' stsal pa/ sha ra dwa ti'i bu ci gzugs kyi dngos po gang la byis pa so so'i skye bo rnams mngon par zhen
283b3(nyi khri): par gyur pa de lta bu yod dam/ yod par gyur tam/ yod par 'gyur ram/ gsol pa/ bcom ldan 'das phyin ci log ma gtogs par de ni ma lags so/ /bcom ldan 'das kyis bka' stsal pa/ sha ra dwa ti'i bu ci tshor ba dang 'du shes dang
283b4(nyi khri): 'du byed dang / rnam par shes pa'i dngos po gang la byis pa so so'i skye bo rnams mngon par zhen par gyur pa de lta bu yod dam/ yod par gyur tam/ yod par 'gyur ram/ gsol pa/ bcom ldan 'das phyin ci log ma gtogs par de ni ma lags
283b5(nyi khri): so/ /bcom ldan 'das kyis bka' stsal pa/ sha ra dwa ti'i bu sangs rgyas kyi chos ma 'dres pa brgyad kyi bar gyi dngos po gang la byis pa so so'i skye bo rnams mngon par zhen par gyur pa de lta bu yod dam/ yod par gyur tam/ yod par 'gyur
283b6(nyi khri): ram/ gsol pa/ bcom ldan 'das phyin ci log ma gtogs par de ni ma lags so/ /bcom ldan 'das kyis bka' stsal pa/ sha ra dwa ti'i bu de de bzhin no/ /de de bzhin te/ chos thams cad dngos po med pa la/ phyin ci log gi dbang gis
283b7(nyi khri): sems can rnams rnam par rtog ste/ de'i phyir byang chub sems dpa' sems dpa' chen po shes rab kyi pha rol du phyin pa la spyod pa'i tshe/ thabs mkhas pas/ chos thams cad dngos po med par mthong nas/ bla na med pa yang dag par rdzogs pa'i byang
284a1(nyi khri): chub tu yang dag par 'jog go / gsol pa/ bcom ldan 'das thabs mkhas pa gang gis byang chub sems dpa' sems dpa' chen po chos thams cad dngos po med par mthong nas/ bla na med pa yang dag par rdzogs pa'i
284a2(nyi khri): byang chub tu yang dag par 'jug pa'i thabs mkhas pa de gang lags/ bcom ldan 'das kyis bka' stsal pa/ sha ra dwa ti'i bu 'di la byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ chos gang yang gang
284a3(nyi khri): la thogs par 'gyur ba'i dngos po 'am/ gang la thogs par gyur nas zhum par 'gyur ba 'am/ zhum par gyur nas sgyid lug par 'gyur ba 'am/ sgyid lug par gyur nas tshi chad par 'gyur ba 'am/ tshi chad par gyur nas/ le lor 'gyur
284a4(nyi khri): ba'i dngos po yang dag par rjes su mi mthong ste/ sha ra dwa ti'i bu sems can rnams rmongs pas phung po zhes bya ba 'am/ skye mched ces bya ba 'am/ khams shes bya ba 'am/ rten cing 'brel par 'byung ba zhes bya ba 'am/ rten cing 'brel par 'byung
284a5(nyi khri): ba'i chos shes bya bar mngon par zhen pa ma gtogs par chos thams cad ni dngos po med pa'o/ /srog med pa'o/ /srog dang bral ba'o/ /dngos po med pa'i ngo bo nyid do/ /rang bzhin gyis stong ba'o/ /rang gi mtshan nyid kyis stong ba'o/ /de lta
284a6(nyi khri): bas na byang chub sems dpa' sems dpa' chen po shes rab kyi pha rol du phyin pa la spyod pa'i tshe/ chos thams cad dngos po med pa'i ngo bo nyid dang / rang bzhin stong pa nyid dang / rang gi mtshan nyid stong par yang dag par rjes su mthong nas/ sgyu ma'i mkhan po
284a7(nyi khri): lta bu'i lus byin gyis brlabs nas sems can rnams la chos ston te/ sems can gang ser sna can du gyur pa de dag la sbyin pa'i gtam byed do/ /tshul khrims ngan pa can rnams la tshul khrims kyi gtam byed do/ /gnod sems can rnams la bzod
284b1(nyi khri): pa'i gtam byed do/ /le lo can rnams la brtson 'grus kyi gtam byed do/ /sems g.yeng ba rnams la ting nge 'dzin gyi gtam byed do/ /shes rab 'chal ba rnams la shes rab kyi gtam byed do/ /gang gi tshe sems can de dag sbyin pa la bkod
284b2(nyi khri): par gyur pa dang / tshul khrims dang bzod pa dang brtson 'grus dang / ting nge 'dzin dang / shes rab la bkod par gyur pa de'i tshe/ de las gong du sems can de dag la 'phags pa'i gtam 'byung bar 'gyur ba gang gis rgyun du zhugs pa'i 'bras bu
284b3(nyi khri): thob par 'gyur ba dang / lan cig phyir 'ong ba'i 'bras bu thob par 'gyur ba dang / phyir mi 'ong ba'i 'bras bu thob par 'gyur ba dang / dgra bcom pa nyid thob par 'gyur ba dang / rang byang chub thob par 'gyur ba dang / rnam pa thams cad mkhyen pa
284b4(nyi khri): nyid kyi bar du thob par 'gyur ba de lta bu'i gtam byed do/ /gsol pa/ bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ de ltar sems can ma mchis shing yang dag par ma mchis pa
284b5(nyi khri): rnams sbyin pa la sbyor/ tshul khrims dang bzod pa dang brtson 'grus dang ting nge 'dzin dang shes rab la sbyor zhing de las gong du 'phags pa'i gtam 'byung bar 'gyur ba gang gis rgyun du zhugs pa'i 'bras bu thob par 'gyur ba dang / lan cig phyir 'ong
284b6(nyi khri): ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub 'thob par 'gyur ba dang / rnam pa thams cad mkhyen pa nyid kyi bar du 'thob par 'gyur ba de lta bu'i gtam bgyid na/ ji ltar dmigs pa ma mchis par
284b7(nyi khri): 'gyur/ bcom ldan 'das kyis bka' stsal pa/ sha ra dwa ti'i bu byang chub sems dpa' sems dpa' chen po shes rab kyi pha rol du phyin pa la spyod pa la/ dmigs pa gang yang med de/ de ci'i phyir zhe na/ de ni 'di ltar byang chub sems dpa'
285a1(nyi khri): sems dpa' chen po de shes rab kyi pha rol du phyin pa la spyod pa'i tshe/ kun rdzob kyi brdas tha snyad du spyod pa ma gtogs par sems can gang yang mi dmigs te/ sha ra dwa ti'i bu de la byang chub sems dpa' sems dpa' chen po 'di lta
285a2(nyi khri): ste/ kun rdzob kyi bden pa dang / don dam pa'i bden pa dang / bden pa gnyis la gnas nas/ sems can rnams la chos ston kyang / sha ra dwa ti'i bu bden pa gnyis la sems can du dmigs pa med de/ sems can du gdags pa yang med
285a3(nyi khri): do/ /'on kyang byang chub sems dpa' sems dpa' chen po thabs mkhas pas shes rab kyi pha rol du phyin pa la spyod pa'i tshe/ sems can rnams la chos ston pa des sems can de dag tshe 'di nyid la bdag tu mi dmigs na/ gang thob par bya ba
285a4(nyi khri): dang / gang gis thob par bya ba lta ci smos te/ sha ra dwa ti'i bu de ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/ thabs mkhas pas sems can rnams la chos ston to/ /gsol pa/ bcom ldan
285a5(nyi khri): 'das de ltar byang chub sems dpa' sems dpa' chen po chos gang yang gcig pa 'am/ tha dad par yang mi dmigs/ 'di lta bu'i go cha 'tshal ba dang / go cha de 'tshal bas 'dod pa'i khams na yang mi gda'/ gzugs mchis pa'i khams na
285a6(nyi khri): yang mi gda'/ gzugs ma mchis pa'i khams na yang mi gda'/ 'dus byas kyi khams dang / 'dus ma byas kyi khams na yang mi gda' la/ sems can rnams khams gsum nas 'grel cing sems can du'ang mi dmigs/ sems
285a7(nyi khri): can du gdags pa yang mi dmigs pa ni spro ba chen po dang ldan pa ste/ sems can du gdags pa ma mchis pas/ sems can bcings pa dang grol ba ma mchis/ sems can bcings pa dang grol ba ma mchis pas/ kun nas nyon mongs pa dang / rnam
285b1(nyi khri): par byang ba ma mchis/ kun nas nyon mongs pa dang / rnam par byang ba ma mchis pas/ lam gyi rgyud rnams/ tha dad par mi dmigs/ lam gyi rgyud rnams tha dad pa ma mchis pa la las dang nyon mongs pa ma mchis te/ las dang nyon mongs pa
285b2(nyi khri): ma mchis na/ rnam par smin pa gang gis bdag gam/ sems can 'gro ba lnga'i 'khor ba na gda' bar 'gyur ba'i rnam par smin pa de lta bu yang ga las mchis/ bcom ldan 'das kyis bka' stsal pa/ sha ra dwa ti'i bu de de bzhin no/ /de de bzhin
285b3(nyi khri): te/ tshig ji skad du brjod pa bzhin te/ gal te sngon sems can zhig byung bar gyur la/ phyis 'byung ba med par gyur tam/ 'on te de ni de bzhin du sngon yod pa la phyis med par gyur tam/ 'gro ba lnga'i 'khor ba sngon yod la phyis med par 'gyur/
285b4(nyi khri): de bzhin gshegs pa dang / byang chub sems dpa' la yang 'das pa de lta bur 'gyur na/ sha ra dwa ti'i bu de bzhin gshegs pa rnams byung yang rung / de bzhin gshegs pa rnams ma byung yang rung ste/ chos de dag gi de bzhin nyid dang / ma nor
285b5(nyi khri): ba de bzhin nyid dang / gzhan ma yin pa de bzhin nyid dang / chos nyid dang / chos kyi dbyings dang / chos kyi gnas nyid dang / chos skyon med pa nyid dang / yang dag pa'i mtha' dang / bsam gyis mi khyab pa'i dbyings de bzhin du gnas pa ste/
285b6(nyi khri): de la bdag kyang med/ sems can yang med/ srog kyang med/ 'gro ba yang med/ gso ba yang med/ skyes bu yang med/ gang zag yang med/ shed can kyang med/ shed bdag kyang med/ byed pa po yang med/ tshor ba po yang med/
285b7(nyi khri): shes pa po yang med/ mthong ba po yang med na de la gzugs lta ga la yod/ tshor ba dang 'du shes dang 'du byed dang / rnam par shes pa lta ga la yod/ skye mched dang / khams dang / rten cing 'brel par 'byung ba lta ga la yod/ rten cing
286a1(nyi khri): 'brel par 'byung ba'i chos rnams lta yang ga la yod de/ chos de dag med na 'gro ba lnga'i 'khor ba gang nas/ sems can rnams dgrol bar bya ba de lta bu dag lta yang ga la yod de/ sha ra dwa ti'i bu de la/ byang chub sems dpa'
286a2(nyi khri): sems dpa' chen po/ sngon gyi sangs rgyas bcom ldan 'das rnams las de lta bu'i chos ngo bo nyid kyis stong pa de dag thos nas sems can rnams kyi don du bla na med pa yang dag par rdzogs pa'i byang chub tu mngon par 'jug ste/ phyin ci log gis
286a3(nyi khri): byis pa so so'i skye bo rnams mngon par zhen pa ma gtogs par sems can nam chos gang yang dmigs pa med do/ /sha ra dwa ti'i bu byang chub sems dpa' sems dpa' chen po ni de lta bu'i go cha chen po gyon te/ go cha de bgos pas bla na med pa
286a4(nyi khri): yang dag par rdzogs pa'i byang chub las phyir mi ldog ste/ bdag gis ni bla na med pa yang dag par rdzogs pa'i byang chub tu mngon par rdzogs par 'tshang mi rgya bar bya ba ma yin gyi/ gdon mi za bar bdag gis bla na med pa yang dag par rdzogs pa'i
286a5(nyi khri): byang chub tu mngon par rdzogs par 'tshang rgya bar bya'o/ /de ltar mngon par rdzogs par sangs rgyas nas kyang / sems can rnams kyi don chos bzhin du byas te/ don bya ba des sems can rnams phyin ci log las yongs su dgrol bar
286a6(nyi khri): bya'o snyam mo/ /sha ra dwa ti'i bu 'di lta ste/ dper na sgyu ma'i mkhan po 'am/ sprul pa'i skyes bu zhig gis srog chags bye ba khrag khrig brgya stong mang por sprul te/ bza' ba dang / bca' ba zhim zhing nyams su bde ba shin du mang
286a7(nyi khri): bas tshim par byas te/ de ltar tshim par byas nas/ bdag gis ni bsod nams mang po spel to/ /bdag gis ni bsod nams mang po spel to zhes/ ched du brjod pa ched du brjod na/ sha ra dwa ti'i bu de ji snyam du sems/ de la la la zhig
286b1(nyi khri): ston te tshim par byas pa 'am/ la las bsod nams 'phel bar byas pa yod dam/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/ sha ra dwa ti'i bu de bzhin du byang chub sems dpa' sems dpa'
286b2(nyi khri): chen po yang sems dang po bskyed pa nas nye bar bzung ste/ pha rol du phyin pa rnams la spyod pa dang / stong pa nyid thams cad la spyod pa dang / byang chub kyi phyogs kyi chos sum cu rtsa bdun la spyod pa dang / 'phags pa'i bden pa dang / bsam
286b3(nyi khri): gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / rnam par thar pa'i sgo stong pa nyid dang / mtshan ma med pa dang / smon pa med
286b4(nyi khri): pa dang / mngon par shes pa dang / ting nge 'dzin thams cad dang / gzungs kyi sgo thams cad la spyod pa dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po
286b5(nyi khri): dang / snying rje chen po dang / sangs rgyas kyi chos ma 'dres pa brgyad la spyod pa dang / byang chub kyi lam yongs su rdzogs par byed pa dang / sangs rgyas kyi zhing yongs su dag par byed pa'i tshe/ sems can rnams yongs su smin par byed de/
286b6(nyi khri): sems can la la zhig dmigs par byas shing / gdul bar bya ba de lta bu'i sems can gang yang mi dmigs so// //shes rab kyi pha rol tu phyin pa stong phrag nyi shu lnga pa/ bam po bdun cu gnyis pa/ de nas tshe dang ldan pa
286b7(nyi khri): rab 'byor gyis/ bcom ldan 'das la 'di skad ces gsol to/ /bcom ldan 'das byang chub sems dpa' sems dpa' chen pos byang chub kyi lam gang la spyod de/ sems can rnams yongs su smin par bgyi ba dang / sangs rgyas kyi zhing
287a1(nyi khri): yongs su dag par bgyi ba'i byang chub sems dpa' sems dpa' chen po'i byang chub kyi lam gang lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po sems dang po
287a2(nyi khri): bskyed pa nas nye bar bzung ste/ sbyin pa'i pha rol du phyin pa la spyod/ tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol du phyin pa dang / bsam gtan gyi pha rol tu phyin pa dang / shes rab kyi pha rol tu
287a3(nyi khri): phyin pa la spyod/ nang stong pa nyid la spyod phyi stong pa nyid la spyod phyi nang stong pa nyid la spyod/ dngos po med pa'i ngo bo nyid stong pa nyid kyi bar la spyod/ dran pa nye bar gzhag pa bzhi dang / yang dag par spong ba bzhi dang / rdzu 'phrul gyi rkang pa bzhi dang / dbang po lnga
287a4(nyi khri): dang / stobs lnga dang / byang chub kyi yan lag bdun dang / 'phags pa'i lam yan lag brgyad pa la spyod/ 'phags pa'i bden pa bzhi dang / bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi dang / rnam
287a5(nyi khri): par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa lnga dang / ting nge 'dzin thams cad dang / gzungs kyi sgo thams cad la spyod/ de bzhin
287a6(nyi khri): gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang snying rje chen po dang / sangs rgyas kyi chos ma 'dres pa brgyad la spyod cing sems can rnams yongs su smin par byed do/ /sangs rgyas
287a7(nyi khri): kyi zhing yang yongs su dag par byed do/ /gsol pa/ bcom ldan 'das ji ltar na byang chub sems dpa' sems dpa' chen po sbyin pa'i pha rol du phyin pa la spyod cing sems can rnams yongs su smin par bgyid pa lags/ bcom ldan 'das kyis bka' stsal
287b1(nyi khri): pa/ rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ sems can rnams la sbyin pa yongs su gtong ste/ sbyin pa byin nas 'di skad du 'dems shing rjes su ston te/ rigs kyi bu dag sbyin pa la gzung bas
287b2(nyi khri): ma 'dzin cig / sbyin pa la gzung bas 'dzin cing lus gang mngon par grub pas sdug bsngal mang po nyams su myong bar 'gyur ba de lta bu'i lus mngon par 'grub pa re/ rigs kyi bu dag 'di la don dam par na/ sbyin pa yang med/ sbyin pa'i 'bras bu yang
287b3(nyi khri): med/ sbyin pa'i bdag po yang med/ len pa yang med de/ chos de dag thams cad ni rang bzhin gyis stong pa'o/ /rang bzhin gyis stong pa'i chos ni len pa med do/ /rang bzhin gyis stong pa nyid ni gzung du med pa'o zhes 'dems shing rjes su ston te/
287b4(nyi khri): rab 'byor byang chub sems dpa' sems dpa' chen po ni sbyin pa'i pha rol tu phyin pa la spyod pa'i tshe/ de ltar sems can rnams la sbyin pa yongs su gtong yang sbyin pa mi dmigs so/ /sbyin pa'i bdag po mi dmigs so/ /len pa mi dmigs so/ /de ni mi
287b5(nyi khri): dmigs pa'i pha rol tu phyin pa ste/ 'di ltar sbyin pa'i pha rol tu phyin pa'o/ /de chos gsum po de dag thams cad mi dmigs pas/ sems can rnams rgyun tu zhugs pa'i 'bras bu la sbyor ro/ /lan cig phyir 'ong ba'i 'bras bu dang / phyir mi
287b6(nyi khri): 'ong ba'i 'bras bu dang / dgra bcom pa nyid la sbyor ro/ /rang byang chub la sbyor ro/ /bla na med pa yang dag par rdzogs pa'i byang chub la sbyor ro/ /rab 'byor de ltar byang chub sems dpa' sems dpa' chen po sbyin pa'i pha rol tu phyin pa la spyod pa'i
287b7(nyi khri): tshe/ sems can rnams yongs su smin par byed de/ de bdag nyid kyang sbyin pa yongs su gtong ngo / /gzhan yang sbyin pa la yang dag par skul lo/ /sbyin pa'i legs pa rjod do/ /sems can gzhan gang sbyin pa yongs su gtong ba de dag gi yang
288a1(nyi khri): legs pa brjod cing 'thun pas dga' bar spyod de/ de ltar byang chub sems dpa' sems dpa' chen po de/ de lta bu'i sbyin pa chen po byin zhing / rgyal rigs che zhing mtho ba'i rigs dang skal ba mnyam par skye'o/ /
288a2(nyi khri): bram ze che zhing mtho ba'i rigs dang skal ba mnyam par skye'o/ /khyim bdag che zhing mtho ba'i rigs dang skal ba mnyam par skye'o/ /khams kyi rgyal por 'gyur ro/ /'khor los sgyur ba'i rgyal po 'thob bo/ /de de dag na yang sems can
288a3(nyi khri): de dag bsdu ba'i dngos po bzhis yongs su sdud de/ bzhi gang zhe na/ sbyin pa dang tshig snyan pa dang don spyad pa dang / don 'thun pas yongs su sdud do/ /de de ltar sbyin pas yongs su bsdus pa'i sems can de dag kyang rim gyis tshul khrims la
288a4(nyi khri): rab tu 'god do/ /bzod pa dang brtson 'grus dang / ting nge 'dzin dang / shes rab la rab tu 'god do/ /bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi la rab tu 'god do/ /dran pa nye bar gzhag
288a5(nyi khri): pa bzhi dang / yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa la rab tu 'god do/ /'phags pa'i bden pa bzhi
288a6(nyi khri): dang / rnam par thar pa brgyad dang / mthar gyis gnas pa'i snyoms par 'jug pa dgu dang / rnam par thar pa'i sgo stong pa nyid dang / mtshan ma med pa dang / smon pa med pa dang / mngon par shes pa lnga dang / ting nge 'dzin rnams dang / gzungs
288a7(nyi khri): kyi sgo rnams la rab tu 'god do/ /yang dag pa'i skyon med par 'jug par byed do/ /rgyun tu zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang dgra bcom pa nyid thob par byed do/ /rang byang
288b1(nyi khri): chub thob par byed do/ /bla na med pa yang dag par rdzogs pa'i byang chub tu yang dag par skul lo/ /kye skyes bu dag bla na med pa yang dag par rdzogs pa'i byang chub ni mngon par rdzogs par 'tshang rgya bar mi dka' ste/ phyin ci log gis rmongs pa'i
288b2(nyi khri): sems can rnams kyis khong du mi chud pa ma gtogs par chos gang la sems can rnams chags par gyur pa'i chos de lta bu gang yang ngo bo nyid kyis yod pa med kyis/ phyin ci log gi 'dzin pa thams cad rgyun chod la 'khor ba las bdag cag
288b3(nyi khri): kyang thar bar gyis shig / gzhan yang thar bar gyis shig /de ltar khyed kyang don chen por gyis shig /gzhan yang don chen po la sbyor cig ces yang dag par skul bar byed de/ rab 'byor de ltar byang chub sems dpa' sems dpa' chen
288b4(nyi khri): pos sbyin pa'i pha rol du phyin pa la spyad par bya ste/ de ltar spyod pa'i tshe ci nas kyang sems dang po bskyed pa nas nye bar bzung ste/ nam yang ngan song du mi ltung ba dang / nam yang 'khor los sgyur ba'i rgyal po mi byed par mi 'gyur ba de ltar spyod
288b5(nyi khri): do/ /de ci'i phyir zhe na/ sa bon ji lta ba bzhin du 'bras bu 'byung ste/ 'khor los sgyur ba'i rgyal po de'i drung du slongs mo ba gang ji snyed cig 'ongs kyang / 'khor los sgyur ba'i rgyal po de 'di snyam du sems te/ bdag gis sems can rnams kyi
288b6(nyi khri): don ma gtogs par gzhan gyi don du 'khor los sgyur ba yongs su ma bzung ngo zhes de 'di skad ces zer te/ su ci 'dod pa de khyed byin gyis 'di ni nga'i ma yin gyi khyed kyi 'o/ nga ni nang gi gzugs la'ang don du gnyer ba med na/ gzhan la lta ci smos te/
288b7(nyi khri): gzhan du na ngas sems can rnams kyi don du 'khor ba yongs su bzung gi /bdag gi don du ni 'khor ba don du gnyer ba ma yin no zhes te/ de snying brtse bas snying rje chen po yongs su rdzogs par byas shing / snying rje chen pos sems can rnams kyi
289a1(nyi khri): don byed kyang / sems can gang yongs su grub pa de lta bu mi dmigs te/ gzhan du na 'du shes dang / ming dang tha snyad kyis rnam par spyod de/ rnam par spyod pa de yang sgra brnyan lta bur rnam par spyad du med par shes so/ /rab 'byor
289a2(nyi khri): byang chub sems dpa' sems dpa' chen pos sbyin pa'i pha rol tu phyin pa la de ltar spyod par bya ste/ spyod pa'i tshe ci nas kyang bdag gi sha yan chad kyang sems can rnams la yongs su ma btang ba med par bya na/ phyi rol gyi yo byad gang gis sems
289a3(nyi khri): can rnams 'khor ba las yongs su thar bar bya ba dag lta smos su yang med pa de ltar spyad par bya'o/ /gsol pa/ yo byad de dag gang lags/ bcom ldan 'das kyis bka' stsal pa/ sbyin pa'i pha rol du phyin pa ni yo byad do/ /tshul
289a4(nyi khri): khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa ni yo byad do/ /nang stong pa nyid ni yo byad do/ phyi stong
289a5(nyi khri): pa nyid ni yo byad do/ /phyi nang stong pa nyid ni yo byad do/ /dngos po med pa'i ngo bo nyid stong pa nyid kyi bar ni yo byad do/ /dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang stobs dang byang chub
289a6(nyi khri): kyi yan lag dang 'phags pa'i lam yan lag brgyad pa ni yo byad do/ /'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i
289a7(nyi khri): snyoms par 'jug pa dang / stong pa nyid dang mtshan ma med pa dang / smon pa med pa dang / mngon par shes pa dang ting nge 'dzin dang gzungs kyi sgo rnams ni yo byad do/ /de bzhin gshegs pa'i stobs dang / mi 'jigs pa dang so so
289b1(nyi khri): yang dag par rig pa dang / byams pa chen po dang / snying rje chen po dang / sangs rgyas kyi chos ma 'dres pa rnams ni yo byad do/ /de dag ni yo byad de/ yo byad de dag gis sems can rnams yongs su bsdus shing / rim gyis nyan
289b2(nyi khri): thos kyi theg pa 'am/ rang sangs rgyas kyi theg pa 'am/ theg pa chen po 'am/ theg pa gsum po de dag gis yongs su mya ngan las zlo ste/ rab 'byor de ltar na byang chub sems dpa' sems dpa' chen po sbyin pa'i pha rol tu phyin pa la
289b3(nyi khri): gnas shing / sbyin pa'i pha rol tu phyin pas/ sems can rnams yongs su bsdud pa yin no/ /rab 'byor ji ltar na/ byang chub sems dpa' sems dpa' chen po sbyin pa'i pha rol tu phyin pa la spyod cing / sems can rnams tshul khrims
289b4(nyi khri): kyi pha rol tu phyin pa la sbyor ba yin zhe na/ rab 'byor 'di la byang chub sems dpa' sems dpa' chen po sbyin pa'i pha rol tu phyin pa la gnas shing sems can rnams la sbyin pa yongs su gtong ste/ de sbyin pa gtong ba'i tshe 'di skad ces brjod do/ /rigs
289b5(nyi khri): kyi bu dag tshur sheg tshul khrims srungs shig / ngas khyed zas dang skom dang gos dang mal cha dang / me tog dang / bdug spos dang / spos dang / phreng ba dang / byug pa dang / khyim dang nor dang 'bru dang nor bu dang mu tig dang bai DUr+ya dang dung dang man shel
289b6(nyi khri): dang byi ru dang / gser dang dngul dang mi'i yo byad kyi rkyen dang / yo byad gang ci yang rung ba'i bar gyis phongs pa med par bya'o/ /khyed kyang phongs pas tshul khrims ngan pa la spyod grang na/ khyed yo byad thams cad dang / rin po che bdun gyi bar gyis
289b7(nyi khri): phongs pa med par byas/ des khyed sdom pa'i tshul khrims la mnos la/ rim gyis nyan thos kyi theg pa 'am/ rang sangs rgyas kyi theg pa 'am/ rnam pa thams cad mkhyen pa nyid kyi theg pa 'am/ theg pa gsum po de dag gis sdug bsngal gyi
290a1(nyi khri): mthar phyin par gyis shig / ces nas byang chub sems dpa' sems dpa' chen po de bdag nyid kyang tshul khrims srung ngo / /gzhan yang tshul khrims la yang dag par skul lo/ tshul khrims kyi legs pa brjod do/ /sems
290a2(nyi khri): can gzhan gang tshul khrims srung ba de dag gi yang legs pa rjod cing 'thun pas dga' bar spyod do/ /de ltar byang chub sems dpa' sems dpa' chen po de sems can de dag de ltar tshul khrims la sbyor zhing / tshul khrims la rab tu bkod de/ rim
290a3(nyi khri): gyis theg pa gsum pos yongs su mya ngan las zlo ste/ rab 'byor de ltar na byang chub sems dpa' sems dpa' chen po sbyin pa'i pha rol tu phyin pa la gnas shing / tshul khrims kyi pha rol tu phyin pas sems can rnams yongs su sdud pa yin no/ /
290a4(nyi khri): rab 'byor ji ltar na byang chub sems dpa' sems dpa' chen po sbyin pa'i pha rol tu phyin pa la spyod cing / sems can rnams bzod pa'i pha rol tu phyin pa la sbyor ba yin zhe na/ rab 'byor 'di la byang chub sems dpa' sems dpa' chen po sbyin pa'i pha rol tu
290a5(nyi khri): phyin pa la gnas shing / sems can gang khro ba dang / gnod sems su byed pa dag mthong na/ de dag la 'di skad ces zer ro/ /rigs kyi bu dag khyed ci'i rgyus gnod sems su byed par gyur/ khyed gang gis phongs shing gnod sems su byed par gyur
290a6(nyi khri): pa de dang de nga las long shig / ngas khyed zas dang skom dang mi'i rkyen gyi yo byad gang ci yang rung ba'i bar gyis phong ba med par byas/ khro ba dang gnod sems med par gyis shig ces de ltar byang chub sems dpa' sems dpa' chen po sbyin pa'i pha rol tu phyin
290a7(nyi khri): pa la gnas shing / sems can de dag bzod pa la sbyor te/ 'di skad du gcugs gang gis khyed kyi khro ba skye bar gyur pa de ni snying po med pa ste/ de la dngos po gang yang med do/ /khro ba de ni yang dag pa ma yin par yongs su brtags pa ste/ dngos po
290b1(nyi khri): gang gis phyir khyed 'thab cing 'khon pa dang / gnod sems su byed par gyur pa dang / de ltar 'thabs shing 'khon te gnod sems su gyur nas/ dbyig pas 'gyed pa dang / mtshon gyis 'dre ba dang / phan tshun gyi srog la rgol bar gyur pa'i
290b2(nyi khri): dngos po de la/ dngos po'i rang bzhin gang yang med na/ de lta yin yang khyed yang dag pa ma yin pa'i yongs su rtogs pas 'khrugs na/ sems can dmyal ba dag tu ltung bar 'gyur/ byol song gi skye gnas dang / gshin rje'i 'jig rten
290b3(nyi khri): dag tu ltung bar 'gyur/ de ma yin pa'i ngan song gzhan dag tu'ang khyed sdug bsngal mi bzad pa dang / tsha zhing rtsub la yid du mi 'ong ba'i tshor ba nyams su myong bar 'gyur gyis/ skyes bu khyed rnams dngos po med pa'i chos kyi don du las gang
290b4(nyi khri): yongs su bzung bas mir skye ba yang thob par mi 'gyur na/ sangs rgyas byung ba dang / phrad par 'gyur ba lta smos su yang med pa de lta bu'i las yongs su ma 'dzin cig /grogs po dag sangs rgyas 'byung ba ni dkon no/ /mir skye ba 'thob pa ni dkon no/ /
290b5(nyi khri): dal ba phun sum tshogs pa ni dkon no/ /'khor ba las thar ba ni dkon no/ /de lta yin gyis dal ba 'di don med par ma bya shig /mi khom par gyur cing gsor mi rung bar gyur ta re zhes de la byang chub sems dpa' sems dpa' chen po bdag nyid kyang bzod pa
290b6(nyi khri): sgrub bo/ /gzhan yang bzod pa la yang dag par skul lo/ /bzod pa'i legs pa rjod do/ /sems can gzhan gang bzod pa bsgom pa de dag gi yang legs pa rjod cing 'thun pas dga' bar spyod do/ /de ltar byang chub sems dpa' sems dpa'
290b7(nyi khri): chen po de sems can de dag de ltar bzod pa la sbyar cing bzod pa la rab tu bkod de/ rim gyis theg pa gsum pos yongs su mya ngan las zlo ste/ rab 'byor de ltar na byang chub sems dpa' sems dpa' chen po sbyin pa'i pha rol tu phyin pa la gnas shing /
291a1(nyi khri): bzod pa'i pha rol tu phyin pas sems can rnams yongs su sdud par byed pa yin no/ /rab 'byor ji ltar na byang chub sems dpa' sems dpa' chen po sbyin pa'i pha rol tu phyin pa la spyod cing / sems can rnams brtson 'grus kyi
291a2(nyi khri): pha rol tu phyin pa la sbyor ba yin zhe na/ rab 'byor 'di la byang chub sems dpa' sems dpa' chen pos sems can le lo can brtson 'grus chung ba dag mthong na/ 'di skad du khyed ci'i phyir le lo byed ces brjod de/ de dag rkyen dang mi ldan pa'i phyir ro
291a3(nyi khri): zhes zer na/ de la byang chub sems dpa' sems dpa' chen po sbyin pa'i pha rol tu phyin pa la spyod cing / sems can de dag la 'di skad ces zer te/ kye skyes bu dag ngas sbyin pa'i rkyen tam/ tshul khrims kyi rkyen tam/ bzod pa'i rkyen tam/
291a4(nyi khri): gzhan yang rnam pa gang dang gang gis brtson 'grus brtsam du rung ba de dag ngas khyed la nye bar bsgrub par byas/ brtson 'grus rtsoms shig ces nas/ sems can de dag byang chub sems dpa' sems dpa' chen po de'i yo byad la spyod cing / lus sam
291a5(nyi khri): sems kyis brtson 'grus rtsom ste/ de dag lus dang sems kyi brtson 'grus kyis dge ba'i chos thams cad yongs su rdzogs par byed de/ dge ba'i chos de dag gis 'phags pa zag pa med pa'i chos rnams sgom mo/ /de dag bsgoms pas
291a6(nyi khri): rgyun tu zhugs pa'i 'bras bu 'thob bo/ /lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid 'thob bo/ /rang byang chub 'thob bo/ /bla na med pa yang dag par rdzogs pa'i byang chub tu mngon par
291a7(nyi khri): rdzogs par 'tshang rgya'o/ /de la byang chub sems dpa' sems dpa' chen po bdag nyid kyang brtson 'grus rtsom mo/ /gzhan yang brtson 'grus la yang dag par skul lo/ /brtson 'grus kyi legs par rjod do/ /sems can gzhan gang brtson
291b1(nyi khri): 'grus rtsom pa de dag gi yang legs par rjod cing 'thun pas dga' bar spyod do/ /de ltar byang chub sems dpa' sems dpa' chen po de sems can de dag de ltar brtson 'grus la sbyar cing / brtson 'grus la rab tu bkod de/ rim gyis
291b2(nyi khri): theg pa gsum pos yongs su mya ngan las zlo ste/ rab 'byor de ltar na byang chub sems dpa' sems dpa' chen po sbyin pa'i pha rol tu phyin pa la gnas shing / brtson 'grus kyi pha rol tu phyin pas sems can rnams yongs su sdud pa yin no/ /
291b3(nyi khri): rab 'byor ji ltar na byang chub sems dpa' sems dpa' chen po sbyin pa'i pha rol tu phyin pa la spyod cing / bsam gtan gyi pha rol tu phyin pa la sems can rnams sbyor ba yin zhe na/ rab 'byor 'di la byang chub sems dpa' sems dpa' chen pos
291b4(nyi khri): sems g.yengs par gyur pa'i sems can dag mthong na/ 'di skad du sems can khyed ci'i phyir bsam gtan la mnyam par mi gzhog ces brjod de/ de dag rkyen dang mi ldan pa'i phyir ro zhes zer na/ de la byang chub sems dpa' sems dpa'
291b5(nyi khri): chen po sbyin pa'i pha rol tu phyin pa la spyod cing / sems can de dag la 'di skad du 'dems te/ kye sems can dag ngas rkyen gang dang gang gis phyi nang gi chos la rnam par rtog par mi 'gyur ba de lta bu'i rkyen nye bar bsgrub par bya'o zhes nas/ byang chub
291b6(nyi khri): sems dpa' sems dpa' chen po de sems can de dag la rkyen gang dang gang nye bar bsgrubs pas rnam par rtog par mi 'gyur ba de lta bu'i rkyen nye bar bsgrub ste/ de'i phyir de dag rnam par rtog pa chad nas/ bsam gtan dang po la snyoms par 'jug go /
291b7(nyi khri): bsam gtan gnyis pa dang / bsam gtan gsum pa dang / bsam gtan bzhi pa la snyoms par 'jug go /byams pa la snyoms par 'jug go /snying rje dang dga' ba dang btang snyoms la snyoms par 'jug go /nam mkha' mtha' yas skye
292a1(nyi khri): mched la snyoms par 'jug go / rnam shes mtha' yas skye mched dang / cung zad med pa'i skye mched dang / 'du shes med 'du shes med min skye mched la snyoms par 'jug go /de dag bsam gtan dang / tshad med pa dang /
292a2(nyi khri): gzugs med pa'i snyoms par 'jug pa de dag gis sems dul bar gyur pas dran pa nye bar gzhag pa bzhi sgom mo/ /yang dag par spong ba bzhi dang / rdzu 'phrul gyi rkang pa bzhi dang dbang po lnga dang / stobs lnga dang / byang chub kyi yan lag bdun dang /
292a3(nyi khri): 'phags pa'i lam yan lag brgyad pa sgom mo/ /rnam par thar pa'i sgo gsum sgom mo/ /de dag bsgoms pas rim gyis theg pa gsum pos yongs su mya ngan las 'da' ste/ de la la la ni bla na med pa yang dag par rdzogs pa'i byang chub kyi bar du byang
292a4(nyi khri): chub kyi lam las yongs su mi nyam ste/ rab 'byor de ltar na byang chub sems dpa' sems dpa' chen po sbyin pa'i pha rol tu phyin pa la gnas shing / ting nge 'dzin gyi pha rol tu phyin pas sems can rnams yongs su sdud pa yin no/ /rab 'byor ji
292a5(nyi khri): ltar na byang chub sems dpa' sems dpa' chen po sbyin pa'i pha rol tu phyin pa la spyod cing / shes rab kyi pha rol tu phyin pas sems can rnams yongs su sdud pa yin zhe na/ rab 'byor 'di la byang chub sems dpa' sems dpa' chen po sbyin pa'i pha rol
292a6(nyi khri): tu phyin pa la gnas shing / shes rab 'chal par gyur pa'i sems can dag mthong na/ 'di skad du sems can khyed ci'i phyir shes rab mi sgom zhes brjod de/ de dag rkyen dang mi ldan pa'i phyir ro zhes zer na/ de la byang chub sems dpa' sems
292a7(nyi khri): dpa' chen po sbyin pa'i pha rol du phyin pa la gnas shing / sems can de dag la 'di skad du 'dems te/ nga las yo byad rnams long la sbyin pa byin cig tshul khrims srung shig /bzod pa sgom shig brtson 'grus rtsoms shig /ting nge 'dzin la mnyam
292b1(nyi khri): par zhog shig / rnam pa de dag yongs su rdzogs par bgyis la shes rab kyi pha rol tu phyin pa bsgom pa la bdag gam/ sems can nam/ srog gam/ 'gro ba 'am gso ba 'am skyes bu 'am/ gang zag gam shed can nam shed bdag gam/ byed
292b2(nyi khri): pa po 'am tshor ba po 'am shes pa po 'am/ mthong ba po 'am gzugs sam/ tshor ba 'am/ 'du shes sam/ 'du byed dam/ rnam par shes pa 'am/ skye mched dam/ khams sam/ rten cing 'brel par 'byung ba 'am/ pha rol tu phyin pa
292b3(nyi khri): rnams sam/ stong pa nyid thams cad dam/ byang chub kyi phyogs kyi chos rnams sam/ 'phags pa'i bden pa 'am/ bsam gtan nam/ tshad med pa 'am/ gzugs med pa'i snyoms par 'jug pa 'am/ rnam par thar pa 'am/ mthar
292b4(nyi khri): gyis gnas pa'i snyoms par 'jug pa 'am/ stong pa nyid dam/ mtshan ma med pa 'am/ smon pa med pa 'am/ mngon par shes pa 'am/ ting nge 'dzin nam/ gzungs kyi sgo 'am/ de bzhin gshegs pa'i stobs sam/ mi 'jigs pa 'am/
292b5(nyi khri): so so yang dag par rig pa 'am/ snying rje chen po 'am/ sangs rgyas kyi chos ma 'dres pa rnams sam/ rgyun tu zhugs pa'i 'bras bu 'am/ lan cig phyir 'ong ba'i 'bras bu 'am/ phyir mi 'ong ba'i 'bras bu 'am/ dgra bcom pa nyid dam/ rang
292b6(nyi khri): byang chub bam/ rnam pa thams cad mkhyen pa nyid kyi bar ram/ chos gang yang yod dam/ yongs su rtogs shig ces 'dems shing rjes su ston te/ de byang chub sems dpa' sems dpa' chen po de shes rab kyi pha rol tu phyin pa la spyod pa'i tshe/
292b7(nyi khri): chos gang la dmigs pa mngon par mkhyen par 'gyur ba de lta bu chos gang yang mi dmigs te/ de la mngon par zhen pa med pas chos gang yang skye ba 'am 'gag pa 'am/ kun nas nyon mongs pa 'am/ rnam par byang bar yang dag par rjes su mi mthong ste/
293a1(nyi khri): yang dag par rjes su mi mthong bas/ 'di ni sems can dmyal ba pa'o/ /'di ni byol song gi skye gnas pa'o/ /'di ni gshin rje'i 'jig rten pa'o/ /'di ni lha ma yin gyi rigs su gtogs pa'o/ /'di ni lha'o/ /'di ni mi'o/ /
293a2(nyi khri): 'di ni tshul khrims dang ldan pa'o/ /'di ni tshul khrims ngan pa can no/ /'di ni rgyun tu zhugs pa'o/ /'di ni lan cig phyir 'ong ba'o/ /'di ni phyir mi 'ong ba'o/ /'di ni dgra bcom pa'o/ /'di ni rang sangs rgyas so/ /'di ni byang chub sems
293a3(nyi khri): dpa'o/ /'di ni de bzhin gshegs pa dgra bcom pa yang dag par rdzogs pa'i sangs rgyas so zhes bya bar rnam par mi rtog ste/ rab 'byor de ltar na byang chub sems dpa' sems dpa' chen po sbyin pa'i pha rol tu phyin pa la gnas shing / shes rab kyi pha
293a4(nyi khri): rol tu phyin pas sems can rnams yongs su sdud pa yin no/ /rab 'byor ji ltar na byang chub sems dpa' sems dpa' chen po sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus
293a5(nyi khri): kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la gnas shing / byang chub kyi phyogs kyi chos sum cu rtsa bdun gyi bar la sems can rnams sbyor ba yin zhe na/ rab 'byor 'di la byang chub sems dpa'
293a6(nyi khri): sems dpa' chen po sems can dag la yo byad rnams nye bar bsgrubs te/ yo byad de dag gis yongs su zin pa'i sems can rnams byang chub kyi phyogs kyi chos rnams sgom mo/ /byang chub kyi phyogs kyi chos de bsgom par 'khor ba las yongs su
293a7(nyi khri): thar bar 'gyur te/ rab 'byor de ltar na byang chub sems dpa' sems dpa' chen po pha rol tu phyin pa drug la gnas shing / byang chub kyi phyogs kyi chos sum cu rtsa bdun la sems can rnams sbyor ba yin no/ /rab 'byor gzhan yang byang chub sems
293b1(nyi khri): dpa' sems dpa' chen po sbyin pa'i pha rol du phyin pa la spyod cing sems can mgon med pa/ sdug bsngal ba kha zas dang / gos kyis 'phongs pa dag mthong na 'di ltar yongs su smin par byed do/ /rigs kyi bu dag tshur sheg nga las zas dang skom dang
293b2(nyi khri): gos dang / bzhon pa dang / mal cha dang / me tog dang / bdug spos dang / spos dang / phreng ba dang / byug pa dang / mi'i rkyen dang / yo byad gang ci yang rung ste/ rin po che bdun gyi bar du long la/ sems can rnams la phan thogs shig /
293b3(nyi khri): ces 'dems shing rjes su ston to/ /de tshul khrims kyi pha rol du phyin pa la gnas shing sems can de dag la phan pa de lta bus phan 'dogs te/ phan pa de lta bus phan btags pas de dag dge ba bcu'i las kyi lam yang dag par blangs shing gnas te/
293b4(nyi khri): de dag sdom pa'i tshul khrims ma zhig ma god pa/ ma 'dres pa/ skyon med pa/ ma nyams pa/ rang dbang yod pa/ mkhas pas bsngags pa/ shin tu rdzogs pa ting nge 'dzin gyi rgyur 'gyur ba la gnas shing / pha rol tu phyin pa drug la gnas/
293b5(nyi khri): stong pa nyid thams cad dang / byang chub kyi phyogs kyi chos rnams la gnas/ 'phags pa'i bden pa dang / bsam gtan dang / tshad med pa dang gzugs med pa'i snyoms par 'jug pa dang / rnam par thar pa dang / mthar gyis gnas pa'i
293b6(nyi khri): snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo rnams la gnas/ de bzhin gshegs pa'i stobs bcu dang / mi 'jigs pa bzhi dang /
293b7(nyi khri): so so yang dag par rig pa bzhi dang / snying rje chen po dang / sangs rgyas kyi chos ma 'dres pa brgyad la gnas shing / rnam pa thams cad mkhyen pa nyid rjes su thob par byed do/ /rab 'byor gzhan yang byang chub sems dpa' sems dpa' chen
294a1(nyi khri): po bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la gnas shing sems can shes rab 'chal bar gyur pa blo chung ba dag
294a2(nyi khri): mthong na/ 'di ltar yongs su smin par byed de/ rkyen gang dang ma ldan pas khyed shes rab 'chal bar gyur pa'i rkyen de dag ngas khyed la bshugs kyis zas dang skom dang gos dang / bzhon pa dang / mal cha dang / me tog dang / bdug spos dang /
294a3(nyi khri): spos dang / phreng ba dang / byug pa dang / mi'i rkyen dang / yo byad gang ci yang rung ba rin po che bdun gyi bar du long shig ces nas/ de shes rab kyi pha rol tu phyin pa la gnas shing / sems can de dag la phan pa de lta bus phan 'dogs te/
294a4(nyi khri): phan pa de lta bus phan btags pas rmongs pa med cing shes rab dang ldan par gyur pa de dag shes rab kyi pha rol tu phyin pa la gnas shing / pha rol tu phyin pa drug la gnas/ stong pa nyid thams cad dang / byang chub kyi phyogs kyi chos rnams la
294a5(nyi khri): gnas/ 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma
294a6(nyi khri): med pa dang / smon pa med pa dang / mngon par shes pa dang / ting nge 'dzin dang / gzungs kyi sgo rnams la gnas/ de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / snying
294a7(nyi khri): rje chen po dang / sangs rgyas kyi chos ma 'dres pa brgyad la gnas shing / rnam pa thams cad mkhyen pa nyid rjes su thob par byed do/ /rab 'byor de ltar byang chub sems dpa' sems dpa' chen po shes rab kyi pha rol tu phyin pa la gnas
294b1(nyi khri): shing / sems can rnams yongs su smin par byed de/ de ltar yongs su smin par byas pa'i rnams ngan song gsum las yongs su thar ba nas 'khor ba thams cad kyi bar las yongs su thar ro/ /shes rab kyi pha rol tu phyin pa stong phrag nyi shu
294b2(nyi khri): lnga pa las/ le'u drug cu lnga'o// //de nas tshe dang ldan pa rab 'byor 'di snyam du gyur te/ byang chub sems dpa' sems dpa' chen pos de lta bus go bgo bar bya na/ de la byang chub sems dpa' sems dpa' chen
294b3(nyi khri): po'i byang chub kyi lam ji lta bu zhig yod snyam pa dang / de nas bcom ldan 'das kyis tshe dang ldan pa rab 'byor gyi sems kyi yongs su rtog pa thugs su chud nas/ tshe dang ldan pa rab 'byor la 'di skad ces bka' stsal to/ /rab 'byor pha
294b4(nyi khri): rol tu phyin pa drug ni/ byang chub sems dpa' sems dpa' chen po'i lam mo/ /rab 'byor stong pa nyid thams cad ni byang chub sems dpa' sems dpa' chen po'i lam mo/ /byang chub kyi phyogs kyi chos sum cu rtsa bdun ni byang chub sems dpa'
294b5(nyi khri): sems dpa' chen po'i lam mo/ /rab 'byor 'phags pa'i bden pa bzhi dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong
294b6(nyi khri): pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo thams cad ni byang chub sems dpa' sems dpa' chen po'i lam mo/ /de bzhin gshegs pa'i stobs bcu dang / mi 'jigs
294b7(nyi khri): pa bzhi dang / so so yang dag par rig pa bzhi dang / snying rje chen po dang / sangs rgyas kyi chos ma 'dres pa brgyad ni byang chub sems dpa' sems dpa' chen po'i lam mo/ /rab 'byor gzhan yang chos thams cad ni byang chub sems dpa' sems
295a1(nyi khri): dpa' chen po'i lam mo/ /rab 'byor de ji snyam du sems/ chos gang la byang chub sems dpa' sems dpa' chen pos bslab par mi bya ba dang / gang la ma bslabs pas kyang bla na med pa yang dag par rdzogs pa'i byang chub
295a2(nyi khri): tu mngon par rdzogs par 'tshang rgya ba de lta bu'i chos gang yang yod dam/ rab 'byor gang la byang chub sems dpa' sems dpa' chen pos bslab par mi bya ba'i chos de lta bu gang yang med de/ chos thams cad la ma bslabs pa'i byang chub sems dpa'
295a3(nyi khri): sems dpa' chen pos ni/ rnam pa thams cad mkhyen pa nyid thob par mi nus so/ /rab 'byor gyis gsol pa/ bcom ldan 'das gal te chos thams cad stong pa lags na /byang chub sems dpa' sems dpa' chen pos chos thams cad
295a4(nyi khri): la ji ltar bslab par bgyi ste/ bcom ldan 'das 'di snyed do zhes bgyi ba 'am/ 'di dag go zhes bgyi ba dang / 'jig rten pa'i chos ni 'di dag go /'jig rten las 'das pa'i chos ni 'di dag go /zag pa dang bcas pa'i chos ni 'di dag go /
295a5(nyi khri): zag pa med pa'i chos ni 'di dag go /'dus byas kyi chos ni 'di dag go /'dus ma byas kyi chos ni 'di dag go /so so'i skye bo'i chos ni 'di dag go /rgyun du zhugs pa'i chos ni 'di dag go /lan cig phyir 'ong ba dang / phyir mi 'ong ba dang /
295a6(nyi khri): dgra bcom pa'i chos ni 'di dag go /rang sangs rgyas kyi chos ni 'di dag go /byang chub sems dpa'i chos ni 'di dag go /sangs rgyas kyi chos ni 'di dag go /zhes bgyi ba ni spros pa ma mchis pa 'phro bar bgyid pa'o/ /bcom ldan 'das
295a7(nyi khri): kyis bka' stsal pa/ rab 'byor de de bzhin no/ /de de bzhin te/ chos thams cad ni stong pa'o/ /rab 'byor gal te chos thams cad ngo bo nyid kyi/ stong pa ma yin na ni/ byang chub sems dpa' sems dpa' chen po yang chos thams cad la
295b1(nyi khri): bslabs shing / bla na med pa yang dag par rdzogs pa'i byang chub tu mngon par rdzogs par 'tshang mi rgya ste/ rab 'byor chos thams cad stong pas de'i phyir byang chub sems dpa' sems dpa' chen po chos thams cad la bslabs shing bla na med pa yang
295b2(nyi khri): dag par rdzogs pa'i byang chub tu mngon par rdzogs par 'tshang rgya'o/ /rab 'byor khyod kyis gzhan yang gang 'di skad du gal te chos thams cad ngo bo nyid kyis stong na/ byang chub sems dpa' sems dpa' chen pos 'di snyed do/ /zhes bya ba 'am 'di
295b3(nyi khri): dag go zhes bya ba dang / 'jig rten pa'i chos ni 'di dag go /'jig rten las 'das pa'i chos ni 'di dag go /zag pa dang bcas pa'i chos ni 'di dag go /zag pa med pa'i chos ni 'di dag go /'dus byas kyi chos ni 'di dag go /'dus
295b4(nyi khri): ma byas kyi chos ni 'di dag go / so so'i skye bo'i chos ni 'di dag go /rgyun du zhugs pa'i chos ni 'di dag go /lan cig phyir 'ong ba dang / phyir mi 'ong ba dang / dgra bcom pa'i chos ni 'di dag go /rang sangs rgyas kyi chos ni 'di dag go /
295b5(nyi khri): byang chub sems dpa'i chos ni 'di dag go /sangs rgyas kyi chos ni 'di dag go zhes bya bar chos rnam par dbye bar 'gyur zhes bya ba ni/ rab 'byor ci sems can 'di dag gis de ltar chos thams cad stong ngo zhes bya bar shes sam/ gal te shes
295b6(nyi khri): na ni byang chub sems dpa' chen po yang chos thams cad la bslabs shing rnam pa thams cad mkhyen pa nyid thob par mi byed de/ rab 'byor sems can 'di dag chos thams cad stong ngo zhes bya bar mi shes pas/ de'i phyir byang chub sems dpa'
295b7(nyi khri): sems dpa' chen po bla na med pa yang dag par rdzogs pa'i byang chub tu mngon par rdzogs par sangs rgyas nas/ chos rnam par dgod pa byas shing / sems can rnams la chos ston to/ /rab 'byor de la byang chub sems dpa' sems
296a1(nyi khri): dpa' chen po byang chub kyi lam la spyod pas/ thog ma nyid du 'di ltar yongs su brtag par bya ste/ mngon par 'du bya ba ma gtogs par 'di la chos gang yang ngo bo nyid kyis dmigs su med do/ /zhes bya bar yongs
296a2(nyi khri): su brtag par bya'o/ /de chos thams cad kyi ngo bo nyid la de ltar rtogs pas/ pha rol tu phyin pa rnams sam/ stong pa nyid thams cad dam/ byang chub kyi phyogs kyi chos sum cu rtsa bdun nam/ 'phags pa'i bden pa dang / bsam gtan
296a3(nyi khri): dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge
296a4(nyi khri): 'dzin dang / gzungs kyi sgo rnams sam/ de bzhin gshegs pa'i stobs dang / mi 'jigs pa dang / so so yang dag par rig pa dang / snying rje chen po dang / sangs rgyas kyi chos ma 'dres pa rnams sam/ rgyun du zhugs pa'i 'bras bu 'am/
296a5(nyi khri): lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dam/ rang byang chub bam/ bla na med pa yang dag par rdzogs pa'i byang chub kyi bar ram/ chos gang la yang mngon par chags par mi 'gyur ro/ /de
296a6(nyi khri): ci'i phyir zhe na/ de ni 'di ltar chos thams cad ni ngo bo nyid kyis chos thams cad kyis stong ste/ stong pa nyid ni stong pa nyid la mngon par zhen par mi 'gyur ro/ /stong pa nyid kyang dmigs su med na/ gang stong pa nyid la mngon par zhen par 'gyur ba lta ci
296a7(nyi khri): smos te/ rab 'byor de ltar na byang chub sems dpa' sems dpa' chen po chos thams cad la mngon par zhen pa med par chos thams cad kyis rnam par spyod do/ /de bslab pa 'di la gnas shing sems can 'di dag ci la spyod ces sems can gyi
296b1(nyi khri): spyod pa la lta ste/ de 'di snyam du kye ma sems can 'di dag ni yang dag pa ma yin pa'i 'dzin pa la spyod de/ kye ma sems can 'di dag ni yang dag pa ma yin pa'i 'dzin pa las dgrol bar bya na dka' ba byed do zhes nas de'i tshe thabs mkhas pas shes rab kyi
296b2(nyi khri): pha rol tu phyin pa la gnas te/ 'di skad du ston to/ /kye sems can dag tshur sheg sbyin pa byin cig /des khyod longs spyod dang ldan par 'gyur gyis longs spyod des kyang rlom sems su ma byed cig de la snying po gang yang med do/ /de bzhin du tshul
296b3(nyi khri): khrims la 'dems te/ kye sems can dag tshur sheg /tshul khrims srungs shig tshul khrims des kyang rlom sems su ma byed cig /de la snying po gang yang med do/ /de bzhin du bzod pa la 'dems te/ kye sems can dag tshur sheg /bzod
296b4(nyi khri): pa sgoms shig / bzod pa des kyang rlom sems su ma byed cig /de la snying po gang yang med do/ /de bzhin du brtson 'grus la 'dems te/ kye sems can dag tshur sheg /brtson 'grus rtsoms shig /brtson 'grus des kyang rlom sems su ma byed cig /
296b5(nyi khri): de la snying po gang yang med do/ /de bzhin du ting nge 'dzin la 'dems te/ kye sems can dag tshur sheg /ting nge 'dzin la mnyam par zhog shig /ting nge 'dzin des kyang rlom sems su ma byed cig /de la snying po gang yang med do/ /de bzhin
296b6(nyi khri): du shes rab la 'dems te/ kye sems can dag tshur sheg /shes rab sgoms shig /shes rab des kyang rlom sems su ma byed cig /de la snying po gang yang med do/ /de bzhin du stong pa nyid thams cad la 'dems te/ kye sems can dag tshur
296b7(nyi khri): sheg / stong pa nyid sgoms shig /stong pa nyid des kyang rlom sems su ma byed cig /de la snying po gang yang med do/ /de bzhin du byang chub kyi phyogs kyi chos sum cu rtsa bdun la 'dems te/ kye sems can dag tshur sheg /byang chub kyi
297a1(nyi khri): phyogs kyi chos rnams sgoms shig / byang chub kyi phyogs kyi chos de dag gis kyang rlom sems su ma byed cig /de la snying po gang yang med do/ /de bzhin du 'phags pa'i bden pa dang / bsam gtan dang / tshad med pa dang /
297a2(nyi khri): gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang /
297a3(nyi khri): gzungs kyi sgo rnams la 'dems te/ kye sems can dag tshur sheg /gzungs kyi sgo rnams sgoms shig /gzungs kyi sgo de dag gis kyang rlom sems su ma byed cig /de la snying po gang yang med do/ /de bzhin du de bzhin gshegs pa'i
297a4(nyi khri): stobs bcu dang / mi 'jigs pa bzhi dang / so so yang dag par rig pa bzhi dang / snying rje chen po dang / sangs rgyas kyi chos ma 'dres pa rnams la 'dems te/ kye sems can dag tshur sheg /sangs rgyas kyi chos ma
297a5(nyi khri): 'dres pa rnams sgoms shig / sangs rgyas kyi chos ma 'dres pa de dag gis kyang rlom sems su ma byed cig /de la snying po gang yang med do/ /de bzhin du rgyun du zhugs pa'i 'bras bu la 'dems te/ kye sems can dag tshur sheg /rgyun du
297a6(nyi khri): zhugs pa'i 'bras bu sgoms shig / rgyun tu zhugs pa'i 'bras bu des kyang rlom sems su ma byed cig /de la snying po gang yang med do/ /de bzhin du lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid
297a7(nyi khri): dang / rang byang chub la 'dems te/ kye sems can dag tshur sheg /rang byang chub sgoms shig /rang byang chub des kyang rlom sems su ma byed cig /de la snying po gang yang med do/ /de bzhin du rnam pa thams cad mkhyen pa nyid kyi bar
297b1(nyi khri): la 'dems te/ kye sems can dag tshur sheg /rnam pa thams cad mkhyen pa nyid sgoms shig /rnam pa thams cad mkhyen pa nyid des kyang rlom sems su ma byed cig /de la snying po gang yang med do/ /zhes de ltar sems can rnams la
297b2(nyi khri): 'dems pa dang / rjes su ston pa byed cing / byang chub sems dpa'i lam la spyod kyang gang la yang mngon par zhen pa med do/ /de ci'i phyir zhe na/ chos thams cad ni mngon par zhen pa med pa ste/ de ni 'di ltar de dag la stong pa nyid kyi ngo bo
297b3(nyi khri): nyid kyi phyir gang gis mngon par zhen par bya ba'i ngo bo nyid med do/ /rab 'byor de ltar byang chub sems dpa' sems dpa' chen po byang chub kyi lam la spyod kyang gang la yang mi gnas te/ de gnas pa med pa'i tshul gyis sbyin pa'i pha rol
297b4(nyi khri): tu phyin pa la spyod kyang de la mi gnas so/ /tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol du phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la
297b5(nyi khri): spyod kyang de la mi gnas so/ /de bsam gtan dang po la snyoms par 'jug kyang de la mi gnas te/ de ci'i phyir zhe na/ de ni 'di ltar bsam gtan dang po ni bsam gtan gyi rang bzhin gyis stong ngo / /gang mnyam par gzhog pa de yang rang bzhin
297b6(nyi khri): gyis stong ngo / /rnam pa gang gis mnyam par bzhag pa'i rnam pa de dag kyang rang bzhin gyis stong ngo / /de bsam gtan gnyis pa dang / bsam gtan gsum pa dang / bsam gtan bzhi pa la snyoms par 'jug /byams pa dang / snying rje
297b7(nyi khri): dang / dga' ba dang / btang snyoms la snyoms par 'jug /nam mkha' mtha' yas skye mched dang / rnam shes mtha' yas skye mched dang / cung zad med pa'i skye mched dang / 'du shes med 'du shes med min skye mched la snyoms par 'jug
298a1(nyi khri): rnam par thar pa brgyad dang / mthar gyis gnas pa'i snyoms par 'jug pa dgu dang / byang chub kyi phyogs kyi chos sum cu rtsa bdun dang / 'phags pa'i bden pa dang / stong pa nyid dang / mtshan ma med pa dang /
298a2(nyi khri): smon pa med pa dang / mngon par shes pa la snyoms par 'jug kyang de la mi gnas te/ de ci'i phyir zhe na/ de ni 'di ltar mngon par shes pa rnams ni/ mngon par shes pa rnams kyi rang bzhin gyis stong ngo / /gang mnyam par gzhog pa de yang rang
298a3(nyi khri): bzhin gyis stong ngo / /rnam pa gang gis mnyam par gzhag pa'i rnam pa de dag kyang rang bzhin gyis stong ngo / /de rgyun tu zhugs pa'i 'bras bu 'thob kyang de la mi gnas so/ /lan cig phyir 'ong ba'i 'bras bu dang / phyir mi 'ong ba'i 'bras bu dang
298a4(nyi khri): dgra bcom pa nyid 'thob kyang de la mi gnas so/ /de rang byang chub 'thob kyang de la mi gnas so/ /gsol pa/ de ci'i slad du mi gnas/ bcom ldan 'das kyis bka' stsal pa/ rnam pa gnyis kyi phyir mi gnas te/ gnyis gang zhe na/ ngo bo
298a5(nyi khri): nyid dang ngo bo nyid med pa ste/ de gnyis kyi phyir gang la gnas pa 'am/ gang gis gnas pa 'am/ gang gnas par 'gyur ba de lta bu'i 'bras bu de dag la med do/ /de tsam gyis dga' bar yang mi 'dzin te/ de ci'i phyir zhe na/ 'di ltar de 'di snyam
298a6(nyi khri): du bdag gis rgyun tu zhugs pa'i 'bras bu thob par mi bya ba ma yin te/ de la gnas par mi bya'o/ /bdag gis lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid thob par mi bya ba ma yin te/ de dag la gnas
298a7(nyi khri): par mi bya'o/ /bdag gis rang sangs rgyas kyi sa'i bar du thob par mi bya ba ma yin te/ de la gnas pa mi bya'o/ /bla na med pa yang dag par rdzogs pa'i byang chub kyi bar du mngon par rdzogs par 'tshang rgya bar bya'o/ /de ci'i phyir zhe na/ bdag gis
298b1(nyi khri): ni sems dang po bskyed pa nas nye bar bzung ste/ bla na med pa yang dag par rdzogs pa'i byang chub tu sems bskyed pa ma gtogs par/ sems gzhan gang yang ma bskyed do/ /de ci'i phyir zhe na/ bdag gis ni sa dang po nas nye bar bzung ste/ bla na med pa yang
298b2(nyi khri): dag par rdzogs pa'i byang chub tu sems bskyed pa ma gtogs par/ sems gzhan gang yang ma bskyed do/ /bdag gis ni sa bcu pa'i bar nas nye bar bzung ste/ bla na med pa yang dag par rdzogs pa'i byang chub tu sems bskyed pa ma gtogs par/
298b3(nyi khri): sems gzhan gang yang ma bskyed do/ /byang chub sems dpa' skyon med par zhugs nas/ bla na med pa yang dag par rdzogs pa'i byang chub tu sems bskyed pa ma gtogs par/ sems gzhan gang yang ma bskyed do snyam ste/ rab 'byor byang chub sems dpa'
298b4(nyi khri): sems dpa' chen po ni sems g.yeng ba med par lus sam/ ngag gam/ yid kyis las gang spyod kyang rung ste/ byang chub kyi sems kyis mi spyod pa med de/ byang chub sems dpa' sems dpa' chen po de ni byang chub kyi sems la gnas nas/
298b5(nyi khri): yid g.yeng ba med par yang byang chub kyi lam sgrub bo/ /gsol pa/ bcom ldan 'das gal te chos thams cad ma skyes pa lags na/ byang chub sems dpa' sems dpa' chen pos/ byang chub kyi lam ji ltar bsgrub par bgyi/ bcom ldan
298b6(nyi khri): 'das kyis bka' stsal pa/ rab 'byor de de bzhin no/ /de de bzhin te/ chos thams cad ni ma skyes pa ste/ de ji lta bu zhes byas na/ gang mngon par 'du mi byed pa de dag la ni chos thams cad ma skyes pa'o/ /gsol pa/ bcom ldan 'das
298b7(nyi khri): 'o na de bzhin gshegs pa rnams byung yang rung / de bzhin gshegs pa rnams ma byung yang rung ste/ chos rnams kyi chos nyid de bzhin du gnas pa ma lags sam/ bcom ldan 'das kyis bka' stsal pa/ rab 'byor de de bzhin no/ /de de
299a1(nyi khri): bzhin te/ de bzhin gshegs pa rnams byung yang rung / de bzhin gshegs pa rnams ma byung yang rung ste/ chos rnams kyi gnas nyid ni/ de bzhin du gnas so/ /de la yang gang chos kyi gnas nyid de lta bu mi shes pa de
299a2(nyi khri): dag gi don du byang chub sems dpa' sems dpa' chen po byang chub kyi lam bskyed de/ lam des sems can rnams 'khor ba las yongs su thar bar byed do/ /gsol pa/ bcom ldan 'das ci lags/ skyes par gyur pa'i lam gyis byang chub
299a3(nyi khri): thob par 'gyur ba lags sam/ bcom ldan 'das kyis bka' stsal pa/ ma yin no/ /gsol pa/ bcom ldan 'das 'o na ma skyes pa'i lam gyis byang chub thob par 'gyur ba lags sam/ bcom ldan 'das kyis bka' stsal pa/ ma
299a4(nyi khri): yin no/ /gsol pa/ bcom ldan 'das 'o na skyes kyang skyes la ma skyes kyang ma skyes pa'i lam gyis byang chub thob par 'gyur ba lags sam/ bcom ldan 'das kyis bka' stsal pa/ ma yin no/ /gsol pa/ bcom ldan 'das 'o na skyes pa
299a5(nyi khri): yang ma lags/ ma skyes pa yang ma lags pa'i lam gyis byang chub thob par 'gyur ba lags sam/ bcom ldan 'das kyis bka' stsal pa/ ma yin no/ /gsol pa/ bcom ldan 'das 'o na byang chub ji ltar thob par 'gyur/ bcom
299a6(nyi khri): ldan 'das kyis bka' stsal pa/ rab 'byor byang chub ni lam gyis 'thob pa yang ma yin/ lam ma yin pas 'thob pa yang ma yin te/ byang chub nyid kyang lam mo/ /lam nyid kyang byang chub bo/ /gsol pa/ bcom ldan 'das gal te de ltar byang
299a7(nyi khri): chub nyid kyang lam la/ lam nyid kyang byang chub lags na/ byang chub sems dpa' sems dpa' chen pos byang chub snga nas thob par 'gyur na/ de bzhin gshegs pa dgra bcom pa yang dag par rdzogs pa'i sangs rgyas su mi chen po'i mtshan sum
299b1(nyi khri): cu rtsa gnyis dang / dpe byad bzang po brgyad cu dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / thugs rje chen po dang / sangs rgyas kyi chos ma 'dres pa brgyad kyis brjod do zhes
299b2(nyi khri): kyang ci'i slad du bstan/ bcom ldan 'das kyis bka' stsal pa/ rab 'byor de ji snyam du sems/ sangs rgyas shig byang chub thob par byed pa yin nam/ gsol pa/ bcom ldan 'das de ni ma lags so/ /sangs rgyas ni byang chub thob par mi
299b3(nyi khri): mdzad de/ sangs rgyas nyid kyang byang chub bo/ /byang chub nyid kyang sangs rgyas so/ /bcom ldan 'das kyis bka' stsal pa/ rab 'byor gang khyod kyis 'di skad du byang chub sems dpa' sems dpa' chen pos byang chub snga nas thob par 'gyur ro
299b4(nyi khri): zhes smras pa/ rab 'byor 'di la byang chub sems dpa' sems dpa' chen po ni pha rol du phyin pa rnams yongs su rdzogs par byas/ stong pa nyid thams cad yongs su rdzogs par byas/ byang chub kyi phyogs kyi chos sum cu rtsa bdun yongs su rdzogs
299b5(nyi khri): par byas/ 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang /
299b6(nyi khri): smon pa med pa dang / mngon par shes pa dang / ting nge 'dzin dang / gzungs kyi sgo rnams yongs su rdzogs par byas/ de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang /
299b7(nyi khri): snying rje chen po dang / sangs rgyas kyi chos ma 'dres pa brgyad yongs su rdzogs par byas shing / rdo rje lta bu'i ting nge 'dzin gyis skad cig gcig dang ldan pa'i shes rab kyis/ bla na med pa yang dag par rdzogs pa'i byang chub tu mngon par rdzogs par
300a1(nyi khri): 'tshang rgya ste/ bla na med pa yang dag par rdzogs pa'i byang chub tu mngon par rdzogs par sangs rgyas phyin chad de bzhin gshegs pa thams cad gzigs pa/ chos thams cad dbang sgyur ba zhes bya'o/ /rab 'byor gyis gsol
300a2(nyi khri): pa/ bcom ldan 'das gal te/ chos thams cad rang bzhin gyis dben pa lags na/ ji ltar byang chub sems dpa' sems dpa' chen pos sangs rgyas kyi zhing yongs su dag par bgyi/ bcom ldan 'das kyis bka' stsal pa/ rab 'byor 'di la
300a3(nyi khri): byang chub sems dpa' sems dpa' chen pos sems dang po bskyed pa nas nye bar bzung ste/ bdag dang gzhan gyi lus kyi gnas ngan len dang / ngag gi gnas ngan len dang / yid kyi gnas ngan len yongs su sbyong ste/ de yongs su dag par byas pas
300a4(nyi khri): sangs rgyas kyi zhing yongs su dag par byed do/ / //shes rab kyi pha rol du phyin pa stong phrag nyi shu lnga pa/ bam po bdun cu gsum pa/ gsol pa/ bcom ldan 'das lus kyi gnas ngan len ni gang lags/ ngag gi
300a5(nyi khri): gnas ngan len ni gang lags/ yid kyi gnas ngan len ni gang lags/ bcom ldan 'das kyis bka' stsal pa/ lus kyi las mi dge ba srog gcod pa dang / ma byin par len pa dang / 'dod pas log par g.yem pa spyod pa ni/ byang chub
300a6(nyi khri): sems dpa'i lus kyi gnas ngan len to/ /ngag gi las mi dge ba du smra ba dang / phra ma dang / zhe gcod pa'i tshig dang / tshig kyal pa ni byang chub sems dpa'i ngag gi gnas ngan len to/ /yid kyi las mi dge ba chags sems dang / gnod
300a7(nyi khri): sems dang / log par lta ba ni byang chub sems dpa'i yid kyi gnas ngan len to/ /rab 'byor gzhan yang ser sna'i sems ni byang chub sems dpa'i yid kyi gnas ngan len to/ /tshul khrims ngan pa'i sems dang / 'khrug pa'i sems dang
300b1(nyi khri): le lo'i sems dang / g.yeng ba'i sems dang / mnyam par ma bzhag pa'i sems dang / shes rab 'chal pa'i sems ni byang chub sems dpa'i yid kyi gnas ngan len to/ /rab 'byor gzhan yang tshul khrims yongs su ma dag pa ni byang
300b2(nyi khri): chub sems dpa'i gnas ngan len to/ /rab 'byor gzhan yang dran pa nye bar gzhag pa bzhi dang bral ba ni byang chub sems dpa'i gnas ngan len to/ /yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs
300b3(nyi khri): lnga dang / byang chub kyi yan lag bdun dang / 'phags pa'i lam yan lag brgyad pa dang bral ba ni byang chub sems dpa'i gnas ngan len to/ /'phags pa'i bden pa dang / bsam gtan dang / tshad med pa dang / gzugs med pa'i snyoms
300b4(nyi khri): par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang / /mtshan ma med pa dang / smon pa med pa dang bral ba ni byang chub sems dpa'i gnas ngan len to/ /rab 'byor gzhan yang
300b5(nyi khri): rgyun du zhugs pa'i 'bras bu mngon du byed pa 'am/ de la 'dod pa skyed pa ni byang chub sems dpa'i gnas ngan len to/ /lan cig phyir 'ong ba'i 'bras bu mngon du byed pa 'am/ de la 'dod pa skyed pa ni byang chub sems dpa'i gnas ngan len
300b6(nyi khri): to/ /phyir mi 'ong ba'i 'bras bu mngon du byed pa 'am/ de la 'dod pa skyed pa ni byang chub sems dpa'i gnas ngan len to/ /dgra bcom pa nyid mngon du byed pa 'am/ de la 'dod pa skyed pa ni byang chub sems dpa'i gnas ngan len to/ /rang byang
300b7(nyi khri): chub mngon du byed pa 'am/ de la 'dod pa skyed pa ni byang chub sems dpa'i gnas ngan len to/ /rab 'byor gzhan yang gzugs kyi 'du shes ni gnas ngan len to/ /tshor ba dang / 'du shes dang / 'du byed dang / rnam par shes pa'i 'du shes
301a1(nyi khri): ni gnas ngan len to/ /mig gi 'du shes ni gnas ngan len to/ /rna ba dang / sna dang / lce dang / lus dang / yid kyi 'du shes ni gnas ngan len to/ /gzugs kyi 'du shes ni gnas ngan len to/ /sgra dang / dri
301a2(nyi khri): dang / ro dang / reg dang / chos kyi 'du shes ni gnas ngan len to/ /mig gi rnam par shes pa'i 'du shes ni gnas ngan len to/ /rna ba'i rnam par shes pa dang / sna'i rnam par shes pa dang / lce'i rnam par shes pa dang / lus kyi rnam
301a3(nyi khri): par shes pa dang / yid kyi rnam par shes pa'i 'du shes ni gnas ngan len to/ /mig gi 'dus te reg pa'i 'du shes ni gnas ngan len to/ /rna ba'i 'dus te reg pa dang / sna'i 'dus te reg pa dang / lce'i 'dus te reg pa dang / lus
301a4(nyi khri): kyi 'dus te reg pa dang / yid kyi 'dus te reg pa'i 'du shes ni gnas ngan len to/ /mig gi 'dus te reg pa'i rkyen gyis tshor ba'i 'du shes ni gnas ngan len to/ /rna ba'i 'dus te reg pa'i rkyen gyis tshor ba dang / sna'i 'dus te reg pa'i
301a5(nyi khri): rkyen gyis tshor ba dang / lce'i 'dus te reg pa'i rkyen gyis tshor ba dang / lus kyi 'dus te reg pa'i rkyen gyis tshor ba dang / yid kyi 'dus te reg pa'i rkyen gyis tshor ba'i 'du shes ni gnas ngan len to/ /sa'i khams kyi 'du shes ni gnas ngan
301a6(nyi khri): len to/ /chu'i khams dang / me'i khams dang / rlung gi khams dang / nam mkha'i khams dang / rnam par shes pa'i khams kyi 'du shes ni gnas ngan len to/ /ma rig pa'i 'du shes ni gnas ngan len to/ /'du byed dang / rnam par
301a7(nyi khri): shes pa dang / ming dang gzugs dang / skye mched drug dang / reg pa dang / tshor ba dang / sred pa dang / len pa dang / srid pa dang / skye ba dang / rga shi'i 'du shes ni gnas ngan len to/ /bud med kyi 'du shes ni gnas ngan len to/ /skyes pa'i 'du
301b1(nyi khri): shes ni gnas ngan len to/ /'dod pa'i khams kyi 'du shes ni gnas ngan len to/ /gzugs kyi khams dang / gzugs med pa'i khams kyi 'du shes ni gnas ngan len to/ /dge ba'i 'du shes dang / mi dge ba'i 'du shes dang / 'jig rten pa'i 'du
301b2(nyi khri): shes dang / 'jig rten las 'das pa'i 'du shes dang / zag pa dang bcas pa'i 'du shes dang / zag pa med pa'i 'du shes dang / 'dus byas kyi 'du shes dang / 'dus ma byas kyi 'du shes ni gnas ngan len to/ /rab 'byor de dag ni byang chub
301b3(nyi khri): sems dpa'i lus kyi gnas ngan len dang / ngag gi gnas ngan len dang / yid kyi gnas ngan len to/ /byang chub sems dpa' sems dpa' chen po shes rab kyi pha rol du phyin pa la spyod pa'i tshe/ gnas ngan len de thams cad rnam par spangs shing
301b4(nyi khri): bdag kyang sbyin pa yongs su gtong / gzhan yang sbyin pa la yang dag par skul te/ de zas 'dod pa la ni zas yongs su gtong ngo / /skom 'dod pa la ni skom/ gos 'dod pa la ni gos yongs su gtong / mi'i rkyen dang yo byad gang ci yang rung
301b5(nyi khri): ba'i bar du 'dod pa la ni de dag yongs su gtong ste/ gzhan yang mi'i rkyen dang / yo byad gang ci yang rung ba'i bar du yongs su gtong ba la yang dag par skul zhing rab tu 'god de/ de'i dge ba'i rtsa ba gang ji snyed pa de dag kyang sems can thams
301b6(nyi khri): cad dang thun mong du byas shing / sangs rgyas kyi zhing yongs su dag par bya ba'i phyir yongs su bsngo'o/ /de bdag nyid kyang tshul khrims srung ngo / /gzhan yang tshul khrims la yang dag par skul lo/ /bdag kyang bzod pa sgom mo/ /gzhan yang
301b7(nyi khri): bzod pa la yang dag par skul lo/ /bdag kyang brtson 'grus rtsom mo/ /gzhan yang brtson 'grus la yang dag par skul lo/ /bdag kyang bsam gtan la snyoms par 'jug go /gzhan yang bsam gtan la yang dag par skul lo/ /bdag
302a1(nyi khri): kyang shes rab sgom mo/ /gzhan yang shes rab la yang dag par skul zhing gzhog go /'dul lo/ /rab tu 'god do/ /dge ba'i rtsa ba de dag kyang sems can thams cad dang thun mong du byas shing / sangs rgyas kyi zhing
302a2(nyi khri): yongs su dag par bya ba'i phyir yongs su bsngo ste/ stong gsum gyi stong chen po'i 'jig rten gyi khams rin po che sna bdun gyis yongs su bkang zhing / dkon mchog gsum la 'bul ba byed kyang de 'di snyam du dge ba'i rtsa ba 'dis bdag gi sangs
302a3(nyi khri): rgyas kyi zhing rin po che sna bdun gyi rgyu las grub par gyur cig ces bya bar sems bskyed do/ /rab 'byor gzhan yang byang chub sems dpa' sems dpa' chen po sangs rgyas kyi spyan snga 'am/ sangs rgyas kyi mchod rten gyi drung du lha rdzas kyi rol
302a4(nyi khri): mo brdung ba dang dkrol ba byed kyang / de 'di snyam du dge ba'i rtsa ba 'dis bdag gi sangs rgyas kyi zhing du lha rdzas kyi sgra yid du 'ong ba rtag tu rgyun mi chad par 'byung bar gyur cig ces bya bar sems bskyed do/ /rab 'byor gzhan yang stong gsum gyi stong chen
302a5(nyi khri): po'i 'jig rten gyi khams lha rdzas kyi spos kyis yongs su bkang zhing / sangs rgyas rnams sam/ sangs rgyas kyi mchod rten dag la 'bul ba byed kyang / de 'di snyam du dge ba'i rtsa ba 'dis bdag gi sangs rgyas kyi zhing der rtag tu rgyun mi 'chad par lha
302a6(nyi khri): rdzas kyi spos kyi ngad ldang bar gyur cig ces bya bar sems bskyed do/ /rab 'byor gzhan yang byang chub sems dpa' sems dpa' chen po ro brgya dang ldan pa'i kha zas de bzhin gshegs pa rnams sam/ de bzhin gshegs pa'i nyan thos la 'bul
302a7(nyi khri): ba byed cing / de 'di snyam du dge ba'i rtsa ba 'dis bdag gi sangs rgyas kyi zhing der bdag bla na med pa yang dag par rdzogs pa'i byang chub tu mngon par rdzogs par sangs rgyas par gyur pa dang / nyan thos kyi dge 'dun dang bcas pa la/ mnabs stsal ro brgya
302b1(nyi khri): dang ldan pa mngon par grub par gyur cig ces bya bar sems bskyed do/ /rab 'byor gzhan yang byang chub sems dpa' sems dpa' chen po de bzhin gshegs pa rnams sam/ de bzhin gshegs pa'i mchod rten dag la lha rdzas kyi byug pa yongs su
302b2(nyi khri): ' bul ba byed kyang de 'di snyam du dge ba'i rtsa ba 'dis bdag bla na med pa yang dag par rdzogs pa'i byang chub tu mngon par rdzogs par sangs rgyas pa'i sangs rgyas kyi zhing de'i sems can thams cad lha rdzas kyi reg pa dang ldan par gyur cig ces bya bar
302b3(nyi khri): sems bskyed do/ /rab 'byor gzhan yang byang chub sems dpa' sems dpa' chen po 'di snyam du/ yid kyis bsams pa tsam gyis yid du 'ong ba'i gzugs dang / sgra dang / dri dang / ro dang / reg rnams sangs rgyas bcom ldan 'das rnams
302b4(nyi khri): dang / nyan thos rnams dang / sems can thams cad la dbul zhing yongs su gtang bar bya'o snyam du sems te/ de de ltar sems pa'i tshe 'di snyam du dge ba'i rtsa ba 'dis bdag gi sangs rgyas kyi zhing der bdag bla na med pa yang dag par rdzogs pa'i byang
302b5(nyi khri): chub tu mngon par rdzogs par sangs rgyas pa dang / nyan thos kyi dge 'dun dang bcas pa dang / sems can thams cad kyang yid kyis bsams pa tsam gyis yid du 'ong ba'i gzugs dang / sgra dang / dri dang / ro dang / reg yongs su grub par gyur
302b6(nyi khri): cig ces bya bar sems bskyed do/ /rab 'byor gzhan yang byang chub sems dpa' sems dpa' chen po shes rab kyi pha rol du phyin pa la spyod pa'i tshe/ 'di snyam du sems te/ ma la bdag nyid kyis kyang bsam gtan dang po la mnyam par gzhag go /
302b7(nyi khri): sems can thams cad kyang bsam gtan dang po la dgod do/ /ma la bdag nyid kyis kyang bsam gtan gnyis pa dang / gsum pa dang / bsam gtan bzhi pa la mnyam par gzhag go /sems can thams cad kyang bsam gtan bzhi pa la dgod do/ /
303a1(nyi khri): ma la bdag nyid kyis kyang byams pa la mnyam par gzhag go /sems can thams cad kyang byams pa la dgod do/ /ma la bdag nyid kyis kyang snying rje dang / dga' ba dang / btang snyoms la mnyam par gzhag go /
303a2(nyi khri): sems can thams cad kyang btang snyoms la dgod do/ /ma la bdag nyid kyis kyang nam mkha' mtha' yas skye mched la mnyam par gzhag go /sems can thams cad kyang nam mkha' mtha' yas skye mched la dgod do/ /ma la bdag nyid kyis
303a3(nyi khri): kyang rnam shes mtha' yas skye mched dang / cung zad med pa'i skye mched dang / 'du shes med 'du shes med min skye mched la mnyam par gzhag go /sems can thams cad kyang 'du shes med 'du shes med min skye mched la dgod do/ /ma la bdag
303a4(nyi khri): nyid kyis kyang dran pa nye bar gzhag pa rnams la bsgom par bya'o/ /sems can thams cad kyang dran pa nye bar gzhag pa rnams la dgod do/ /ma la bdag nyid kyis kyang yang dag par spong ba dang / rdzu 'phrul gyi rkang pa dang / dbang po dang / stobs
303a5(nyi khri): dang / byang chub kyi yan lag dang / 'phags pa'i lam yan lag brgyad pa la bsgom par bya'o/ /sems can thams cad kyang 'phags pa'i lam yan lag brgyad pa la dgod do/ /ma la bdag nyid kyis kyang rnam par thar ba'i sgo stong pa nyid dang /
303a6(nyi khri): mtshan ma med pa dang / smon pa med pa bsgom par bya'o/ /sems can thams cad kyang rnam par thar pa'i sgo stong pa nyid dang / mtshan ma med pa dang / smon pa med pa la dgod do/ /snyam ste de de ltar sems pa'i tshe/ de 'di snyam du dge ba'i rtsa ba 'dis
303a7(nyi khri): bdag bla na med pa yang dag par rdzogs pa'i byang chub tu mngon par rdzogs par sangs rgyas pa'i sangs rgyas kyi zhing de'i sems can thams cad bsam gtan bzhi dang mi 'bral zhing / tshad med pa bzhi dang mi 'bral ba dang / gzugs med pa'i snyoms
303b1(nyi khri): par 'jug pa bzhi dang / byang chub kyi phyogs kyi chos sum cu rtsa bdun dang / rnam par thar pa'i sgo stong pa nyid dang / mtshan ma med pa dang / smon pa med pa dag dang mi 'bral bar shog shig ces bya bar sems bskyed do/ /rab 'byor de de
303b2(nyi khri): ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/ sangs rgyas kyi zhing yongs su dag par byed de/ de nam bsams pa de dag thams cad yongs su rdzogs par ma gyur gyi bar du bla na med pa yang dag
303b3(nyi khri): par rdzogs pa'i byang chub tu mngon par rdzogs par 'tshang mi rgya ste/ de bdag nyid kyang dge ba'i rtsa ba thams cad dang ldan pa yin/ sems can de dag thams cad kyang dge ba'i rtsa ba dang ldan par byed pa yin te/ de bdag nyid kyi lus kyang mdzes
303b4(nyi khri): pa yin/ sems can gang byang chub sems dpa' sems dpa' chen po des yongs su smin par byas pa de dag kyang 'di lta ste/ bsod nams kyis yongs su bzung ba'i phyir/ gzugs bzang zhing mdzes la yid du 'ong ba'i gzugs mngon par
303b5(nyi khri): 'grub ste/ rab 'byor byang chub sems dpa' sems dpa' chen po ni sangs rgyas kyi zhing de ltar yongs su dag par byed de/ ci nas kyang ngan song gsum du gdags pa'i ming yang mi srid pa dang / lta ba'i rnam par gdags pa'i ming yang mi srid pa dang /
303b6(nyi khri): 'dod chags dang zhe sdang dang / gti mug tu gdags pa'i ming yang mi srid pa dang / bud med dang / skyes par gdags pa'i ming yang mi srid pa dang / theg pa gnyis su gdags pa'i ming yang mi srid pa dang / mi rtag pa dang sdug bsngal ba dang /
303b7(nyi khri): bdag med par gdags pa'i ming yang mi srid pa dang / yongs su 'dzin par gdags pa'i ming yang mi srid pa dang / bdag dang bdag gir bya bar gdags pa'i ming yang mi srid pa dang / bag la nyal ba dang kun nas ldang bar gdags pa'i ming yang
304a1(nyi khri): mi srid pa dang / phyin ci log tu gdags pa'i ming yang mi srid pa dang / 'bras bur gdags pa'i ming yang mi srid cing gzhan du na sems can de dag 'dod pa bzhin du shing rlung gis btab pa 'am/ phyi nang gi dngos po
304a2(nyi khri): dag las 'di lta ste/ stong pa nyid kyi sgra dang / mtshan ma med pa'i sgra dang / smon pa med pa'i sgra dang / mi skye mi 'gog pa'i sgra dang / chos thams cad ngo bo nyid med pa'i sgra dang / chos thams cad chos thams cad kyis stong pa'i sgra 'byung ba
304a3(nyi khri): dang / chos de dag gi ngo bo nyid ji lta ba bzhin du ngo bo nyid med pa'i sgra dang / de bzhin gshegs pa rnams byung yang rung de bzhin gshegs pa rnams ma byung yang rung ste/ chos thams cad chos thams cad kyis stong ngo / /gang stong pa de la ni
304a4(nyi khri): mtshan ma med do/ /gang la mtshan ma med pa de la ni smon pa med do zhes bya bar chos bstan pa'i sgra nyin mtshan rgyun mi 'chad par 'gro yang rung / 'dug kyang rung sdod kyang rung nyal yang rung ste/ rtag tu 'byung bar 'gyur ba de lta bur sangs
304a5(nyi khri): rgyas kyi zhing yongs su sbyong ngo / /de lta bu'i sangs rgyas kyi zhing der bla na med pa yang dag par rdzogs pa'i byang chub tu mngon par rdzogs par sangs rgyas nas kyang / de bzhin gshegs pa dgra bcom pa yang dag par rdzogs pa'i sangs rgyas de la
304a6(nyi khri): phyogs bcu'i 'jig rten gyi khams dag na sangs rgyas bcom ldan 'das gang ji snyed cig bzhugs pa de dag thams cad legs par brjod par 'gyur te/ sems can gang gis de bzhin gshegs pa de'i mtshan thos pa de thams cad kyang bla na med
304a7(nyi khri): pa yang dag par rdzogs pa'i byang chub tu nges par 'gyur te/ de bzhin gshegs pa dgra bcom pa yang dag par rdzogs pa'i sangs rgyas des chos bstan na/ sems can gang yang 'di ni chos so/ /'di ni chos ma yin zhes bya bar the tshom za bar
304b1(nyi khri): mi 'gyur ro/ /de ci'i phyir zhe na/ de ni 'di ltar chos rnams kyi chos nyid gang yin pa de la ni chos ma yin pa gang yang med do chos thams cad kyang chos so/ /de la sems can gang mi dge ba'i rtsa bas non pa dang sangs rgyas sam/ sangs rgyas kyi
304b2(nyi khri): nyan thos rnams la dge ba'i rtsa ba ma bskyed pa mi dge ba'i bshes gnyen gyis yongs su zin pa/ bdag tu lta bar bying ba nas lta ba'i rnam pa thams cad kyi bar du bying ba rtag pa 'am/ chad pa'i mtha' la gnas pa log par 'dzin pas yang dag par
304b3(nyi khri): rdzogs pa'i sangs rgyas ma yin pa la ni/ yang dag par rdzogs pa'i sangs rgyas yin par 'du shes pa yang dag par rdzogs pa'i sangs rgyas yin pa la ni/ yang dag par rdzogs pa'i sangs rgyas ma yin par 'du shes pa de dag ni chos ma yin pa la
304b4(nyi khri): yang chos so zhes zer/ chos yin pa la yang chos ma yin no zhes zer te/ de dag chos la spong bar 'gyur te/ de ltar chos spangs nas lus zhig pa'i 'og tu shi nas/ ngan song dang / ngan 'gro dang / log par ltung ba dang / sems can
304b5(nyi khri): dmyal ba dag tu skye bar 'gyur te/ de lta bu dag la yang sangs rgyas bcom ldan 'das de dag bla na med pa yang dag par rdzogs pa'i byang chub tu mngon par rdzogs par sangs rgyas shing / 'khor ba'i khongs su chud pa'i sems can de dag sdig par lta
304b6(nyi khri): ba'i rnam pa de dag las rnam par 'grol te/ de ltar rnam par dkrol nas nges pa'i phung por rab tu 'god de/ der bkod pa'i rnams phyin chad ngan song du ltung bar mi 'gyur ro/ /rab 'byor de ltar na byang chub sems dpa' sems dpa' chen
304b7(nyi khri): po sangs rgyas kyi zhing yongs su dag par byed pa yin te/ de ltar yongs su sbyangs pas sems can rnams 'jig rten pa'i chos sam/ 'jig rten las 'das pa'i chos sam/ zag pa dang bcas pa'i chos sam/ zag pa med pa'i chos
305a1(nyi khri): sam/ 'dus byas kyi chos sam/ 'dus ma byas kyi chos gang la yang gnas par mi 'gyur te/ bla na med pa yang dag par rdzogs pa'i byang chub kyi bar tu nges par 'gyur ro/ /shes rab kyi pha rol tu phyin pa stong phrag nyi shu
305a2(nyi khri): lnga pa las/ le'u drug cu drug go/ //de nas tshe dang ldan pa rab 'byor gyis bcom ldan 'das la 'di skad ces gsol to/ /bcom ldan 'das byang chub sems dpa' sems dpa' chen po nges zhes bgyi 'am/ ma nges zhes
305a3(nyi khri): bgyi/ bcom ldan 'das kyis bka' stsal pa/ rab 'byor byang chub sems dpa' sems dpa' chen po ni nges pa ste/ ma nges pa ma yin no/ /gsol pa/ nyan thos kyi phung po 'am/ rang sangs rgyas kyi phung po 'am/ sangs rgyas kyi phung po
305a4(nyi khri): 'am/ phung po gang du nges pa lags/ bcom ldan 'das kyis bka' stsal pa/ rab 'byor byang chub sems dpa' sems dpa' chen po ni nyan thos kyi phung por nges pa 'am/ rang sangs rgyas kyi phung por nges pa ma yin gyi/ rab 'byor byang chub sems
305a5(nyi khri): dpa' sems dpa' chen po ni sangs rgyas kyi phung por nges pa'o/ /gsol pa/ bcom ldan 'das sems dang po bskyed pa'i byang chub sems dpa' sems dpa' chen po nges shes bgyi 'am/ 'on tam phyir mi ldog pa nges shes bgyi 'am/ 'on
305a6(nyi khri): te srid pa tha ma pa nges shes bgyi/ bcom ldan 'das kyis bka' stsal pa/ rab 'byor sems dang po bskyed pa'i byang chub sems dpa' sems dpa' chen po ni nges pa'o/ /phyir mi ldog pa ni nges pa'o/ /srid pa gcig gis thogs pa ni nges pa'o/ /
305a7(nyi khri): gsol pa/ bcom ldan 'das nges pa'i byang chub sems dpa' sems dpa' chen po ngan song rnams su skye bar 'gyur ram mi 'gyur/ bcom ldan 'das kyis bka' stsal pa/ rab 'byor de ni ma yin te/ rab 'byor nges pa'i byang chub
305b1(nyi khri): sems dpa' sems dpa' chen po ni ngan song du mi skye'o/ /rab 'byor de ji snyam du sems/ brgyad pa 'am rgyun du zhugs pa 'am lan cig phyir 'ong ba 'am/ phyir mi 'ong ba 'am/ dgra bcom pa 'am/ rang sangs rgyas ngan song du skye bar
305b2(nyi khri): 'gyur ram/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor de bzhin du byang chub sems dpa' sems dpa' chen po gang sems dang po bskyed pa nas nye bar bzung ste/ sbyin pa
305b3(nyi khri): gtong ba dang / tshul khrims srung ba dang bzod pa sgrub pa dang / brtson 'grus rtsom pa dang / ting nge 'dzin la snyoms par 'jug pa dang / shes rab sgom pa dang / mi dge ba'i chos thams cad spang ba'i don du gnas pa de ni ngan song du skye bar
305b4(nyi khri): 'gyur ba'i gnas med do/ /lha tshe ring por skye ba'i gnas med do/ /gang na dge ba'i chos rnams mi spyod pa de lta bur skye ba'i gnas med do/ /glen pa dang lkugs par 'gyur ba'i yul du skye ba'i gnas med do/ /mtha' 'khob kyi kla klo dang mi srun
305b5(nyi khri): cing 'khor bzhir rgyur med pa'i yul du skye ba'i gnas med do/ /log par lta ba'i rigs su skye ba'i gnas med do/ /gang na sangs rgyas kyi sgra mi grag pa dang / chos kyi sgra mi grag pa dang / dge 'dun gyi sgra mi grag pa de lta bur skye ba'i gnas
305b6(nyi khri): med do/ /bya ba ma yin pa'i lta bar ltung ba'i gnas med do/ /rab 'byor byang chub sems dpa' sems dpa' chen po sems dang po bskyed pa nas nye bar bzung ste/ bla na med pa yang dag par rdzogs pa'i byang chub tu lhag pa'i bsam pas yang
305b7(nyi khri): dag par zhugs pa ni mi dge ba bcu'i las kyi lam la spyod ces bya ba'i gnas med do/ /gsol pa/ bcom ldan 'das gal te de ltar nges pa'i byang chub sems dpa' sems dpa' chen po de lta bu'i dge ba'i rtsa ba dang ldan zhing tshul dang mi 'dra ba'i
306a1(nyi khri): gnas su mi skye ba lags na/ gang 'di ltar de bzhin gshegs pa nyid kyang byol song gi rgyud du skyes pa'i rabs bstan na/ de'i tshe dge ba'i rtsa ba de dag gang du mchis/ bcom ldan 'das kyis bka' stsal pa/ rab
306a2(nyi khri): 'byor byang chub sems dpa' sems dpa' chen po ni mi dge ba'i las kyis byol song gi rgyud du skye ba ma yin gyi/ lus gang dang gang gis sems can rnams kyi don du 'gyur ba de dang de lta bu'i lus ched du bsams shing sems can rnams kyi don du
306a3(nyi khri): yongs su 'dzin kyang / rab 'byor de ltar thabs mkhas pas byang chub sems dpa' sems dpa' chen po byol song gi skye gnas su skyes shing de la la la zhig gsod du 'ongs kyang bla na med pa'i bzod pas bdag yongs su gtong zhing sems
306a4(nyi khri): can de dag la gnod par mi byed pa de lta bu'i thabs mkhas pa dag dgra bcom pa 'am rang sangs rgyas dag la yod dam/ rab 'byor de bas na rnam grangs des kyang 'di ltar byang chub sems dpa' sems dpa' chen po ni sems can rnams kyi
306a5(nyi khri): phyir bla na med pa yang dag par rdzogs pa'i byang chub kyi don du snying rje chen po yongs su rdzogs par byed cing / byol song gi skye gnas su skye yang / byol song gi skye gnas kyi rgyud kyi nyes pas mi gos par rig par bya'o/ /gsol pa/ bcom
306a6(nyi khri): ldan 'das dge ba'i chos gang la gnas shing byang chub sems dpa' sems dpa' chen pos de lta bu'i lus yongs su 'dzin/ bcom ldan 'das kyis bka' stsal pa/ rab 'byor byang chub sems dpa' sems dpa' chen pos yongs
306a7(nyi khri): su rdzogs par mi bya ba'i dge ba'i chos de lta bu gang yang med de/ dge ba'i chos thams cad yongs su rdzogs pa ni bla na med pa yang dag par rdzogs pa'i byang chub ste/ de ltar byang chub sems dpa' sems dpa' chen pos sems dang po bskyed
306b1(nyi khri): pa nas nye bar bzung ste snying po byang chub la 'dug gi bar du dge ba'i chos gang yang yongs su rdzogs par mi bya ba med do/ /dge ba'i chos gang yang yongs su rdzogs par ma byas par bla na med pa yang dag par rdzogs pa'i byang chub tu mngon par
306b2(nyi khri): rdzogs par 'tshang rgya bar 'gyur ba de lta bu med de/ de ni gnas ma yin no/ /rab 'byor de lta bas na byang chub sems dpa' sems dpa' chen po sems dang po bskyed pa nas nye bar bzung ste/ dge ba'i chos thams cad yongs su rdzogs
306b3(nyi khri): par bya ba la bslab par bya ste de la bslabs na rnam pa thams cad mkhyen pa nyid rjes su 'thob bo/ /bag chags kyi mtshams sbyor ba thams cad kyang yongs su spong ngo / /gsol pa/ bcom ldan 'das ji ltar na byang chub sems dpa'
306b4(nyi khri): sems dpa' chen po 'phags pa'i chos dkar po zag pa ma mchis pa de lta bu dang ldan pa'ang ngan song ngam/ byol song gi skye gnas su skye bar 'gyur/ bcom ldan 'das kyis bka' stsal pa/ rab 'byor de bzhin gshegs pa 'phags
306b5(nyi khri): pa zag pa med pa yin nam/ gsol pa/ bcom ldan 'das de de lags so/ /bde bar gshegs pa de de lags te/ de bzhin gshegs pa ni 'phags shing zag pa mi mnga' ba'o/ /bcom ldan 'das kyis bka' stsal pa/ rab 'byor
306b6(nyi khri): de bzhin gshegs pas byol song gi skye gnas su gtogs pa'i srog chags mngon par sprul pa mdzad cing de mngon par sprul nas sangs rgyas kyi phrin las mdzad pa de lta bu yod dam med/ gsol pa/ bcom ldan 'das mchis so/ /bcom
306b7(nyi khri): ldan 'das kyis bka' stsal pa/ rab 'byor des de bzhin gshegs pa byol song gi skye gnas par 'gyur ram/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor de bzhin gshegs
307a1(nyi khri): pa byol song gi skye gnas kyi sdug bsngal myong bar 'gyur ram/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor de bzhin du byang chub sems dpa' sems
307a2(nyi khri): dpa' chen po 'phags pa'i chos zag pa med pa dang ldan pa yang ched du bsams shing de lta bu'i lus yongs su 'dzin te/ lus de dag gis sems can rnams ci rigs ci tshul du yongs su smin par byed do/ /rab 'byor de ji snyam du sems/
307a3(nyi khri): dgra bcom pas sprul pa mngon par sprul na/ sprul pa des dgra bcom pa'i las byas shing las des gzhan gyi dge ba skye bar 'gyur ba yod dam/ rab 'byor gyis gsol pa/ bcom ldan 'das de de bzhin te mchis so/ /bcom ldan 'das
307a4(nyi khri): kyis bka' stsal pa/ rab 'byor de bzhin du byang chub sems dpa' sems dpa' chen po 'phags pa'i chos zag pa med pa dang ldan pa yang ched du bsams shing de lta bu'i lus yongs su 'dzin te/ ci rigs ci tshul du sems can rnams
307a5(nyi khri): yongs su smin par byed do/ /de lta bu'i lus des sdug bsngal du yang mi 'gyur te/ sdug bsngal gyi tshor ba yang nyams su mi myong ngo / /rab 'byor de ji snyam du sems/ sgyu ma'i mkhan pos sgyu ma las glang po'i gzugs sam/ rta'i
307a6(nyi khri): gzugs sam/ glang gi gzugs shig bstan tam/ gzhan yang sgyu ma rnam pa sna tshogs bstan na/ de dag la glang po'i gzugs sam/ rta'i gzugs sam/ glang gi gzugs sam/ srog chags kyi rigs gzhan dag tu yang 'gyur
307a7(nyi khri): ba yod dam/ gsol pa/ bcom ldan 'das de ni ma mchis so/ /bcom ldan 'das kyis bka' stsal pa/ rab 'byor de bzhin du byang chub sems dpa' sems dpa' chen po 'phags pa'i chos zag pa med pa dang ldan pa yang ched du bsams
307b1(nyi khri): shing de lta bu'i lus yongs su 'dzin te/ lus de dag gis sems can rnams kyi don byed de/ sdug bsngal gyi tshor bar 'gyur ba gang yang med do/ /rab 'byor gyis gsol pa/ kye ma bcom ldan 'das de ltar byang chub sems dpa' sems dpa'
307b2(nyi khri): chen po 'phags pa'i ye shes zag pa ma mchis pa dang / de ltar ldan zhing lus gang dang gang gis sems can rnams kyi don du 'gyur ba de dang de lta bu'i lus yongs su 'dzin pa ni thabs shin du mkhas pa ste/ de ni ngo mtshar che'o/ /bcom ldan
307b3(nyi khri): 'das byang chub sems dpa' sems dpa' chen po chos dkar po gang dang gang la gnas shing / de lta bu'i thabs mkhas pa bgyid kyang las de lta bus mi gos par spyod pa lags/ bcom ldan 'das kyis bka' stsal pa/ rab 'byor shes rab kyi pha
307b4(nyi khri): rol du phyin pa la gnas shing / byang chub sems dpa' sems dpa' chen po de lta bu'i thabs mkhas pa la spyod de thabs mkhas pa de dag gis phyogs bcu'i phyogs re re'i 'jig rten gyi khams gang gA'i klung gi bye ma snyed dag tu sems can rnams kyi
307b5(nyi khri): don byed kyang / des de la gang yang reg par 'gyur ba med do/ /de ci'i phyir zhe na/ de ni 'di ltar byang chub sems dpa' sems dpa' chen pos gang reg par byed pa dang / gang gis reg par bya ba dang / gang la reg par bya ba de lta bu'i chos gsum
307b6(nyi khri): po de dag thams cad mi dmigs te/ de ci'i phyir zhe na/ de ni 'di ltar chos gsum po de dag thams cad ngo bo nyid kyis stong pas stong pa nyid ni stong pa nyid la reg par mi byed do/ /stong pa nyid kyis chos gang la yang reg par mi 'gyur ro/ /stong pa
307b7(nyi khri): nyid kyang reg par bya ba ma yin no/ /de ci'i phyir zhe na/ de ni 'di ltar stong pa nyid la stong pa nyid mi dmigs so/ /de ni mi dmigs pa stong pa nyid de/ de la gnas shing byang chub sems dpa' sems dpa' chen po bla na med pa yang dag par rdzogs
308a1(nyi khri): pa'i byang chub tu mngon par rdzogs par 'tshang rgya'o/ /gsol pa/ bcom ldan 'das ci lags byang chub sems dpa' sems dpa' chen po chos gzhan la mi gnas kyi/ shes rab kyi pha rol du phyin pa 'ba' shig la gnas
308a2(nyi khri): shing rnam pa de lta bu'i thabs mkhas pa la spyod pa lags sam/ bcom ldan 'das kyis bka' stsal pa/ rab 'byor chos gang shes rab kyi pha rol du phyin pa'i khongs su ma chud pa de lta bu yod dam/ gsol pa/ bcom ldan 'das gal te
308a3(nyi khri): shes rab kyi pha rol du phyin pa ngo bo nyid kyis stong na/ ji ltar shes rab kyi pha rol du phyin pa'i khongs su chos thams cad 'du ba lags/ bcom ldan 'das stong pa nyid la ni chos gang yang khongs su chud pa 'am/ khongs su ma chud pa zhes bgyi
308a4(nyi khri): ba ma mchis so/ /bcom ldan 'das kyis bka' stsal pa/ rab 'byor chos thams cad chos thams cad kyis mi stong ngam/ gsol pa/ bcom ldan 'das stong ngo / /bcom ldan 'das kyis bka' stsal pa/ rab 'byor de ste chos thams
308a5(nyi khri): cad chos thams cad kyis stong na/ chos thams cad stong pa nyid du ma 'dus sam/ gsol pa/ bcom ldan 'das de de lags so/ /bcom ldan 'das kyis bka' stsal pa/ rab 'byor rnam grangs des na khyod kyis 'di ltar byang chub sems
308a6(nyi khri): dpa' sems dpa' chen po ni shes rab kyi pha rol du phyin pa la gnas shing de lta bu'i thabs mkhas pa la spyod par rig par bya'o/ /de nas tshe dang ldan pa rab 'byor gyis bcom ldan 'das la 'di skad ces gsol to/ /bcom ldan 'das byang chub sems
308a7(nyi khri): dpa' sems dpa' chen po shes rab kyi pha rol du phyin pa la spyod cing chos thams cad stong pa nyid la gnas te/ mngon par shes pa gang la gnas shing phyogs bcu'i phyogs re re'i 'jig rten gyi khams gang gA'i klung gi bye ma snyed dag tu mchi ba dang /
308b1(nyi khri): 'jig rten gyi khams de dag na sangs rgyas bcom ldan 'das gang ji snyed cig bzhugs shing 'tsho skyong ba dang / chos ston pa de dag la bsnyen bkur bgyid pa dang / chos nyan cing sangs rgyas bcom ldan 'das de dag la dge ba'i rtsa ba bskyed pa'i mngon
308b2(nyi khri): par shes pa'i pha rol du phyin pa mngon par sgrub pa lags/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor 'di la byang chub sems dpa' sems dpa' chen po shes rab
308b3(nyi khri): kyi pha rol du phyin pa la spyod pa'i tshe/ phyogs bcu'i phyogs re re'i 'jig rten gyi khams gang gA'i klung gi bye ma snyed po de dag thams cad ngo bo nyid kyis stong par mthong ngo / /'jig rten gyi khams de dag na sangs rgyas bcom ldan 'das gang ji snyed
308b4(nyi khri): cig bzhugs pa'i sangs rgyas bcom ldan 'das de dag kyang ngo bo nyid kyis stong par mthong ngo / /gzhan du na ming dang brdar gdags pa nye bar bzung zhing bstan pa ma gtogs te/ gdags pa kun kyang ngo bo nyid kyis stong ngo / /gal te 'jig
308b5(nyi khri): rten gyi khams de dag kyang ngo bo nyid kyis mi gtong la/ sangs rgyas bcom ldan 'das de dag kyang ngo bo nyid kyis mi stong ste/ gdags pa'i rgyud de dag kyang ngo bo nyid kyis mi stong pa zhig yin na ni/ nyi tshe ba'i stong pa nyid du 'gyur te/ de 'ang stong
308b6(nyi khri): pa nyi tshe ma yin no/ /de'i phyir chos thams cad chos thams cad kyis stong ste/ de nyid kyi phyir byang chub sems dpa' sems dpa' chen po thabs mkhas pas shes rab kyi pha rol du phyin pa la spyod cing / mngon par shes pa'i pha rol du phyin pa mngon par sgrub ste/ mngon
308b7(nyi khri): par shes pa de dag la gnas shing lha'i mig dang lha'i rna ba dang / rdzu 'phrul gyi rnam pa dang / pha rol gyi sems shes pa dang / sngon gyi gnas dran pa dang / 'chi 'pho shes pa mngon par sgrub ste/ mngon par shes pa med par byang chub sems dpa'
309a1(nyi khri): sems dpa' chen pos bla na med pa yang dag par rdzogs pa'i byang chub tu mngon par rdzogs par 'tshang rgya bar mi nus so/ /de ci'i phyir zhe na/ 'di ltar byang chub sems dpa' sems dpa' chen po'i byang chub ni mngon par shes
309a2(nyi khri): pa'i pha rol du phyin par 'dus te/ mngon par shes pa de dag las byang chub yongs su btsal bar bya'o/ /de tshol ba'i tshe lha'i mig rnam par dag pa mi las 'das pas bdag nyid kyis kyang dge ba'i chos thams cad mthong / gzhan yang dge ba'i
309a3(nyi khri): chos thams cad la sbyor te/ dge ba'i chos de dag la mngon par zhen par 'gyur ba med do/ /de ci'i phyir zhe na/ dge ba'i chos de dag thams cad ni ngo bo nyid kyis stong pa ste/ stong pa nyid ni gang la mngon par zhen cing ro myong bar byed par mngon par
309a4(nyi khri): zhen par 'gyur ba med de/ stong pa nyid ni ro myong bar byed pa med do/ /de ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/ lha'i mig mngon par sgrub ste/ lha'i mig des chos thams cad kyang stong pa
309a5(nyi khri): nyid du mthong ste/ de chos de dag la gnas shing las mngon par sgrub bo/ /las mngon par bsgrubs pa des/ sems can rnams la chos ston te/ sems can nam sems can du gdags par dmigs pa med do/ /de ltar mi dmigs pa'i
309a6(nyi khri): tshul gyis byang chub sems dpa' sems dpa' chen po mngon par shes pa'i pha rol du phyin pa mngon par sgrub ste/ mngon par shes pa de dag gis mngon par shes par bya ba'i chos gang ji snyed pa de dag byed do/ /de lha'i mig rnam par dag pa mi las
309a7(nyi khri): 'das pa de nyid kyis shar phyogs kyi 'jig rten gyi khams thams cad mthong ste/ de de dag tu rdzu 'phrul gyis song zhing sbyin pa 'am/ tshul khrims sam/ bzod pa 'am/ brtson 'grus sam/ bsam gtan nam/ shes rab bam/ byang
309b1(nyi khri): chub kyi phyogs kyi chos rnams sam/ rnam par thar pa'i sgo stong pa nyid dang / mtshan ma med pa dang / smon pa med pa 'am/ bsam gtan rnams sam/ tshad med pa rnams sam/ gzugs med pa'i snyoms par 'jug pa rnams sam/ rnam
309b2(nyi khri): par thar pa rnams sam/ ting nge 'dzin rnams sam/ mthar gyis gnas pa'i snyoms par 'jug pa rnams sam/ de bzhin gshegs pa'i stobs rnams sam/ mi 'jigs pa rnams sam/ so so yang dag par rig pa rnams sam/ /
309b3(nyi khri): sangs rgyas kyi chos ma 'dres pa rnams sam/ nyan thos kyi chos sam/ rang sangs rgyas kyi chos sam/ byang chub sems dpa'i chos sam/ sangs rgyas kyi chos kyis sems can rnams kyi don byed cing / sems can de dag gi bya ba byed
309b4(nyi khri): de de la sems can ser sna can gang ji snyed pa de dag la 'di skad du chos ston te/ sbyin pa byin cig /phongs pa ni sdug bsngal ba ste/ phongs pas ni bdag gi don kyang bya bar mi nus na/ gzhan gyi don lta ci smos kyis de ltar khyod kyis sbyin
309b5(nyi khri): pa byin la bdag kyang bde bar gyis shig / gzhan yang bde bar gyis shig phongs pas zil gyis non cing nying sha nying gis zos te/ ngan song gsum las mi thar bar gyur ta re zhes chos ston to/ /sems can tshul khrims ngan pa can gang ji snyed pa
309b6(nyi khri): de dag la 'di skad du chos ston te/ kye skyes bu dag tshul khrims ngan pa ni sdug bsngal ba ste/ tshul khrims ngan pas ni bdag gi don kyang bya bar mi nus na/ gzhan gyi don lta ci smos te/ tshul khrims ngan pa'i rnam par smin pa ni/ sems can
309b7(nyi khri): dmyal ba 'am/ byol song gi skye gnas sam/ gshin rje'i 'jig rten yin te/ de ltar khyod ngan song gsum du lhung na bdag cag kyang gdon par mi nus na/ gzhan gdon pa lta ci smos kyis/ de'i phyir khyed kyis tshul khrims ngan pa'i
310a1(nyi khri): sems 'ga' tsam gyi go skabs kyang mi dbye'o/ /phyis 'gyod pa can du gyur ta re zhes chos ston to/ /sems can phan tshun gnod sems su gyur pa ji snyed pa de dag la 'di skad du chos ston te/ de ltar khyed gcig la gcig
310a2(nyi khri): gnod sems su ma byed cig / sems 'khrugs par gyur pa la dge ba'i chos gang yang skye bar mi 'gyur te/ de lta bas na khyed phan tshun sems 'khrugs par gyur na sems can dmyal bar skye ba 'am/ byol song gi skye gnas su skye ba 'am/
310a3(nyi khri): gshin rje'i 'jig rten du skye ba'i gnas yin gyis de bas na khyed kyis 'khrugs pa'i sems ni 'ga' tsam gyi go skabs kyang mi dbye'o/ /phyis 'gyod pa can du gyur ta re zhes chos ston to/ /sems can le lo can gang ji snyed pa de dag la 'di
310a4(nyi khri): skad du chos ston to/ /kye skyes bu dag le lo ni sdug bsngal ba ste/ le los ni bdag gi don kyang bya bar mi nus na gzhan gyi don lta ci smos te/ le lo'i rnam par smin pa ni sems can dmyal ba 'am/ byol song gi skye gnas sam/ gshin
310a5(nyi khri): rje'i 'jig rten yin te/ de ltar khyed ngan song gsum du lhung na/ bdag cag kyang gdon par mi nus na/ gzhan gdon pa lta ci smos kyis/ de'i phyir khyod kyis le lo'i sems 'ga' tsam gyi go skabs kyang mi dbye'o/ /phyis 'gyod pa can du gyur
310a6(nyi khri): ta re zhes chos ston to/ /sems can sems g.yeng ba gang ji snyed pa de dag la 'di skad du chos ston te/ kye skyes bu dag sems g.yeng ba ni sdug bsngal ba ste/ gang sems g.yeng ba'i rnam par smin pa ni sems can dmyal ba 'am/ byol song
310a7(nyi khri): gi skye gnas sam/ gshin rje'i 'jig rten yin te/ de ltar khyed ngan song gsum du lhung na/ bdag cag kyang gdon par mi nus na/ gzhan gdon pa lta ci smos kyis/ de'i phyir khyed kyis g.yeng ba'i sems 'ga' tsam gyi go skabs kyang mi
310b1(nyi khri): dbye'o/ /phyis 'gyod pa can du gyur ta re zhes chos ston to/ /sems can shes rab 'chal pa can gang ji snyed pa de dag la 'di skad du chos ston te/ kye skyes bu dag shes rab 'chal ba ni sdug bsngal ba ste/ shes rab 'chal pas ni bdag
310b2(nyi khri): gi don kyang bya bar mi nus na/ gzhan gyi don lta ci smos te/ gang shes rab 'chal ba'i rnam par smin pa ni sems can dmyal ba 'am/ byol song gi skye gnas sam/ gshin rje'i 'jig rten yin te/ de ltar khyed kyis shes rab 'chal pa'i
310b3(nyi khri): sems 'ga' tsam gyi go skabs kyang mi dbye'o/ /phyis 'gyod pa can du gyur ta re zhes chos ston to/ /'dod chags kyi spyod pa can gang ji snyed pa de dag ni mi sdug pa la sbyor ro/ /zhe sdang gi spyod pa can gang ji snyed pa de dag ni byams pa la sbyor ro/ /
310b4(nyi khri): gti mug gi spyod pa can gang ji snyed pa de dag ni rten cing 'brel par 'byung ba la sbyor ro/ /lam ngan par zhugs pa gang ji snyed pa de dag ni yang dag pa'i lam la sbyor te/ nyan thos kyi lam 'am/ rang sangs rgyas kyi lam 'am/ sangs rgyas kyi
310b5(nyi khri): lam la sbyor zhing de dag la 'di skad du chos ston te/ khyed cag chos gang la mngon par zhen par gyur pa'i chos de dag ni ngo bo nyid kyis stong ste/ ngo bo nyid kyis stong pa'i chos rnams ni mngon par zhen par mi nus te/ stong pa nyid la mngon par zhen pa
310b6(nyi khri): med do/ /zhes chos ston te/ rab 'byor de ltar na byang chub sems dpa' sems dpa' chen po shes rab kyi pha rol du phyin pa la spyod pa'i tshe/ mngon par shes pa rnams la gnas shing sems can rnams kyi don byed pa yin no/ /de lha'i mig rnam
310b7(nyi khri): par dag pa mi las 'das pa de nyid kyis/ lho dang nub dang byang dang byang shar dang / shar lho dang lho nub dang nub byang dang 'og dang steng gi phyogs kyi 'jig rten gyi khams thams cad mthong ste/ de de dag tu rdzu 'phrul gyis song zhing sbyin pa 'am/
311a1(nyi khri): tshul khrims sam/ bzod pa 'am/ brtson 'grus sam/ bsam gtan nam/ shes rab bam/ byang chub kyi phyogs kyi chos rnams sam/ rnam par thar pa'i sgo stong pa nyid dang / mtshan ma med pa dang / smon pa med pa
311a2(nyi khri): 'am/ bsam gtan rnams sam/ tshad med pa rnams sam/ gzugs med pa'i snyoms par 'jug pa rnams sam/ rnam par thar pa rnams sam/ ting nge 'dzin rnams sam/ mthar gyis gnas pa'i snyoms par 'jug pa rnams sam/
311a3(nyi khri): de bzhin gshegs pa'i stobs rnams sam/ mi 'jigs pa rnams sam/ so so yang dag par rig pa rnams sam/ sangs rgyas kyi chos ma 'dres pa rnams sam/ nyan thos kyi chos sam/ rang sangs rgyas kyi chos sam/ byang chub sems
311a4(nyi khri): dpa'i chos sam/ sangs rgyas kyi chos kyis sems can rnams kyi don byed cing sems can de dag gi bya ba byed de/ de la sems can ser sna can gang ji snyed pa de dag la 'di skad du chos ston te/ sbyin pa byin cig /phongs pa ni sdug bsngal ba ste/
311a5(nyi khri): phongs pas ni bdag gi don kyang bya bar mi nus na/ gzhan gyi don lta ci smos kyis/ de ltar khyed kyis sbyin pa byin la bdag kyang bde bar gyis shig /gzhan yang bde bar gyis shig /phongs pas zil gyis non cing nying sha nying gis zos te/ ngan
311a6(nyi khri): song gsum las mi thar bar gyur ta re zhes chos ston to/ /sems can tshul khrims ngan pa can ji snyed pa de dag la 'di skad du chos ston te/ kye skyes bu dag tshul khrims ngan pa ni sdug bsngal ba ste/ tshul khrims ngan pas ni bdag gi don kyang bya
311a7(nyi khri): bar mi nus na/ gzhan gyi don lta ci smos te/ tshul khrims ngan pa'i rnam par smin pa ni sems can dmyal ba 'am/ byol song gi skye gnas sam/ gshin rje'i 'jig rten yin te/ de ltar khyed ngan song gsum du lhung na/ bdag cag kyang gdon
311b1(nyi khri): par mi nus na/ gzhan gdon pa lta ci smos kyis/ de'i phyir khyed kyis tshul khrims ngan pa'i sems 'ga' tsam gyi go skabs kyang mi dbye'o/ /phyis 'gyod pa can du gyur ta re zhes chos ston to/ /sems can phan tshun gnod sems su gyur pa ji
311b2(nyi khri): snyed pa de dag la 'di skad du chos ston te/ de ltar khyed gcig la gcig gnod sems su ma byed cig /sems 'khrugs par gyur pa la dge ba'i chos gang yang skye bar mi 'gyur te/ de lta bas na khyed phan tshun sems 'khrugs par gyur na/
311b3(nyi khri): sems can dmyal bar skye ba 'am/ byol song gi skye gnas su skye ba 'am/ gshin rje'i 'jig rten du skye ba'i gnas yin gyis/ de bas na khyed kyis 'khrugs pa'i sems 'ga' tsam gyi go skabs kyang mi dbye'o/ /phyis 'gyod pa can du gyur ta
311b4(nyi khri): re zhes chos ston to/ /sems can le lo can gang ji snyed pa de dag la 'di skad du chos ston te/ kye skyes bu dag le lo ni sdug bsngal ba ste/ le los ni bdag gi don kyang bya bar mi nus na/ gzhan gyi don lta ci smos te/ le lo'i rnam par smin pa ni sems
311b5(nyi khri): can dmyal ba 'am/ byol song gi skye gnas sam/ gshin rje'i 'jig rten yin te/ de ltar khyed ngan song gsum du lhung na/ bdag cag kyang gdon par mi nus na/ gzhan gdon pa lta ci smos kyis/ de'i phyir khyed kyis le lo'i sems 'ga'
311b6(nyi khri): tsam gyi go skabs kyang mi dbye'o/ /phyis 'gyod pa can du gyur ta re zhes chos ston to/ /sems can sems g.yeng ba gang ji snyed pa de dag la 'di skad du chos ston te/ kye skyes bu dag sems g.yeng ba ni sdug bsngal ba ste/ gang sems
311b7(nyi khri): g.yeng ba'i rnam par smin pa ni sems can dmyal ba 'am/ byol song gi skye gnas sam/ gshin rje'i 'jig rten yin te/ de ltar khyed ngan song gsum du lhung na/ bdag cag kyang gdon par mi nus na/ gzhan gdon par lta ci smos kyis/
312a1(nyi khri): de'i phyir khyed kyis g.yeng ba'i sems 'ga' tsam gyi go skabs kyang mi dbye'o/ /phyis 'gyod pa can du gyur ta re zhes chos ston to/ /sems can shes rab 'chal pa can gang ji snyed pa de dag la 'di skad du chos
312a2(nyi khri): ston te/ kye skyes bu dag shes rab 'chal pa ni sdug bsngal ba ste/ shes rab 'chal pas ni bdag gi don kyang bya bar mi nus na/ gzhan gyi don lta ci smos te/ gang shes rab 'chal pa'i rnam par smin pa ni sems can dmyal ba 'am/
312a3(nyi khri): byol song gi skye gnas sam/ gshin rje'i 'jig rten yin te/ de ltar khyed kyis shes rab 'chal pa'i sems 'ga' tsam gyi go skabs kyang mi dbye'o/ /phyis 'gyod pa can du gyur ta re zhes chos ston to/ /'dod chags kyi spyod pa can gang ji
312a4(nyi khri): snyed pa de dag ni mi sdug pa la sbyor ro/ /zhe sdang gi spyod pa can gang ji snyed pa de dag ni byams pa la sbyor ro/ /gti mug gi spyod pa can gang ji snyed pa de dag ni rten cing 'brel par 'byung ba la sbyor ro/ /lam ngan par zhugs pa gang ji snyed pa
312a5(nyi khri): de dag ni yang dag pa'i lam la sbyor te/ nyan thos kyi lam 'am/ rang sangs rgyas kyi lam mam/ sangs rgyas kyi lam la sbyor zhing de dag la 'di skad du chos ston te/ khyed chos gang la mngon par zhen par gyur pa'i chos de dag ni ngo bo
312a6(nyi khri): nyid kyis stong ste/ ngo bo nyid kyis stong pa'i chos rnams ni mngon par zhen par mi nus te/ stong pa nyid la mngon par zhen pa med do zhes chos ston te/ rab 'byor de ltar na byang chub sems dpa' sems dpa' chen po shes rab kyi pha rol du
312a7(nyi khri): phyin pa la spyod pa'i tshe/ mngon par shes pa rnams la gnas shing sems can rnams kyi don byed pa yin no/ /rab 'byor byang chub sems dpa' sems dpa' chen pos ni mngon par shes pa rnams la mi gnas par sems can rnams la
312b1(nyi khri): chos bstan par mi nus te/ lam gol bar zhugs pa'i sems can rnams kyang lam du gzung bar mi nus so/ rab 'byor 'di lta ste/ dper na bya 'dab ma med pas nam mkha' la 'gro bar mi nus so/ /rab 'byor de bzhin du byang chub
312b2(nyi khri): sems dpa' sems dpa' chen pos kyang mngon par shes pa rnams la ma rten par sems can rnams la chos bstan par mi nus so/ /rab 'byor de lta bas na byang chub sems dpa' sems dpa' chen pos shes rab kyi pha rol du phyin pa la spyod
312b3(nyi khri): pa'i tshe/ mngon par shes pa rnams mngon par bsgrub par bya ste/ de mngon par shes pa mngon par bsgrubs pa de dag gis sems can rnams kyi don ci bya bar dga' ba de bde bar byed do/ /des lha'i mig gis shar phyogs kyi 'jig rten gyi khams
312b4(nyi khri): gang gA'i klung gi bye ma snyed dag mthong ste/ de dag tu sems can gang ji snyed cig skyes pa de dag kyang mthong ngo / /de ltar mthong nas kyang rdzu 'phrul gyis de dag tu song zhing sems can de dag gi sems sems kyis khong du chud par byas nas de dang
312b5(nyi khri): mthun par sbyin pa'i gtam 'am/ tshul khrims dang / bzod pa dang brtson 'grus dang bsam gtan dang shes rab kyi gtam 'am/ 'phags pa'i bden pa'i gtam 'am/ 'byung ba'i gtam gyi bar du chos ston te/ des lha'i mig gis lho
312b6(nyi khri): dang nub dang byang dang byang shar dang shar lho dang lho nub dang nub byang dang 'og dang steng gi phyogs kyi 'jig rten gyi khams gang gA'i klung gi bye ma snyed mthong ste/ de dag tu sems can gang ji snyed cig skyes pa de dag kyang mthong ngo / /de ltar mthong nas
312b7(nyi khri): kyang rdzu 'phrul gyis de dag tu song zhing sems can de dag gi sems sems kyis khong du chud par byas nas/ de dang 'thun par sbyin pa'i gtam 'am/ tshul khrims dang / bzod pa dang / brtson 'grus dang / bsam gtan dang shes
313a1(nyi khri): rab kyi gtam 'am/ 'phags pa'i bden pa'i gtam 'am/ 'byung ba'i gtam gyi bar du chos ston to/ /des lha'i rna ba'i khams kyis 'di lta ste/ lha dang mi gnyis ka'i sgra yang thos te/ de shar phyogs
313a2(nyi khri): kyi 'jig rten gyi khams gang gA'i klung gi bye ma snyed dag na/ sangs rgyas bcom ldan 'das gang ji snyed cig chos ston pa de dag gi chos lha'i rna bas nyan te thos nas kyang de bzhin nyid du 'dzin to/ /de bzhin nyid du bzung nas de bzhin nyid du
313a3(nyi khri): sems can rnams la chos ston te/ sbyin pa'i gtam 'am/ tshul khrims dang bzod pa dang / brtson 'grus dang bsam gtan dang shes rab kyi gtam 'am/ 'phags pa'i bden pa'i gtam 'am/ 'byung ba'i gtam gyi bar du chos ston to/ /
313a4(nyi khri): de lho dang nub dang byang dang byang shar dang shar lho dang lho nub dang nub byang dang 'og dang steng gi phyogs kyi 'jig rten gyi khams gang gA'i klung gi bye ma snyed dag na/ sangs rgyas bcom ldan 'das gang ji snyed cig chos ston pa de dag gi chos lha'i rna bas
313a5(nyi khri): nyan te/ thos nas kyang de bzhin nyid du 'dzin to/ /de bzhin nyid du bzung nas/ de bzhin nyid du sems can rnams la chos ston te/ sbyin pa'i gtam 'am/ tshul khrims dang bzod pa dang brtson 'grus dang / bsam gtan dang shes
313a6(nyi khri): rab kyi gtam 'am/ 'phags pa'i bden pa'i gtam 'am 'byung ba'i gtam gyi bar du chos ston to/ /de sems kyi rnam grangs shes pa shin du rnam par dag pa dang ldan pa yin te/ de sems kyi rnam grangs shes pa des/ sems can rnams kyi
313a7(nyi khri): sems shes par byas shing / de dag la de bzhin nyid du chos ston te/ sbyin pa'i gtam 'am/ tshul khrims dang bzod pa dang brtson 'grus dang bsam gtan dang shes rab kyi gtam 'am/ 'phags pa'i bden pa'i gtam 'am 'byung ba'i gtam gyi
313b1(nyi khri): bar du chos ston to/ /de bdag gam gzhan gyi sngon gyi gnas rnam pa du ma rjes su dran te/ sngon gyi gnas rjes su dran pa'i shes pa des sngon gyi de bzhin gshegs pa dgra bcom pa yang dag par rdzogs pa'i sangs rgyas mtshan 'di zhes bya ba
313b2(nyi khri): nyan thos kyi dge 'dun dang bcas par byung ngo / /zhes bya bar yang shes te/ sems can sngon gyi gnas rjes su dran pa la mos pa gang ji snyed pa de dag la yang dag pa nyid du chos ston te/ sbyin pa'i gtam 'am/ tshul khrims dang bzod pa dang
313b3(nyi khri): brtson 'grus dang / bsam gtan dang shes rab kyi gtam 'am/ 'phags pa'i bden pa'i gtam 'am/ 'byung ba'i gtam gyi bar du chos ston to/ /de rdzu 'phrul gyis phyogs bcu'i 'jig rten gyi khams gang gA'i klung gi bye ma snyed dag tu
313b4(nyi khri): song zhing sangs rgyas bcom ldan 'das rnams la bsnyen bkur byed de/ bsnyen bkur byas nas mngon par shes pa'i ye shes kyis sems can rnams la chos ston te/ sbyin pa dang tshul khrims dang bzod pa dang brtson 'grus dang / bsam
313b5(nyi khri): gtan dang shes rab kyi gtam 'am/ 'phags pa'i bden pa'i gtam 'am/ 'byung ba'i gtam gyi bar du chos ston to/ /de zag pa med pa mngon du bya ba'i shes pa shin du rnam par dag pa dang ldan pa yin te/ de zag pa med pa mngon du
313b6(nyi khri): bya ba'i shes pa shin du rig pa des sems can rnams la chos ston te/ sbyin pa'i gtam 'am/ tshul khrims dang bzod pa dang brtson 'grus dang bsam gtan dang shes rab kyi gtam 'am/ 'phags pa'i bden pa'i gtam 'am/ 'byung ba'i
313b7(nyi khri): gtam gyi bar du chos ston to/ /rab 'byor de ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/ mngon par shes pa rnams mngon par bsgrub par bya ste/ de mngon par shes pa shin du 'dris pa de dag
314a1(nyi khri): gis lus ci dang ji lta bu yongs su bzung bar 'dod pa de dang de lta bu'i lus yongs su bzung zhing mos pa ji lta ba bzhin du sems can rnams kyi don byed do/ /bde ba 'am sdug bsngal ba de dag gis gos par mi 'gyur ro/ /
314a2(nyi khri): rab 'byor 'di lta ste/ dper na de bzhin gshegs pas sprul pa'i skyes bu ni dgos pa thams cad byed kyang bde ba 'am sdug bsngal des gos par 'gyur ba med do/ /rab 'byor de bzhin du byang chub sems dpa' sems dpa' chen pos shes rab kyi
314a3(nyi khri): pha rol du phyin pa la gnas shing mngon par shes pas rnam par rtse zhing phyogs bcu'i 'jig rten gyi khams gang gA'i klung gi bye ma snyed dag tu mos pa ji lta ba bzhin du chos ston kyang bde ba 'am/ sdug bsngal ba des 'phrogs par mi 'gyur ro/ /rab 'byor
314a4(nyi khri): byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ de ltar mngon par shes pas rnam par rtse bar bya ste/ ci nas kyang sangs rgyas kyi zhing yongs su dag par 'gyur ba dang / sems can yongs su smin par
314a5(nyi khri): 'gyur ba de ltar rtse bar bya ste/ rab 'byor byang chub sems dpa' sems dpa' chen pos ni sangs rgyas kyi zhing yongs su dag par ma byas sems can rnams yongs su smin par ma byas par bla na med pa yang dag par rdzogs pa'i byang chub tu mngon par
314a6(nyi khri): rdzogs par 'tshang rgya bar mi nus so/ /rab 'byor de ci'i phyir zhe na/ lam gyi yan lag dang mi ldan pa'i byang chub sems dpa' sems dpa' chen po la bla na med pa yang dag par rdzogs pa'i byang chub med do/ /rab 'byor gyis gsol pa/ bcom
314a7(nyi khri): ldan 'das byang chub sems dpa' sems dpa' chen po lam gyi yan lag yongs su rdzogs par bgyis shing / bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ba'i lam de dag gang lags/ bcom ldan
314b1(nyi khri): 'das kyis bka' stsal pa/ rab 'byor dge ba'i chos thams cad ni byang chub sems dpa' sems dpa' chen po'i lam gyi yan lag go /gsol pa/ bcom ldan 'das lam gyi yan lag gang gis bla na med pa yang dag par rdzogs pa'i byang chub tu
314b2(nyi khri): mngon par rdzogs par 'tshang rgya bar 'gyur ba'i lam gyi yan lag dge ba'i chos de dag gang lags/ / //shes rab kyi pha rol tu phyin pa stong phrag nyi shu lnga pa/ bam po bdun cu bzhi pa/ bcom ldan 'das kyis bka'
314b3(nyi khri): stsal pa/ sems dang po bskyed pa nas nye bar bzung ste/ dge ba'i chos sbyin pa'i pha rol du phyin pa la spyod kyang de la mi rtog cing de yongs su gtong ba'i tshe/ ngo bo nyid stong pa nyid kyi phyir 'di ni sbyin pa'o/ /'di la yongs su btang bar bya'o/ /bdag
314b4(nyi khri): gis sbyin par bya'o zhes gsum po de dag la mi rtog pa ste/ sbyin pa'i pha rol du phyin pa gang gis bdag kyang 'khor ba las sgrol zhing gzhan yang sgrol ba 'di ni lam gyi yan lag dge ba'i chos so/ /sems dang po bskyed pa nas nye bar bzung ste/ dge
314b5(nyi khri): ba'i chos tshul khrims kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa la spyod kyang / de la mi rtog cing shes rab
314b6(nyi khri): sgom pa'i tshe/ ngo bo nyid stong pa nyid kyi phyir 'di ni shes rab bo/ bdag gis shes rab sgom mo/ /'di'i don du shes rab sgom mo zhes gsum po de dag la mi rtog pa ste/ shes rab kyi pha rol du phyin pa gang gis bdag kyang 'khor ba las
314b7(nyi khri): sgrol zhing gzhan yang sgrol ba 'di ni lam gyi yan lag dge ba'i chos so/ /sems dang po bskyed pa nas nye bar bzung ste/ byang chub sems dpa' sems dpa' chen po'i dge ba'i chos stong pa nyid thams cad dang / byang chub kyi phyogs kyi
315a1(nyi khri): chos rnams dang / 'phags pa'i bden pa bzhi dang / bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi dang / rnam par thar pa brgyad dang / mthar gyis gnas pa'i
315a2(nyi khri): snyoms par 'jug pa dgu dang / rnam par thar pa'i sgo stong pa nyid dang / mtshan ma med pa dang smon pa med pa dang mngon par shes pa rnams dang / ting nge 'dzin rnams dang gzungs kyi sgo rnams dang / de bzhin gshegs pa'i stobs bcu dang / mi
315a3(nyi khri): 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad la spyod kyang / de la mi rtog cing sangs rgyas kyi chos ma 'dres pa brgyad bsgom pa'i tshe/
315a4(nyi khri): ngo bo nyid stong pa nyid kyi phyir 'di dag ni sangs rgyas kyi chos ma 'dres pa rnams so/ /bdag gis sangs rgyas kyi chos ma 'dres pa rnams bsgom par bya'o/ /'di'i don du sangs rgyas kyi chos ma 'dres pa rnams bsgom mo zhes gsum po de dag la mi rtog
315a5(nyi khri): pa ste/ sangs rgyas kyi chos ma 'dres pa gang gis bdag kyang 'khor ba las sgrol zhing gzhan yang sgrol ba 'di ni lam gyi yan lag dge ba'i chos so/ /rab 'byor dge ba'i chos de dag ni byang chub sems dpa' sems dpa' chen po'i bla na med
315a6(nyi khri): pa yang dag par rdzogs pa'i byang chub kyi lam ste lam des 'das pa dang / ma 'ongs pa dang da ltar gyi byang chub sems dpa' sems dpa' chen po rnams sems can tshad med pa rnams ded de/ 'khor ba'i rgya mtsho las rgal bar gyur pa dang rgal
315a7(nyi khri): ba dang / rgal bar 'gyur ba ste/ lam de yongs su rdzogs par byas shing byang chub sems dpa' sems dpa' chen po rnam pa thams cad mkhyen pa nyid thob par byed do/ /rnam pa thams cad mkhyen pa nyid thob par byas nas chos kyi 'khor lo
315b1(nyi khri): skor ro/ /chos kyi 'khor lo bskor te/ sems can rnams kyi don byed do/ /shes rab kyi pha rol tu phyin pa stong phrag nyi shu lnga pa las/ le'u drug cu bdun pa'o// //de nas tshe dang ldan pa rab 'byor gyis bcom ldan
315b2(nyi khri): 'das la 'di skad ces gsol to/ /bcom ldan 'das gal te chos de dag byang chub sems dpa'i chos lags na/ sangs rgyas kyi chos gang lags/ bcom ldan 'das kyis bka' stsal pa/ rab 'byor gang 'di skad du gal te chos
315b3(nyi khri): de dag byang chub sems dpa'i chos yin na/ sangs rgyas kyi chos gang yin zhes zer ba ni/ rab 'byor sangs rgyas kyi chos kyang chos de dag nyid rnam pa thams cad du mngon par rdzogs par 'tshang rgya bar zad de de rnam pa thams cad mkhyen pa nyid
315b4(nyi khri): thob nas bag chags kyi mtshams sbyor ba thams cad yongs su spong ngo / /de la byang chub sems dpa' sems dpa' chen po ni mngon par rdzogs par 'tshang rgya'o/ /de bzhin gshegs pa dgra bcom pa yang dag par rdzogs pa'i sangs
315b5(nyi khri): rgyas ni chos thams cad skad cig gcig dang ldan pa'i shes rab kyis mngon par rdzogs par sangs rgyas pas/ de bzhin gshegs pa zhes bya ba'i grangs su 'gro ste/ byang chub sems dpa' sems dpa' chen po dang de bzhin
315b6(nyi khri): gshegs pa dgra bcom pa yang dag par rdzogs pa'i sangs rgyas la khyad par de yod do/ /rab 'byor 'di lta ste dper na/ zhugs pa yang gzhan la/ 'bras bu la gnas pa yang gzhan te/ de gnyis ka yang 'phags pa'i gang
315b7(nyi khri): zag ma yin zhes mi bya'o/ /rab 'byor de bzhin du byang chub sems dpa' sems dpa' chen po ni bar chad med pa'i lam du zhugs pa yin de bzhin gshegs pa dgra bcom pa yang dag par rdzogs pa'i sangs rgyas ni chos thams cad
316a1(nyi khri): la sgrib pa med pa'i ye shes brnyes pa ste/ rab 'byor de ni byang chub sems dpa' sems dpa' chen po dang / de bzhin gshegs pa dgra bcom pa yang dag par rdzogs pa'i sangs rgyas kyi khyad par ro/ /rab
316a2(nyi khri): 'byor gyis gsol pa/ bcom ldan 'das gal te chos thams cad rang gi mtshan nyid kyis stong pa lags na rang gi mtshan nyid kyis stong pa'i chos de dag la 'di ni sems can dmyal ba pa'o/ /'di ni byol song gi skye gnas pa'o/ /'di
316a3(nyi khri): ni gshin rje'i 'jig rten pa'o/ /'di ni lha'o/ /'di ni mi'o 'di ni rigs kyi sa'o/ /'di ni brgyad pa'o 'di ni rgyun du zhugs pa'o/ /'di ni lan cig phyir 'ong ba'o/ /'di ni phyir mi 'ong ba'o/ /'di ni dgra bcom pa'o/ /'di ni rang
316a4(nyi khri): sangs rgyas so 'di ni byang chub sems dpa'o/ /'di ni de bzhin gshegs pa dgra bcom pa yang dag par rdzogs pa'i sangs rgyas so zhes bgyi bar khyad par dang rnam par dbye bar ji ltar 'gyur/ bcom ldan 'das ji ltar gang zag de dag
316a5(nyi khri): dmigs su ma mchis pa de bzhin du las kyang dmigs su ma mchis/ las ji ltar dmigs su ma mchis pa de bzhin du las kyi rnam par smin pa la yang dmigs su ma mchis so/ /bcom ldan 'das kyis bka' stsal pa/ rab 'byor de
316a6(nyi khri): de bzhin no/ /de de bzhin te/ ji skad du smras pa de bzhin te/ chos thams cad rang gi mtshan nyid kyis stong pa la las dang las kyi rnam par smin pa mi dmigs so/ /rab 'byor gang gis rang gi mtshan nyid kyis stong pa'i chos thams
316a7(nyi khri): cad de ltar ma shes pa de dag ni ngan par spyod pa 'am/ legs par spyad pa 'am/ mi g.yo ba'i las mngon par 'du byed de/ de dag ngan par spyad pa'i las kyis ngan song gsum du lhung ngo / /legs par spyad pa'i las kyis lha dang mir
316b1(nyi khri): skye'o/ /nyams pa med pa'i las kyis gzugs kyi khams sam/ gzugs med pa'i khams su skye'o/ /de la byang chub sems dpa' sems dpa' chen po ni sbyin pa'i pha rol du phyin pa la spyad/ tshul khrims kyi pha rol tu phyin pa dang / bzod
316b2(nyi khri): pa'i pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa la spyad/ nang stong pa nyid la spyad/ dngos po med pa'i ngo bo nyid stong pa nyid kyi bar la spyad/ dran pa
316b3(nyi khri): nye bar gzhag pa rnams la spyad/ yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa la spyad/
316b4(nyi khri): 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / rnam par thar pa'i sgo stong pa nyid dang /
316b5(nyi khri): mtshan ma med pa dang / smon pa med pa dang / mngon par shes pa rnams dang / ting nge 'dzin dang / gzungs kyi sgo rnams la spyad/ de bzhin gshegs pa'i stobs bcu dang / mi 'jigs pa bzhi dang / so so yang dag par
316b6(nyi khri): rig pa bzhi dang / snying rje chen po dang / sangs rgyas kyi chos ma 'dres pa brgyad la spyad te/ nyams pa med pa'i spyod pas byang chub kyi lam bskyed nas/ rdo rje lta bu'i ting nge 'dzin byang chub kyi yan lag gi 'khor dang ldan
316b7(nyi khri): pa la mnyam par gzhag cing / bla na med pa yang dag par rdzogs pa'i byang chub tu mngon par rdzogs par 'tshang rgya ste/ mngon par rdzogs par sangs rgyas nas/ sems can rnams kyi don byed de/ don byas nas ci nas kyang phyis chud ma zos shing
317a1(nyi khri): rgyud lnga'i 'khor bar mi ltung ba de ltar don byed do/ /gsol pa/ bcom ldan 'das ci lags bcom ldan 'das kyis bla na med pa yang dag par rdzogs pa'i byang chub tu mngon par rdzogs par sangs rgyas nas rgyud
317a2(nyi khri): lnga'i 'khor ba gzigs sam/ bcom ldan 'das kyis bka' stsal pa/ rab 'byor ma yin no/ /gsol pa/ bcom ldan 'das ci lags/ de bzhin gshegs pas chos nag po 'am/ dkar po 'am/ gnag pa 'am/
317a3(nyi khri): dkar ba 'am/ mi gnag mi dkar ba dmigs lags sam/ bcom ldan 'das kyis bka' stsal pa/ ma yin no/ /gsol pa bcom ldan 'das de ste ma dmigs na/ sems can dmyal ba 'am/ byol song gi skye gnas
317a4(nyi khri): sam/ gshin rje'i 'jig rten du ji ltar gdags pa mdzad/ lha dang mir ji ltar gdags pa mdzad/ rgyun du zhugs pa dang / lan cig phyir 'ong ba dang / phyir mi 'ong ba dang / dgra bcom pa dang / rang sangs rgyas su ji ltar
317a5(nyi khri): gdags pa mdzad/ byang chub sems dpa' dang / de bzhin gshegs pa dgra bcom pa yang dag par rdzogs pa'i sangs rgyas su ji ltar gdags pa mdzad/ bcom ldan 'das kyis bka' stsal pa/ rab 'byor ci sems can
317a6(nyi khri): 'di dag chos rnams rang gi mtshan nyid kyis stong par shes sam/ gsol pa ma lags so/ /bcom ldan 'das kyis bka' stsal pa/ rab 'byor gal te sems can de dag 'di ltar chos rnams rang gi mtshan nyid kyis stong ngo
317a7(nyi khri): zhes bya bar shes na ni/ byang chub sems dpa' sems dpa' chen po yang bla na med pa yang dag par rdzogs pa'i byang chub tu mi 'jug ste/ bla na med pa yang dag par rdzogs pa'i byang chub tu ma zhugs na/ sems can rnams kyang
317b1(nyi khri): ngan song gsum dang / 'khor ba'i rgyud rnams nas mi 'grol te/ rab 'byor sems can de dag chos rnams rang gi mtshan nyid kyis stong par mi shes la mi shes pas rgyud lnga'i 'khor ba las yongs su mi 'grol bas/ de'i phyir byang
317b2(nyi khri): chub sems dpa' sems dpa' chen po yang sangs rgyas bcom ldan 'das de dag las chos thams cad rang gi mtshan nyid kyis stong par thos nas sems can rnams kyi don du bla na med pa yang dag par rdzogs pa'i byang chub tu 'jug ste/ chos 'di dag ni ji ltar byis pa so so'i skye bo rnams kyis mngon par chags par bya ba de ltar yod pa ma yin na/
317b3(nyi khri): de dag ni med cing yang dag pa ma yin pa'i chos rnams la yod par btags shing / sems can med pa la sems can
317b4(nyi khri): du 'du shes/ gzugs med pa la gzugs su 'du shes/ tshor ba dang / 'du shes dang / 'du byed dang / rnam par shes pa med pa la rnam par shes par 'du shes/ skye mched rnams med pa la skye mched du 'du shes/ khams
317b5(nyi khri): rnams med pa la khams su 'du shes/ rten cing 'brel par 'byung ba rnams med pa la/ rten cing 'brel par 'byung bar 'du shes/ 'jig rten pa'i chos med pa la/ 'jig rten pa'i chos su 'du shes/ 'jig rten las 'das pa'i
317b6(nyi khri): chos med pa la/ 'jig rten las 'das pa'i chos su 'du shes/ zag pa dang bcas pa'i chos med pa la/ zag pa dang bcas pa'i chos su 'du shes/ zag pa med pa'i chos med pa la/ zag pa med pa'i chos su 'du shes/ 'dus
317b7(nyi khri): byas kyi chos med pa la/ 'dus byas kyi chos su 'du shes/ 'dus ma byas kyi chos med pa la/ 'dus ma byas kyi chos su 'du shes nas/ yod pa ma yin pa'i phyin ci log gis/ phyin ci log tu gyur pa'i sems dang ldan pa rnams
318a1(nyi khri): lus dang ngag dang yid kyi las mngon par 'du byed pa de dag rgyud lnga'i 'khor ba las yongs su mi 'grol ba'i phyir/ byang chub sems dpa' sems dpa' chen po shes rab kyi pha rol du phyin par dge ba'i chos thams cad 'dus
318a2(nyi khri): par byas te/ byang chub sems dpa'i spyad pa spyod cing / bla na med pa yang dag par rdzogs pa'i byang chub tu mngon par rdzogs par 'tshang rgya'o/ /mngon par rdzogs par sangs rgyas nas rgyud lnga'i 'khor ba las sems can rnams yongs
318a3(nyi khri): su 'grel to/ /rab 'byor gyis gsol pa/ gal te chos thams cad rang gi mtshan nyid kyis stong pa lags na/ ji ltar byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs
318a4(nyi khri): par sangs rgyas te/ rgyud lnga'i 'khor ba las sems can rnams yongs su 'grel ba lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po bla na med pa yang dag par
318a5(nyi khri): rdzogs pa'i byang chub tu mngon par rdzogs par sangs rgyas te/ sdug bsngal dang / sdug bsngal kun 'byung ba dang / sdug bsngal 'gog pa dang / sdug bsngal 'gog par 'grol ba'i lam sems can rnams la ston to/ /'chad
318a6(nyi khri): do/ /'jog go /'god do/ /'grel to/ /rnam par 'grel to/ /gsal bar byed do/ /yang dag par rjod do/ /'phags pa'i bden pa bzhi po 'dir dge ba'i chos byang chub kyi phyogs gang ji snyed pa gang gis dkon mchog gsum
318a7(nyi khri): rnam par dgod pa de thams cad yongs su 'dus te/ sangs rgyas dkon mchog dang / chos dkon mchog dang / dge 'dun dkon mchog gsum 'jig rten du byung bas/ sems can rnams lam rgyud lnga'i 'khor ba las yongs
318b1(nyi khri): su 'grol lo/ /rab 'byor gyis gsol pa/ bcom ldan 'das sdug bsngal 'tshal bas yongs su mya ngan las 'da' bar 'gyur ram/ 'on te sdug bsngal gyis mya ngan las 'da' bar 'gyur/ kun 'byung ba 'tshal bas yongs
318b2(nyi khri): su mya ngan las 'da' bar 'gyur ram/ 'on te kun 'byung bas mya ngan las 'da' bar 'gyur/ sdug bsngal 'gog pa 'tshal bas yongs su mya ngan las 'da' bar 'gyur ram/ 'on te sdug bsngal 'gog pas mya ngan las 'da' bar 'gyur/
318b3(nyi khri): lam 'tshal bas yongs su mya ngan las 'da' bar 'gyur ram/ 'on te lam gyis yongs su mya ngan las 'da' bar 'gyur/ bcom ldan 'das kyis bka' stsal pa/ rab 'byor sdug bsngal shes pas yongs su mya ngan las mi 'da' ste/
318b4(nyi khri): sdug bsngal gyis kyang ma yin no/ /kun 'byung ba shes pas yongs su mya ngan las mi 'da' ste/ kun 'byung bas kyang ma yin no/ /sdug bsngal 'gog pa shes pas yongs su mya ngan las mi 'da' ste/ sdug bsngal 'gog
318b5(nyi khri): pas kyang ma yin no/ /lam shes pas yongs su mya ngan las mi 'da' ste/ lam gyis kyang ma yin no/ /rab 'byor 'phags pa'i bden pa bzhi po de dag mnyam pa nyid gang yin pa de ni mya ngan las 'da' bar ngas gsungs te/
318b6(nyi khri): sdug bsngal shes pas yongs su mya ngan las 'da' ba ma yin/ sdug bsngal gyis kyang ma yin no/ /kun 'byung ba shes pas yongs su mya ngan las 'da' ba ma yin/ kun 'byung bas kyang ma yin no/ /sdug bsngal 'gog
318b7(nyi khri): pa shes pas yongs su mya ngan las 'da' ba ma yin/ sdug bsngal 'gog pas kyang ma yin no/ /lam shes pas yongs su mya ngan las 'da' ba ma yin/ lam gyis kyang ma yin no/ /gsol pa/ bcom ldan 'das gang la sdug
319a1(nyi khri): bsngal yang ma mchis/ sdug bsngal 'tshal ba yang ma mchis/ kun 'byung ba yang ma mchis/ kun 'byung ba 'tshal ba yang ma mchis/ 'gog pa yang ma mchis/ 'gog pa 'tshal ba yang ma mchis/
319a2(nyi khri): lam yang ma mchis/ lam 'tshal ba yang ma mchis pa'i 'phags pa'i bden pa bzhi mnyam pa nyid ces bgyi ba de dag gang lags/ bcom ldan 'das kyis bka' stsal pa/ de ni 'phags pa'i bden pa bzhi po de dag gi de bzhin nyid dang /
319a3(nyi khri): ma nor ba de bzhin nyid dang / gzhan ma yin pa de bzhin nyid dang / chos nyid dang / chos kyi dbyings dang / chos kyi gnas nyid dang / chos skyon med pa nyid dang / yang dag pa'i mtha' de bzhin gshegs pa rnams byung yang rung / de
319a4(nyi khri): bzhin gshegs pa rnams ma byung yang rung ste/ de bzhin gnas pa'i dbyings chos kyi dbyings mi nyam mi 'grib par 'dug pa ste/ de'i phyir byang chub sems dpa' sems dpa' chen po shes rab kyi pha rol du phyin pa la spyod pa'i tshe/ bden
319a5(nyi khri): pa khong du chud par ji ltar bya ba bzhin du bden pa khong du chud par bya ba'i don du spyod do/ /rab 'byor gyis gsol pa/ bcom ldan 'das byang chub sems dpa' sems dpa' chen po shes rab kyi pha rol du phyin pa la ji ltar spyad na/ bden pa
319a6(nyi khri): rtogs pa'i don du spyod pa lags/ ji ltar spyod na bden pa rtogs shing 'tshal te/ khong du chud nas nyan thos kyi sa 'am/ rang sangs rgyas kyi sar mi ltung zhing byang chub sems dpa'i skyon ma mchis par 'jug pa lags/ bcom ldan
319a7(nyi khri): 'das kyis bka' stsal pa/ rab 'byor 'di la byang chub sems dpa' sems dpa' chen po shes rab kyi pha rol du phyin pa la spyod pa'i tshe/ chos de dag ci nas kyang chos gang yang dmigs su med pa de ltar mthong ste/ chos thams
319b1(nyi khri): cad mi dmigs pas bden par rtogs pa 'am/ bden par ma rtogs pa'i chos thams cad stong par mthong ste/ des de ltar mthong bas skyon med par chud pa'i byang chub sems dpa' sems dpa' chen po rigs kyi sa la gnas par
319b2(nyi khri): 'gyur te/ byang chub sems dpa' de rigs kyi sa la gnas par gyur nas spyi bor ltung bar mi 'gyur te/ de la nyan thos kyi sa 'am/ rang sangs rgyas kyi sar ltung ba'i spyi bor ltung ba med do/ /de byang chub sems dpa'i rigs kyi
319b3(nyi khri): sa de la gnas shing bsam gtan bzhi sgrub bo/ /tshad med pa bzhi dang / gzugs med pa'i snyoms par 'jug pa bzhi sgrub bo/ /de lhag mthong gis de la gnas shing chos thams cad rab tu shes par byed de/ 'phags
319b4(nyi khri): pa'i bden pa bzhi khong du chud par byed do/ /de sdug bsngal yongs su shes kyang sdug bsngal la dmigs pa'i sems mi skyed do/ /kun 'byung ba rab tu spangs kyang kun 'byung ba la dmigs pa'i sems mi skyed do/ /'gog
319b5(nyi khri): pa mngon du byed kyang 'gog pa la dmigs pa'i sems mi skyed do/ /lam sgom yang lam la dmigs pa'i sems mi skyed do/ /gzhan du na byang chub la gzhol ba'i sems kyis chos thams cad yang dag pa ji lta ba bzhin du mthong
319b6(nyi khri): bar byed do/ /gsol pa/ bcom ldan 'das chos thams cad kyi yang dag pa ji lta ba bzhin zhes bgyi ba de gang lags/ bcom ldan 'das kyis bka' stsal pa/ stong pa nyid do/ /gsol pa/ stong pa nyid gang lags/ bcom
319b7(nyi khri): ldan 'das kyis bka' stsal pa/ rang gi mtshan nyid stong pa nyid de/ rnam pa de lta bu'i lhag mthong gis/ chos thams cad stong pa'o zhes bya bar lta ste/ ngo bo nyid gang la gnas shes byang chub tu mngon par rdzogs par 'tshang rgya bar
320a1(nyi khri): bya ba de lta bu'i ngo bo nyid/ chos gang la yang ngo bo nyid yod par mi mthong ngo / /dngos po med pa ni byang chub ste/ de ni sangs rgyas kyis ma mdzad/ rang sangs rgyas kyis ma byas/ dgra bcom pa dang / phyir mi 'ong ba
320a2(nyi khri): dang / lan cig phyir 'ong ba dang / rgyun du zhugs pas ma byas/ de dag la zhugs pas kyang ma byas/ gang byang chub 'di la spyod pa'i byang chub sems dpa' sems dpa' chen po de dag gis kyang ma byas te/ gzhan du na yang dag pa ji lta ba de sems can rnams
320a3(nyi khri): kyis mi shes mi mthong bas/ de'i phyir byang chub sems dpa' sems dpa' chen po shes rab kyi pha rol du phyin pa la spyod cing thabs mkhas pas sems can rnams la chos ston to/ /shes rab kyi pha rol tu phyin pa stong phrag nyi shu lnga pa las/
320a4(nyi khri): le'u drug cu brgyad pa'o// //de nas tshe dang ldan pa rab 'byor gyis/ bcom ldan 'das la 'di skad ces gsol to/ /bcom ldan 'das gal te chos thams cad dngos po ma mchis te/ de dag sangs rgyas kyis kyang
320a5(nyi khri): ma mdzad/ rang sangs rgyas dang / dgra bcom pa dang / phyir mi 'ong ba dang / lan cig phyir 'ong ba dang / rgyun du zhugs pas kyang ma bgyis/ de dag la zhugs pas kyang ma bgyis/ gang byang chub 'di la spyod pa'i byang chub
320a6(nyi khri): sems dpa' sems dpa' chen po de dag gis kyang ma bgyis na/ chos de dag la 'di dag ni sems can dmyal ba pa'o/ /'di dag ni byol song gi skye gnas pa'o/ /'di dag ni gshin rje'i 'jig rten pa'o/ /'di dag ni lha'o/ /'di dag ni
320a7(nyi khri): mi'o/ /las 'dis ni sems can dmyal ba pa dang / byol song gi skye gnas pa dang / gshin rje'i 'jig rten par 'gyur ro/ /las 'dis ni rgyal chen bzhi'i ris kyi lhar 'gyur ro/ /las 'dis ni sum bcu rtsa gsum dang / mtshe ma
320b1(nyi khri): dang / dga' ldan dang / 'phrul dga' dang / gzhan 'phrul dbang byed dang / tshangs ris dang / tshangs lha nye phan dang / tshangs pa kun 'khor dang / tshangs chen dang / snang ba dang / chung snang dang / tshad med snang ba dang / kun snang dang ba dang /
320b2(nyi khri): dge ba dang / chung dge dang / tshad med dge ba dang / dge rgyas dang / che ba dang / chung che dang / tshad med che ba dang / 'bras bu che ba dang / mi che ba dang / mi gdung ba dang / shin du mthong ba dang / gya nom snang ba dang / 'og min gyi lhar 'gyur
320b3(nyi khri): ro/ /las 'dis ni nam mkha' mtha' yas skye mched dang / rnam shes mtha' yas skye mched dang / cung zad med pa'i skye mched dang / 'du shes med 'du shes med min skye mched kyi lhar 'gyur ro/ /las 'dis ni rgyun du zhugs pa dang / lan
320b4(nyi khri): cig phyir 'ong ba dang / phyir mi 'ong ba dang / dgra bcom pa dang / rang sangs rgyas su 'gyur ro/ /las 'dis ni byang chub sems dpa' sems dpa' chen por 'gyur ro/ /las 'dis ni de bzhin gshegs pa dgra bcom pa yang dag par
320b5(nyi khri): rdzogs pa'i sangs rgyas su 'gyur ro zhes bgyi bar tha dad du dbye ba 'am/ rnam par dgod par yang ji ltar 'gyur/ bcom ldan 'das dngos po ma mchis pa la ni/ bgyi ba gang yang ma mchis te/ bgyi ba gang gis sems can dmyal bar mchi
320b6(nyi khri): ba 'am/ byol song gi skye gnas su mchi ba 'am/ gshin rje'i 'jig rten du mchi ba 'am/ mir skye ba 'am/ rgyal chen bzhi'i ris kyi lhar skye ba 'am/ sum cu rtsa gsum gyi lhar skye ba 'am/ mtshe ma dang / dga' ldan dang / 'phrul dga'
320b7(nyi khri): dang / gzhan 'phrul dbang byed dang / tshangs ris dang / tshangs lha nye phan dang / tshangs pa kun 'khor dang / tshangs chen dang / snang ba dang / chung snang dang / tshad med snang ba dang / kun snang dang ba dang / dge ba dang / chung dge dang /
321a1(nyi khri): tshad med dge ba dang / dge rgyas dang / che ba dang / chung che dang / tshad med che ba dang / 'bras bu che ba dang / mi che ba dang / mi gdung ba dang / shin du mthong ba dang / gya nom snang ba dang / 'og min gyi lhar skye ba 'am/
321a2(nyi khri): nam mkha' mtha' yas skye mched dang / rnam shes mtha' yas skye mched dang / cung zad med pa'i skye mched dang / 'du shes med 'du shes med min skye mched kyi lhar skye ba 'am/ rgyun du zhugs pa'i 'bras bu thob par 'gyur ba 'am/ lan
321a3(nyi khri): cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub thob par 'gyur ba 'am/ byang chub sems dpa' sems dpa' chen po'i lam la spyod par 'gyur ba 'am/ rnam pa thams cad mkhyen
321a4(nyi khri): pa nyid thob par 'gyur ba 'am/ thob par gyur nas sems can rnams 'khor ba las yongs su dgrol bar 'gyur ro zhes bgyi ba de lta bu gang yang ma mchis so/ /de skad ces gsol pa dang / bcom ldan 'das kyis tshe dang ldan pa rab 'byor la
321a5(nyi khri): 'di skad ces bka' stsal to/ /rab 'byor de de bzhin no/ /de de bzhin te/ ji skad du smras pa bzhin te/ rab 'byor dngos po med pa la ni las kyang med bya ba 'ang med/ 'bras bu'ang med na/ 'on kyang byis pa so so'i skye bo 'phags pa'i
321a6(nyi khri): chos la mi mkhas pa rnams kyis chos rnams dngos po med pa'i ngo bo nyid du mi shes te/ phyin ci log las byung ba'i sems kyis las sna tshogs mngon par 'du byed pas de dag gi lus rnam pa de bzhin du mngon par 'grub ste/ sems can
321a7(nyi khri): dmyal ba 'am/ byol song gi skye gnas sam/ gshin rje'i 'jig rten nam/ mi'am rgyal chen bzhi'i ris kyi lha 'am/ sum cu rtsa gsum dang / mtshe ma dang / dga' ldan dang / 'phrul dga' dang / gzhan 'phrul
321b1(nyi khri): dbang byed dang / tshangs ris dang / tshangs lha nye phan dang / tshangs pa kun 'khor dang / tshangs chen dang / snang ba dang / chung snang dang / tshad med snang ba dang / kun snang dang ba dang / dge ba dang / chung dge dang / tshad med dge ba dang /
321b2(nyi khri): dge rgyas dang / che ba dang / chung che dang / tshad med che ba dang / 'bras bu che ba dang / mi che ba dang / mi gdung ba dang / shin du mthong ba dang / gya nom snang ba dang / 'og min gyi lha 'am/ nam mkha' mtha' yas skye mched dang / rnam
321b3(nyi khri): shes mtha' yas skye mched dang / cung zad med pa'i skye mched dang / 'du shes med 'du shes med min skye mched kyi lha'i nang du lus mngon par 'grub ste/ dngos po med pa la ni las sam bya ba 'am/ 'bras bu med de/ dngos po med pa
321b4(nyi khri): gang yin pa de ni dngos po med pa nyid do/ /rab 'byor de la 'di skad du dngos po med pa la ni bya ba gang yang med de/ bya ba gang gis sems can dmyal bar 'gro ba 'am/ byol song gi skye gnas su 'gro ba 'am/ gshin rje'i 'jig rten du 'gro
321b5(nyi khri): ba 'am/ mir skye ba 'am/ rgyal chen bzhi'i ris kyi lhar skye ba 'am/ sum cu rtsa gsum dang / mtshe ma dang / dga' ldan dang / 'phrul dga' dang / gzhan 'phrul dbang byed dang / tshangs ris dang / tshangs lha nye phan dang / tshangs
321b6(nyi khri): pa kun 'khor dang / tshangs chen dang / snang ba dang / chung snang dang / tshad med snang ba dang / kun snang dang ba dang / dge ba dang / chung dge dang / tshad med dge ba dang / dge rgyas dang / che ba dang / chung che dang / tshad med che ba dang /
321b7(nyi khri): 'bras bu che ba dang / mi che ba dang / mi gdung ba dang / shin du mthong ba dang / gya nom snang ba dang / 'og min gyi lhar skye ba 'am/ nam mkha' mtha' yas skye mched dang / rnam shes mtha' yas skye mched dang / cung zad med
322a1(nyi khri): pa'i skye mched dang / 'du shes med 'du shes med min skye mched kyi lhar skye ba 'am/ rgyun du zhugs pa'i 'bras bu thob par 'gyur ba 'am/ lan cig phyir 'ong ba'i 'bras bu dang / phyir mi 'ong ba'i 'bras bu
322a2(nyi khri): dang / dgra bcom pa nyid dang / rang byang chub thob par 'gyur ba 'am/ byang chub sems dpa' sems dpa' chen po'i lam la spyod pa 'am/ rnam pa thams cad mkhyen pa nyid thob par 'gyur ba 'am/ de thob nas sems can rnams
322a3(nyi khri): 'khor ba las yongs su 'grol bar 'gyur ba de lta bu'i bya ba gang yang med do zhes zer ba ni/ rab 'byor de ji snyam du sems/ lam dngos po med pa ma yin nam/ rgyun du zhugs pa'i 'bras bu dngos po med pa ma yin nam/ lan cig
322a4(nyi khri): phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dngos po med pa ma yin nam/ rnam pa thams cad mkhyen pa nyid kyi bar du dngos po med pa ma yin nam/ gsol pa/ bcom
322a5(nyi khri): ldan 'das lam ni dngos po ma mchis pa'o/ /rgyun du zhugs pa'i 'bras bu ni dngos po ma mchis pa'o/ /lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rab byang chub ni
322a6(nyi khri): dngos po ma mchis pa'o/ /rnam pa thams cad mkhyen pa nyid kyi bar ni dngos po ma mchis pa'o/ /bcom ldan 'das kyis bka' stsal pa/ rab 'byor de ji snyam du sems/ dngos po med pa'i chos shig dngos po med pa'i
322a7(nyi khri): chos thob par byed snyam 'am/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor de ltar na dngos po med pa gang yin pa dang / lam gang yin pa'i chos de gnyis ka yang
322b1(nyi khri): ldan pa yang ma yin mi ldan pa yang ma yin/ gzugs med pa bstan du med pa/ thogs pa med pa mtshan nyid gcig pa ste/ 'di ltar mtshan nyid med pa'o/ /rab 'byor de la byang chub sems dpa' sems dpa' chen po shes rab
322b2(nyi khri): kyi pha rol du phyin pa la spyod pa'i tshe/ thabs mkhas pas sems can phyin ci log bzhis phung po lnga la mngon par zhen pa/ mi rtag pa la rtag pa'i 'du shes su gyur pa/ sdug bsngal ba la bde ba'i 'du shes su gyur pa/ bdag
322b3(nyi khri): med pa la bdag gi 'du shes su gyur pa/ mi sdug pa la sdug pa'i 'du shes su gyur pa/ dngos po la mngon par zhen pa rnams dngos po las rnam par 'grel to/ /rab 'byor gyis gsol pa/ bcom ldan 'das ci lags/
322b4(nyi khri): byis pa so so'i skye bo rnams la dngos por zhen nas/ mngon par zhen par gyur pa de lta bu'i dngos po de bzhi/ ma nor ba de bzhin zhes bgyi ba ma mchis sam/ de ste ma mchis na ni/ mngon par 'du bgyid par yang ji ltar 'gyur/
322b5(nyi khri): sug las des kyang shul rgyud lnga'i 'khor ba nas ci ste mi 'gro la/ bcom ldan 'das kyis bka' stsal pa/ rab 'byor phyin ci log ma gtogs par gang la gnas te/ byis pa so so'i skye bo rnams las mngon par 'du byed pa'i dngos po ni chung
322b6(nyi khri): ngu na skra'i rtse mo'i cha shas bzhag pa tsam yang med do/ /rab 'byor de lta bas na ci nas kyang don 'di gsal zhing rdzogs pa dang / mkhas pas shes par bya ba'i phyir khyod la dpes bshad do/ /rab 'byor de ji snyam du sems/ rmi lam du mthong ba la rmi lam du mthong
322b7(nyi khri): ba de gang la gnas shing 'dod pa'i yon tan lngas yongs su spyod pa de lta bu'i dngos po gang yang yod dam/ gsol pa/ bcom ldan 'das rmi lam nyid kyang ma mchis na/ rmi lam mthong ba de/ gang la gnas shing 'dod pa'i yon tan lngas yongs
323a1(nyi khri): su spyod pa lta smos kyang ci 'tshal te ma mchis so/ /bcom ldan 'das kyis bka' stsal pa/ rab 'byor de ji snyam du sems/ 'jig rten pa 'am/ 'jig rten las 'das pa 'am/ zag pa dang bcas pa 'am/ zag
323a2(nyi khri): pa med pa 'am/ 'dus byas sam/ 'dus ma byas kyi chos gang la rmi lam dang 'dra ba ma yin pa de lta bu yod dam/ gsol pa/ bcom ldan 'das 'jig rten pa 'am/ 'jig rten las 'das pa 'am/ zag pa dang bcas pa dang / zag pa
323a3(nyi khri): ma mchis pa 'am/ 'dus byas sam/ 'dus ma byas kyi chos gang yang rmi lam lta bu ma lags pa de lta bu ma mchis so/ /bcom ldan 'das kyis bka' stsal pa/ ci rmi lam la rgyud lnga'i 'khor ba yod dam/ gsol pa/ bcom ldan
323a4(nyi khri): 'das de ni ma lags so/ /bcom ldan 'das kyis bka' stsal pa/ rab 'byor de ji snyam du sems/ rmi lam la lam bsgoms pas kun nas nyon mongs par yang mi 'gyur la/ rnam par byang bar yang mi 'gyur ba de lta bu'i lam
323a5(nyi khri): bsgom pa yod dam/ gsol pa/ bcom ldan 'das de ni ma lags so/ /bcom ldan 'das de ni dngos po ma mchis pa ste/ brjod pa dang / sgra dang / tshig dang / yi ge thams cad kyis gdags su ma mchis pa'o/ /bcom ldan
323a6(nyi khri): 'das kyis bka' stsal pa/ rab 'byor de ji snyam du sems/ me long la gzugs brnyan snang ba de la gang las mngon par 'du byed cing / mngon par 'du byas pas sems can dmyal bar 'gro ba 'am/ byol song gi skye gnas su 'gro ba 'am/
323a7(nyi khri): gshin rje'i 'jig rten du 'gro ba 'am/ mi dang lhar 'gyur ba de lta bu'i dngos po yod dam/ gsol pa bcom ldan 'das de ni ma lags so/ /bcom ldan 'das de ni gzhan du na byis pa rnams la slu ba ma gtogs par dngos por ma
323b1(nyi khri): mchis pa ste/ gzugs brnyan nyid kyang ma mchis na/ gang mngon par 'du bgyid cing mngon par 'du bgyis pas/ sems can dmyal bar mchi ba 'am/ byol song gi skye gnas su mchi ba 'am/ gshin rje'i 'jig rten du mchi ba 'am/ mi
323b2(nyi khri): dang lhar 'gyur ba'i sug las lta smos kyang ci 'tshal te ma mchis so/ /bcom ldan 'das kyis bka' stsal pa/ rab 'byor de ji snyam du sems/ de la lam bsgoms pas kun nas nyon mongs par yang mi 'gyur la/ rnam par byang bar
323b3(nyi khri): yang mi 'gyur ba de lta bu'i lam bsgom pa yod dam/ gsol pa/ bcom ldan 'das de ni ma lags so/ /bcom ldan 'das gzugs brnyan nyid kyang dngos po ma mchis na/ lam bsgoms pas kun nas nyon mongs par yang mi 'gyur
323b4(nyi khri): la/ rnam par byang bar yang mi 'gyur ba de lta bu'i lam bsgom pa lta smos kyang ci 'tshal te ma mchis so/ /bcom ldan 'das kyis bka' stsal pa/ rab 'byor de ji snyam du sems/ nags stug po dang / ri dang / gcong rong dang / lung
323b5(nyi khri): pa nas sgra brnyan byung na/ sgra brnyan de la mngon par 'du byed cing mngon par 'du byas pas sems can dmyal bar 'gro ba 'am/ byol song gi skye gnas su 'gro ba 'am/ gshin rje'i 'jig rten du 'gro ba 'am/ lha dang mir 'gyur ba de lta bu'i dngos po
323b6(nyi khri): yod dam/ gsol pa/ bcom ldan 'das de ni ma lags te/ bcom ldan 'das sgra brnyan de nyid kyang dngos po ma mchis na/ de la gang sug las mngon par 'du bgyid cing / mngon par 'du bgyis na sems can dmyal bar mchi ba 'am/ byol song
323b7(nyi khri): gi skye gnas su mchi ba 'am/ gshin rje'i 'jig rten du mchi ba 'am/ lha dang mir skye ba 'am/ rgyal chen bzhi'i ris kyi lhar skye ba 'am/ sum cu rtsa gsum dang / mtshe ma dang / dga' ldan dang / 'phrul dga' dang / gzhan 'phrul dbang
324a1(nyi khri): byed dang / tshangs ris dang / tshangs lha nye phan dang / tshangs pa kun 'khor dang / tshangs chen dang / snang ba dang / chung snang dang / tshad med snang ba dang / kun snang dang ba dang / dge ba dang / chung dge dang / tshad
324a2(nyi khri): med dge ba dang / dge rgyas dang / che ba dang / chung che dang / tshad med che ba dang / 'bras bu che ba dang / mi che ba dang / mi gdung ba dang / shin du mthong ba dang / gya nom snang ba dang / 'og min gyi lhar skye ba 'am/ nam mkha' mtha' yas
324a3(nyi khri): skye mched dang / rnam shes mtha' yas skye mched dang / cung zad med pa'i skye mched dang / 'du shes med 'du shes med min skye mched kyi lhar skye ba lta smos kyang ci 'tshal te ma mchis so/ /bcom ldan 'das kyis bka' stsal pa/ rab 'byor
324a4(nyi khri): de ji snyam du sems/ sgra brnyan gyi lam gang la bsgoms pas kun nas nyon mongs par yang mi 'gyur la/ rnam par byang bar yang mi 'gyur ba de lta bu'i lam bsgom pa yod dam/ gsol pa/ bcom ldan 'das de ni ma lags te/ bcom
324a5(nyi khri): ldan 'das sgra brnyan nyid kyang shin du ma mchis pa lags na/ lam gang bsgoms pas kun nas nyon mongs par yang mi 'gyur la rnam par byang bar yang mi 'gyur ba'i lam bsgom pa lta smos kyang ci 'tshal te ma mchis so/ /bcom ldan 'das
324a6(nyi khri): kyis bka' stsal pa/ rab 'byor de ji snyam du sems/ smig rgyu la chu med par chu'i 'du shes su gyur pa dang / klung med par chu klung gi 'du shes su gyur pa dang / grong khyer med par grong khyer gyi 'du shes su gyur pa dang / skyed mos tshal
324a7(nyi khri): med par skyed mos tshal gyi 'du shes su gyur pa de la/ 'du shes kyi lam gang mngon par 'du byas pas/ sems can dmyal bar 'gro ba 'am/ byol song gi skye gnas sam/ gshin rje'i 'jig rten du 'gro ba 'am/ mir skye ba 'am/
324b1(nyi khri): rgyal chen bzhi'i ris kyi lhar skye ba 'am/ sum cu rtsa gsum dang / mtshe ma dang / dga' ldan dang / 'phrul dga' dang / gzhan 'phrul dbang byed dang / tshangs ris dang / tshangs lha nye phan dang / tshangs pa kun 'khor dang / tshangs chen dang /
324b2(nyi khri): snang ba dang / chung snang dang / tshad med snang ba dang / kun snang dang ba dang / dge ba dang / chung dge dang / tshad med dge ba dang / dge rgyas dang / che ba dang / chung che dang / tshad med che ba dang / 'bras bu che ba dang / mi che ba dang / mi
324b3(nyi khri): gdung ba dang / shin du mthong ba dang / gya nom snang ba dang / 'og min gyi lhar skye ba 'am/ nam mkha' mtha' yas skye mched dang / rnam shes mtha' yas skye mched dang / cung zad med pa'i skye mched dang / 'du shes med 'du shes
324b4(nyi khri): med min skye mched kyi lhar skye ba de lta bu yod dam/ gsol pa/ bcom ldan 'das smig sgyu la 'du shes phyin ci log tu gyur pa dang / mig gis log par mthong ba ma gtogs par chu klung dang / grong khyer dang / bskyed mos tshal shin
324b5(nyi khri): du ma mchis na/ sug las gang mngon par 'du bgyis pas sems can dmyal bar mchi ba 'am/ byol song gi skye gnas sam/ gshin rje'i 'jig rten du mchi ba 'am/ mir skye ba 'am/ rgyal chen bzhi'i ris kyi lhar skye ba 'am/
324b6(nyi khri): sum cu rtsa gsum dang / mtshe ma dang / dga' ldan dang / 'phrul dga' dang / gzhan 'phrul dbang byed dang / tshangs ris dang / tshangs lha nye phan dang / tshangs pa kun 'khor dang / tshangs chen dang / snang ba dang / chung snang
324b7(nyi khri): dang / tshad med snang ba dang / kun snang dang ba dang / dge ba dang / chung dge dang / tshad med dge ba dang / dge rgyas dang / che ba dang / chung che dang / tshad med che ba dang / 'bras bu che ba dang / mi che ba dang / mi gdung ba dang /
325a1(nyi khri): shin du mthong ba dang / gya nom snang ba dang / 'og min gyi lhar skye ba 'am/ nam mkha' mtha' yas skye mched dang / rnam shes mtha' yas skye mched dang / cung zad med pa'i skye mched dang / 'du shes
325a2(nyi khri): med 'du shes med min skye mched kyi lhar skye bar 'gyur ba lta smos kyang ci 'tshal te ma mchis so/ /bcom ldan 'das kyis bka' stsal pa/ rab 'byor de ji snyam du sems/ phyin ci log gi 'du shes de la lam gang bsgoms pas kun nas
325a3(nyi khri): nyon mongs par yang mi 'gyur la/ rnam par byang bar yang mi 'gyur ba de lta bu'i lam bsgom pa yod dam/ gsol pa/ bcom ldan 'das de ni ma lags te/ bcom ldan 'das phyin ci log gi 'du shes de nyid kyang dngos po ma
325a4(nyi khri): mchis pa lags na/ lam gang bsgoms pas kun nas nyon mongs par yang mi 'gyur la/ rnam par byang bar yang mi 'gyur ba'i lam bsgom pa lta smos kyang ci 'tshal te ma mchis so/ /bcom ldan 'das kyis bka' stsal
325a5(nyi khri): pa/ rab 'byor de ji snyam du sems/ sgyu ma'i mkhan pos sgyu ma sna tshogs/ glang po'i tshogs sam/ rta'i tshogs sam/ glang gi tshogs sam/ dpung bu chung gi tshogs sam/ bud med kyi gzugs sam/ skyes pa'i
325a6(nyi khri): gzugs mngon par sprul na/ sgyu ma de dag la gang mngon par 'du byas pas sems can dmyal bar 'gro ba 'am/ byol song gi skye gnas su 'gro ba 'am/ gshin rje'i 'jig rten du 'gro ba 'am/ mir skye ba 'am/ rgyal chen bzhi'i
325a7(nyi khri): ris kyi lhar skye ba 'am/ sum cu rtsa gsum dang / mtshe ma dang / dga' ldan dang / 'phrul dga' dang / gzhan 'phrul dbang byed dang / tshangs ris dang / tshangs lha nye phan dang / tshangs pa kun 'khor dang / tshangs chen dang /
325b1(nyi khri): snang ba dang / chung snang dang / tshad med snang ba dang / kun snang dang ba dang / dge ba dang / chung dge dang / tshad med dge ba dang / dge rgyas dang / che ba dang / chung che dang / tshad med che ba dang / 'bras bu che ba dang / mi che ba dang / mi gdung
325b2(nyi khri): ba dang / shin du mthong ba dang / gya nom snang ba dang / 'og min gyi lhar skye ba 'am/ nam mkha' mtha' yas skye mched dang / rnam shes mtha' yas skye mched dang / cung zad med pa'i skye mched dang / 'du shes med 'du shes
325b3(nyi khri): med min skye mched kyi lhar skye ba de lta bu'i dngos po yod dam/ gsol pa/ bcom ldan 'das de ni ma lags te/ sgyu ma de gang la gnas te/ sug las de gang mngon par 'du bgyid pa dang / sug las gang mngon par 'du bgyis
325b4(nyi khri): pas/ sems can dmyal bar mchi ba 'am/ byol song gi skye gnas su mchi ba 'am/ gshin rje'i 'jig rten du mchi ba 'am/ mir skye ba 'am/ rgyal chen bzhi'i ris kyi lhar skye ba 'am/ sum cu rtsa gsum dang / mtshe ma dang /
325b5(nyi khri): dga' ldan dang / 'phrul dga' dang / gzhan 'phrul dbang byed dang / tshangs ris dang / tshangs lha nye phan dang / tshangs pa kun 'khor dang / tshangs chen dang / snang ba dang / chung snang dang / tshad med snang ba dang / kun
325b6(nyi khri): snang dang ba dang / dge ba dang / chung dge dang / tshad med dge ba dang / dge rgyas dang / che ba dang / chung che dang / tshad med che ba dang / 'bras bu che ba dang / mi che ba dang / mi gdung ba dang / shin du mthong ba dang / gya nom
325b7(nyi khri): snang ba dang / 'og min gyi lhar skye ba 'am/ nam mkha' mtha' yas skye mched dang / rnam shes mtha' yas skye mched dang / cung zad med pa'i skye mched dang / 'du shes med 'du shes med min skye mched kyi lhar skye bar 'gyur ba ni/
326a1(nyi khri): skra'i rtse mo'i cha shas gzhag pa tsam yang ma mchis so/ /bcom ldan 'das kyis bka' stsal pa/ rab 'byor de ji snyam du sems/ sgyu ma gang lam bsgoms pas kun nas nyon mongs par yang mi
326a2(nyi khri): 'gyur la/ rnam par byang bar yang mi 'gyur ba de lta bu'i lam bsgom pa gang yang yod dam/ gsol pa/ bcom ldan 'das de ni ma lags te/ bcom ldan 'das dngos po ma mchis pa'i chos la nyon mongs pa 'am/ rnam par byang
326a3(nyi khri): bar 'gyur ba lta ga la mchis/ bcom ldan 'das kyis bka' stsal pa/ rab 'byor de ji snyam du sems/ de bzhin gshegs pas sprul pa mdzad na/ sprul pa de la las gang mngon par 'du byas pas sems can dmyal bar 'gro ba 'am/
326a4(nyi khri): byol song gi skye gnas su 'gro ba 'am/ gshin rje'i 'jig rten du 'gro ba 'am/ mir skye ba 'am/ rgyal chen bzhi'i ris kyi lhar skye ba 'am/ sum cu rtsa gsum dang / mtshe ma dang / dga' ldan dang / 'phrul dga' dang / gzhan 'phrul
326a5(nyi khri): dbang byed dang / tshangs ris dang / tshangs lha nye phan dang / tshangs pa kun 'khor dang / tshangs chen dang / snang ba dang / chung snang dang / tshad med snang ba dang / kun snang dang ba dang / dge ba dang / chung dge dang / tshad med dge ba dang /
326a6(nyi khri): dge rgyas dang / che ba dang / chung che dang / tshad med che ba dang / 'bras bu che ba dang / mi che ba dang mi gdung ba dang / shin du mthong ba dang / gya nom snang ba dang / 'og min gyi lhar skye ba 'am/ nam mkha' mtha' yas skye mched dang / rnam
326a7(nyi khri): shes mtha' yas skye mched dang / cung zad med pa'i skye mched dang / 'du shes med 'du shes med min skye mched kyi lhar skye bar 'gyur ba de lta bu'i dngos po yod dam/ gsol pa/ bcom ldan 'das de ni ma lags te/ bcom ldan 'das
326b1(nyi khri): sprul pa de la dngos po ma mchis so/ /bcom ldan 'das kyis bka' stsal pa/ rab 'byor de ji snyam du sems/ sprul pa de la lam gang bsgoms pas kun nas nyon mongs par yang mi 'gyur la/ rnam par byang bar yang mi 'gyur ba de lta bu'i lam
326b2(nyi khri): bsgom pa yod dam/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor de ji snyam du sems/ de la gang la la zhig kun nas nyon mongs pa 'am/ rnam par byang bar yang 'gyur
326b3(nyi khri): ba yod dam/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor de de bzhin te/ ji ltar kun nas nyon mongs pa 'am/ rnam par byang bar 'gyur ba gang yang med pa de bzhin du kun
326b4(nyi khri): nas nyon mongs pa 'am/ rnam par byang ba yang med do/ /de ci'i phyir zhe na/ bdag dang bdag gir bya ba la gnas shing / sems can rnams kun nas nyon mongs pa 'am/ rnam par byang bar 'gyur gyi/ yang dag par mthong ba ni kun nas
326b5(nyi khri): nyon mongs pa 'am/ rnam par byang bar 'gyur ba med do/ /ji ltar yang dag par mthong ba la kun nas nyon mongs pa 'am/ rnam par byang bar 'gyur ba med pa de bzhin du kun nas nyon mongs pa dang / rnam par byang ba med do/ /shes rab kyi pha
326b6(nyi khri): rol tu phyin pa stong phrag nyi shu lnga pa las/ le'u drug cu dgu pa'o// //de nas tshe dang ldan pa rab 'byor gyis bcom ldan 'das la 'di skad ces gsol to/ /bcom ldan 'das yang dag pa mthong ba la kun nas nyon mongs
326b7(nyi khri): par 'gyur ba 'am/ rnam par byang bar 'gyur ba yang ma mchis pa de bzhin du yang dag pa mthong ba la yang kun nas nyon mongs pa 'am/ rnam par byang bar 'gyur ba ma mchis te/ de ni chos thams cad dngos po ma mchis pa'i ngo bo nyid pas/
327a1(nyi khri): bcom ldan 'das dngos po ma mchis pa la ni kun nas nyon mongs pa 'am/ rnam par byang bar ma mchis te/ bcom ldan 'das ngo bo nyid la kun nas nyon mongs pa 'am/ rnam par byang ba ma mchis te/ dngos po ma mchis
327a2(nyi khri): pa'i ngo bo nyid la yang kun nas nyon mongs pa dang / rnam par byang ba ma mchis na/ bcom ldan 'das kyis rnam par byang bar gsungs pa de ji lta bu lags/ bcom ldan 'das kyis bka' stsal pa/ rab 'byor chos thams cad kyi
327a3(nyi khri): mnyam pa nyid gang yin pa de ni ngas rnam par byang bar gsungs so/ /gsol pa/ bcom ldan 'das chos thams cad kyi mnyam pa nyid de gang lags/ bcom ldan 'das kyis bka' stsal pa/ de bzhin nyid dang / ma nor ba de bzhin
327a4(nyi khri): nyid dang / gzhan ma yin pa de bzhin nyid dang / chos nyid dang / chos kyi dbyings nyid dang / chos kyi gnas nyid dang chos skyon med pa nyid dang / yang dag pa'i mtha' gang de bzhin gshegs pa rnams byung yang rung / de bzhin gshegs
327a5(nyi khri): pa rnams ma byung yang rung ste/ de bzhin du gnas pa'i chos kyi gnas nyid dang / dbyings 'di lta ste/ chos kyi dbyings shes bya ba 'di ni rab 'byor rnam par byang ba ste/ de ni 'jig rten gyi tha snyad kyis brjod kyi de ni brjod du med cing smos
327a6(nyi khri): su med pa ste/ sgra dang tshig thams cad kyi lam las 'das pa'i chos so/ /gsol pa/ bcom ldan 'das gal te chos thams cad rmi lam lta bu sgra brnyan lta bu mig yor lta bu/ smyig rgyu lta bu sgyu ma lta bu sprul pa lta bu lags na/ ji
327a7(nyi khri): ltar byang chub sems dpa' sems dpa' chen po chos thams cad rmi lam lta bu dang / sgra brnyan lta bu dang / mig yor lta bu dang / smig rgyu lta bu dang / sgyu ma lta bu dang / chos thams cad sprul pa lta bu ste/ dngos po ma mchis pa/ rdzas
327b1(nyi khri): ma mchis pa la bdag gis sbyin pa'i pha rol du phyin pa yongs su rdzogs par bya'o/ /tshul khrims kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin
327b2(nyi khri): pa dang / shes rab kyi pha rol du phyin pa dang / thabs mkhas pa'i pha rol du phyin pa dang / smon lam gyi pha rol du phyin pa dang / stobs kyi pha rol du phyin pa dang / ye shes kyi pha rol du phyin pa yongs su rdzogs par bya'o/ /nang stong pa nyid
327b3(nyi khri): yongs su rdzogs par bya'o/ /phyi stong pa nyid dang / phyi nang stong pa nyid dang / dngos po med pa'i ngo bo nyid stong pa nyid kyi bar du yongs su rdzogs par bya'o/ /dran pa nye bar gzhag pa bzhi yongs su rdzogs par bya'o/ /yang dag par spong ba
327b4(nyi khri): bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa yongs su rdzogs par bya'o/ /'phags pa'i bden pa bzhi dang / bsam
327b5(nyi khri): gtan bzhi dang / tshad med pa bzhi dang / gzugs med pa'i snyoms par 'jug pa bzhi dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa
327b6(nyi khri): med pa dang / mngon par shes pa lnga dang / ting nge 'dzin thams cad dang / gzungs kyi sgo thams cad yongs su rdzogs par bya'o/ /de bzhin gshegs pa'i stobs bcu dang / mi 'jigs pa bzhi dang / so so yang
327b7(nyi khri): dag par rig pa bzhi dang / snying rje chen po dang / sangs rgyas kyi chos ma 'dres pa brgyad yongs su rdzogs par bya'o/ /mi chen po'i mtshan sum cu rtsa gnyis yongs su rdzogs par bya'o/ /dpe byad bzang po brgyad cu
328a1(nyi khri): yongs su rdzogs par bya'o/ /'od chen po yongs su rdzogs par bya'o/ /phyogs bcu'i 'jig rten gyi khams kyi sems can rnams kyi sems kyi rtog pa sems kyis yongs su shes par byas te/ dbyangs gcig
328a2(nyi khri): gis mos pa ji lta ba bzhin du chos bstan pa'i tshangs pa'i dbyangs yongs su rdzogs par bya'o/ /zhes bgyi bar bla na med pa yang dag par rdzogs pa'i byang chub tu sems bskyed pa lags/ bcom ldan 'das kyis bka' stsal pa/
328a3(nyi khri): rab 'byor de ji snyam du sems/ gang khyod kyis brjod pa'i chos de dag rmi lam lta bu dang / sgra brnyan lta bu dang / mig yor lta bu dang / smig rgyu lta bu dang / sgyu ma lta bu dang / sprul pa lta bu ma yin nam/ gsol pa/ bcom
328a4(nyi khri): ldan 'das gal te chos de dag rmi lam lta bu dang / sgra brnyan lta bu dang / mig yor lta bu dang / smig rgyu lta bu dang / sgyu ma lta bu dang / sprul pa lta bu lags na/ ji ltar byang chub sems dpa' sems dpa' chen pos shes rab
328a5(nyi khri): kyi pha rol du phyin pa/ bcom ldan 'das rmi lam ni yang dag pa ma lags/ sgra brnyan dang / mig yor dang / smig rgyu dang / sgyu ma dang / sprul pa ni yang dag pa ma lags te/ bcom ldan 'das yang dag pa ma lags
328a6(nyi khri): pas/ sbyin pa'i pha rol du phyin pa la spyad pa dang / tshul khrims kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin pa dang / shes rab kyi
328a7(nyi khri): pha rol du phyin pa la spyad pa dang / nang stong pa nyid la spyad pa dang / dngos po med pa'i ngo bo nyid/ stong pa nyid kyi bar la spyad pa dang / byang chub kyi phyogs kyi chos sum cu rtsa bdun dang / 'phags pa'i
328b1(nyi khri): bden pa bzhi dang / bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang /
328b2(nyi khri): mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo thams cad dang / de bzhin gshegs pa'i stobs dang / mi 'jigs pa dang / so so yang dag par rig pa dang / snying rje
328b3(nyi khri): chen po dang / sangs rgyas kyi chos ma 'dres pa brgyad la spyad pas bla na med pa yang dag par rdzogs pa'i byang chub tu mngon par rdzogs par 'tshang rgya bar mi nus so/ /bcom ldan 'das kyis bka' stsal pa/ rab 'byor de de bzhin te/
328b4(nyi khri): de de bzhin no/ /yang dag pa ma yin pas sbyin pa'i pha rol du phyin pa la spyad pa dang / tshul khrims kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin pa
328b5(nyi khri): dang / shes rab kyi pha rol du phyin pa la spyad pa dang / nang stong pa nyid la spyad pa dang / dngos po med pa'i ngo bo nyid stong pa nyid kyi bar la spyad pa dang / byang chub kyi phyogs kyi chos sum cu rtsa bdun la spyad pa dang / 'phags pa'i
328b6(nyi khri): bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon
328b7(nyi khri): pa med pa dang / mngon par shes pa dang / ting nge 'dzin dang / gzungs kyi sgo thams cad la spyad pa dang / de bzhin gshegs pa'i stobs bcu dang / mi 'jigs pa dang / so so yang dag par rig pa dang / snying rje chen po dang /
329a1(nyi khri): sangs rgyas kyi chos ma 'dres pa brgyad la spyad pas bla na med pa yang dag par rdzogs pa'i byang chub tu mngon par rdzogs par 'tshang rgya bar mi nus so/ /rab 'byor de ji snyam du sems/ sbyin pa'i pha rol du phyin
329a2(nyi khri): pa bla na med pa yang dag par rdzogs pa'i byang chub tu mngon par rdzogs par 'tshang rgya 'am/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor de ji snyam du sems/ tshul
329a3(nyi khri): khrims kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa bla na med pa yang dag par rdzogs pa'i
329a4(nyi khri): byang chub tu mngon par rdzogs par 'tshang rgya 'am/ stong pa nyid thams cad dang / byang chub kyi phyogs kyi chos rnams bla na med pa yang dag par rdzogs pa'i byang chub tu mngon par rdzogs par 'tshang rgya 'am/ 'phags pa'i
329a5(nyi khri): bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang /
329a6(nyi khri): smon pa med pa dang / mngon par shes pa dang / ting nge 'dzin dang / gzungs kyi sgo rnams bla na med pa yang dag par rdzogs pa'i byang chub tu mngon par rdzogs par 'tshang rgya'am/ de bzhin gshegs pa'i stobs bcu dang / mi 'jigs pa bzhi
329a7(nyi khri): dang / so so yang dag par rig pa dang / snying rje chen po dang / sangs rgyas kyi chos ma 'dres pa brgyad bla na med pa yang dag par rdzogs pa'i byang chub tu mngon par rdzogs par 'tshang rgya 'am/ gsol pa/ bcom ldan 'das
329b1(nyi khri): de ni ma lags so/ / //shes rab kyi pha rol tu phyin pa stong phrag nyi shu lnga pa/ bam po bdun cu lnga pa/ bcom ldan 'das kyis bka' stsal pa/ rab 'byor de de bzhin no/ /de de bzhin te/ sbyin pa'i
329b2(nyi khri): pha rol du phyin pa bla na med pa yang dag par rdzogs pa'i byang chub tu mngon par rdzogs par 'tshang mi rgya'o/ /tshul khrims kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol du phyin pa dang / bsam
329b3(nyi khri): gtan gyi pha rol du phyin pa dang / shes rab kyi pha rol du phyin pa bla na med pa yang dag par rdzogs pa'i byang chub tu mngon par rdzogs par 'tshang mi rgya'o/ /nang stong pa nyid bla na med pa yang dag par rdzogs pa'i byang chub tu mngon par rdzogs
329b4(nyi khri): par 'tshang mi rgya'o/ /dngos po med pa'i ngo bo nyid stong pa nyid kyi bar du bla na med pa yang dag par rdzogs pa'i byang chub tu mngon par rdzogs par 'tshang mi rgya'o/ /dran pa nye bar gzhag pa rnams bla na med pa yang dag par rdzogs pa'i byang chub tu
329b5(nyi khri): mngon par rdzogs par 'tshang mi rgya'o/ /yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa bla na
329b6(nyi khri): med pa yang dag par rdzogs pa'i byang chub tu mngon par rdzogs par 'tshang mi rgya'o/ /'phags pa'i bden pa rnams dang / bsam gtan rnams dang / tshad med pa rnams dang / gzugs med pa'i snyoms par 'jug pa rnams dang / rnam par
329b7(nyi khri): thar pa rnams dang / mthar gyis gnas pa'i snyoms par 'jug pa rnams dang / stong pa nyid dang / mtshan ma med pa dang / smon pa med pa dang / mngon par shes pa rnams dang / ting nge 'dzin rnams dang / gzungs kyi sgo rnams bla na
330a1(nyi khri): med pa yang dag par rdzogs pa'i byang chub tu mngon par rdzogs par 'tshang mi rgya'o/ /de bzhin gshegs pa'i stobs rnams dang / mi 'jigs pa rnams dang / so so yang dag par rig pa rnams dang / snying rje chen
330a2(nyi khri): po dang / sangs rgyas kyi chos ma 'dres pa brgyad bla na med pa yang dag par rdzogs pa'i byang chub tu mngon par rdzogs par 'tshang mi rgya'o/ /rab 'byor de ci'i phyir zhe na/ 'di ltar chos de dag thams cad kyang 'dus byas pa/ mngon
330a3(nyi khri): par 'dus byas pa ste/ 'dus byas pa dang / mngon par 'dus byas pa'i chos kyis ni/ rnam pa thams cad mkhyen pa nyid thob par mi nus so/ /rab 'byor 'on kyang chos de dag ni thams cad kyang lam sgrub pa dang / lam bskyed pa'i rgyur
330a4(nyi khri): 'gyur ba ste/ 'bras bu thob pa'i phyir ni ma yin no/ /de dag gi mi skye ba dang / mi 'byung ba gang yin pa ni mtshan nyid med pa'ang de yin te/ de lta bas na byang chub sems dpa' sems dpa' chen po sems dang po bskyed pa nas nye bar gzung
330a5(nyi khri): ste/ dge ba'i chos sbyin pa'i pha rol du phyin pa 'am/ tshul khrims kyi pha rol du phyin pa ma/ bzod pa'i pha rol du phyin pa 'am/ brtson 'grus kyi pha rol du phyin pa 'am/ bsam gtan gyi pha rol du phyin pa 'am/ shes rab kyi pha rol du
330a6(nyi khri): phyin pa 'am/ nang stong pa nyid dam/ dngos po med pa'i ngo bo nyid stong pa nyid kyi bar ram/ byang chub kyi phyogs kyi chos sum cu rtsa bdun nam/ 'phags pa'i bden pa rnams sam/ bsam gtan rnams sam/ tshad med pa rnams sam/
330a7(nyi khri): gzugs med pa'i snyoms par 'jug pa rnams sam/ rnam par thar pa brgyad dam/ mthar gyis gnas pa'i snyoms par 'jug pa rnams sam/ stong pa nyid dang / mtshan ma med pa dang / smon pa med pa 'am/ mngon par shes pa rnams
330b1(nyi khri): sam/ ting nge 'dzin rnams sam/ gzungs kyi sgo rnams sam/ de bzhin gshegs pa'i stobs rnams sam/ mi 'jigs pa rnams sam/ so so yang dag par rig pa rnams sam/ snying rje chen po 'am/ sangs rgyas kyi chos ma
330b2(nyi khri): 'dres pa rnams sam/ dge ba'i chos gang dang gang rtsom pa de thams cad sgyu ma lta bu zhes bya bar rab tu shes te/ sbyin pa'i pha rol du phyin pa dang / tshul khrims kyi pha rol du phyin pa dang / bzod pa'i pha rol du phyin pa dang / brtson 'grus
330b3(nyi khri): kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa dang / nang stong pa nyid dang / dngos po med pa'i ngo bo nyid stong pa nyid kyi bar dang / dran pa nye bar gzhag pa rnams dang / yang dag par
330b4(nyi khri): spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa dang / 'phags pa'i bden pa rnams dang / bsam
330b5(nyi khri): gtan rnams dang / tshad med pa rnams dang / gzugs med pa'i snyoms par 'jug pa rnams dang / rnam par thar pa rnams dang / mthar gyis gnas pa'i snyoms par 'jug pa rnams dang / stong pa nyid dang / mtshan ma med pa dang /
330b6(nyi khri): smon pa med pa dang / mngon par shes pa rnams dang / ting nge 'dzin rnams dang / gzungs kyi sgo rnams dang / de bzhin gshegs pa'i stobs rnams dang / mi 'jigs pa rnams dang / so so yang dag par rig pa rnams dang /
330b7(nyi khri): snying rje chen po dang / sangs rgyas kyi chos ma 'dres pa brgyad po de dag yongs su rdzogs par ma byas par sems can rnams yongs su smin par bya ba 'am/ rnam pa thams cad mkhyen pa nyid thob par bya bar mi nus pas/ de'i phyir de lta
331a1(nyi khri): bas na byang chub sems dpa' sems dpa' chen po shes rab kyi pha rol du phyin pa la spyod cing / dge ba'i chos gang dang gang rtsom yang de thams cad rmi lam lta bur shes so/ /sgra brnyan lta bu dang / mig yor lta bu
331a2(nyi khri): dang / smig rgyu lta bu dang / sgyu ma lta bu dang / sprul pa lta bur shes so/ /de shes rab kyi pha rol du phyin pa la spyod pa'i tshe/ sbyin pa'i pha rol du phyin pa dang / tshul khrims kyi pha rol du phyin pa dang / bzod pa'i pha rol du phyin pa dang /
331a3(nyi khri): brtson 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa dang / nang stong pa nyid dang / dngos po med pa'i ngo bo nyid stong pa nyid kyi bar dang / dran pa nye bar gzhag pa rnams dang / yang
331a4(nyi khri): dag par spong ba rnams dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / 'phags pa'i lam yan lag brgyad pa dang / 'phags pa'i bden pa dang / bsam gtan dang / tshad med pa
331a5(nyi khri): dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge
331a6(nyi khri): 'dzin thams cad dang / gzungs kyi sgo thams cad dang / de bzhin gshegs pa'i stobs dang / mi 'jigs pa dang / so so yang dag par rig pa dang / snying rje chen po dang / sangs rgyas kyi chos ma 'dres pa brgyad dang / rnam pa thams
331a7(nyi khri): cad mkhyen pa nyid kyi bar du rmi lam lta bur shes so/ /sgra brnyan lta bu dang / mig yor lta bu dang / smig rgyu lta bu dang / sgyu ma lta bu dang / sprul pa lta bur rab tu shes so/ /sems can de dag thams cad kyang rmi lam la spyod do zhes bya
331b1(nyi khri): bar shes so/ /sgra brnyan dang / mig yor dang / smig rgyu dang / sgyu ma dang / sprul pa la spyod do zhes bya bar shes so/ /de bas na byang chub sems dpa' sems dpa' chen po shes rab kyi pha rol du phyin pa la spyod pa'i tshe/ rmi lam
331b2(nyi khri): lta bu'i chos rnams dngos po med par 'dzin te/ de ltar bzung zhing rnam pa thams cad mkhyen pa nyid thob par byed do/ /shes rab kyi pha rol du phyin pa la spyod pa'i tshe/ sgra brnyan lta bu dang / mig yor lta bu dang / smig rgyu lta bu dang /
331b3(nyi khri): sgyu ma lta bu dang / sprul pa lta bu'i chos rnams dngos po med par 'dzin te/ de ltar bzung zhing rnam pa thams cad mkhyen pa nyid thob par byed do/ /shes rab kyi pha rol du phyin pa yang gzung du med do/ /bsam gtan gyi pha rol du phyin
331b4(nyi khri): pa dang / brtson 'grus kyi pha rol du phyin pa dang / bzod pa'i pha rol du phyin pa dang / tshul khrims kyi pha rol du phyin pa dang / sbyin pa'i pha rol du phyin pa yang gzung du med do/ /nang stong pa nyid kyang gzung du med do/ /dngos po
331b5(nyi khri): med pa'i ngo bo nyid stong pa nyid kyi bar du yang gzung du med do/ /dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / 'phags pa'i
331b6(nyi khri): lam yan lag brgyad pa yang gzung du med do/ /'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms
331b7(nyi khri): par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo rnams kyang gzung du med do/ /de bzhin gshegs pa'i stobs dang / mi 'jigs pa dang /
332a1(nyi khri): so so yang dag par rig pa dang / snying rje chen po dang / sangs rgyas kyi chos ma 'dres pa rnams kyang gzung du med do/ /de bas na byang chub sems dpa' sems dpa' chen po chos thams cad gzung du med par/ byas shing bla na
332a2(nyi khri): med pa yang dag par rdzogs pa'i byang chub don du gnyer to/ /de ci'i phyir zhe na/ 'di ltar chos thams cad ni gzung du med cing dngos po med pa ste/ rmi lam lta bu sgra brnyan lta bu/ mig yor lta bu smig rgyu lta bu/ sgyu ma lta bu sprul pa lta
332a3(nyi khri): bu ste/ sems can rnams kyis chos de dag ma shes ma mthong ma rtogs par bzung du med pa'i chos kyis bzung du med pa'i chos gang yang thob par mi nus pas de'i phyir byang chub sems dpa' sems dpa' chen po sems can thams cad kyi
332a4(nyi khri): don du bla na med pa yang dag par rdzogs pa'i byang chub tu yang dag par 'jug ste/ de sems dang po bskyed pa nas nye bar bzung ste/ sbyin pa gang ci gtong yang sems can thams cad kyi don du gtong ngo / /tshul khrims gang ci srung ba dang /
332a5(nyi khri): bzod pa gang ci sgom pa dang / brtson 'grus gang ci rtsom pa dang / bsam gtan gang ci la mnyam par gzhog pa dang / shes rab gang ci sgom yang sems can thams cad kyi don du sgom ste/ bdag gi don du ma yin no/ /byang chub sems
332a6(nyi khri): dpa' sems dpa' chen po ni sems can rnams kyi don ma gtogs par bla na med pa yang dag par rdzogs pa'i byang chub tu mi 'jug ste/ de shes rab kyi pha rol du phyin pa la spyod pa'i tshe/ sems can gang sems can med pa la sems can
332a7(nyi khri): gyi 'du shes su gnas pa dang / bdag med pa la bdag gi 'du shes su gnas pa dang / srog med pa la srog gi 'du shes su gnas pa dang / 'gro ba med pa la 'gro ba'i 'du shes su gnas pa dang / gso ba med pa la gso ba'i 'du shes
332b1(nyi khri): su gnas pa dang / skyes bu med pa la skyes bu'i 'du shes su gnas pa dang / gang zag med pa la gang zag gi 'du shes su gnas pa dang / shed can med pa la shed can gyi 'du shes su gnas pa dang / shed bdag med pa la shed
332b2(nyi khri): bdag gi 'du shes su gnas pa dang / byed pa po med pa la byed pa po'i 'du shes su gnas pa dang / byed du 'jug pa po med pa la byed du 'jug pa po'i 'du shes su gnas pa dang / slong ba po med pa la slong ba po'i 'du shes su gnas pa
332b3(nyi khri): dang / slong du 'jug pa po med pa la slong du 'jug pa po'i 'du shes su gnas pa dang / tshor ba po med pa la tshor ba po'i 'du shes su gnas pa dang / tshor du 'jug pa po med pa la tshor du 'jug pa po'i 'du shes su gnas pa dang /
332b4(nyi khri): shes pa po med pa la shes pa po'i 'du shes su gnas pa dang / mthong ba po med pa la mthong ba po'i 'du shes su gnas pa de dag phyin ci log las rnam par 'grol te/ phyin ci log las rnam par bkrol zhing 'chi ba med pa'i dbyings
332b5(nyi khri): su 'god do/ /de la bkod nas rgyu ba 'di dag yongs su mi rgyu ste/ bdag gi 'du shes sam/ sems can gyi 'du shes sam/ srog gi 'du shes sam/ 'gro ba'i 'du shes sam/ gso ba'i 'du shes sam/ skyes bu'i
332b6(nyi khri): 'du shes sam/ gang zag gi 'du shes sam/ shed can gyi 'du shes sam/ shed bdag gi 'du shes sam/ byed pa po'i 'du shes sam/ byed du 'jug pa po'i 'du shes sam/ slong ba po'i 'du shes sam/ slong du 'jug
332b7(nyi khri): pa po'i 'du shes sam/ tshor ba po'i 'du shes sam/ tshor du 'jug pa po'i 'du shes sam/ shes pa po'i 'du shes sam/ mthong ba po'i 'du shes yongs su mi rgyu ste/ de g.yo ba dang / rlom sems dang / 'bar ba
333a1(nyi khri): dang spros pa 'di dag btang nas/ spros pa med pa'i sems kyis nye bar bsgrubs shing mang du spyod de/ rab 'byor rnam grangs des na byang chub sems dpa' sems dpa' chen po shes rab kyi pha rol du phyin pa la
333a2(nyi khri): spyod pa'i tshe/ bdag nyid kyang chos gang la yang mngon par zhen pa med la/ sems can thams cad kyang mngon par zhen pa med pa la rab tu 'god de/ de ni 'jig rten gyi tha snyad kyi don dam par ni ma yin no/ /gsol pa/ bcom ldan
333a3(nyi khri): 'das de bzhin gshegs pas chos gang mngon par rdzogs par sangs rgyas pa de 'jig rten gyi tha snyad du mngon par rdzogs par sangs rgyas sam/ ma lags kyi don dam par mngon par rdzogs par sangs rgyas/ bcom ldan 'das kyis bka'
333a4(nyi khri): stsal pa/ de bzhin gshegs pas chos 'di mngon par rdzogs par sangs rgyas so zhes bya ba ni 'jig rten gyi tha snyad du brjod pa ste/ de la chos 'dis chos 'di lta bu zhig mngon par rdzogs par sangs rgyas so/ /zhes bya ba de lta bu gang yang
333a5(nyi khri): mi dmigs te/ de ci'i phyir zhe na/ 'di lta ste/ chos 'dis chos 'di lta bu zhig mngon par rdzogs par sangs rgyas so zhes bya ba ni dmigs pa ste/ gnyis kyis ni gang yang thob pa 'am/ mngon par rtogs par 'gyur ba med do/ /
333a6(nyi khri): gsol pa/ bcom ldan 'das de ste gnyis kyis thob pa dang / mngon par rtogs par 'gyur ba ma mchis na/ gnyis su ma mchis pas thob pa dang / mngon par rtogs par 'gyur ram/ bcom ldan 'das kyis bka' stsal pa/ gnyis
333a7(nyi khri): kyis kyang thob pa dang mngon par rtogs par 'gyur ba med de/ gnyis su med pas kyang thob pa dang mngon par rtogs par 'gyur ba med de/ gang la gnyis kyang med la mi gnyis pa'ang med pa ni thob pa dang mngon par rtogs pa zhes
333b1(nyi khri): bya'o/ /de ci'i phyir zhe na/ 'di ltar 'di ni thob pa'o/ /'di ni mngon par rtogs pa'o zhes bya ba ni spros pa ste/ chos mnyam pa nyid la spros pa med de/ spros pa med pa ni chos mnyam pa nyid do/ /gsol pa/ bcom ldan 'das chos
333b2(nyi khri): dngos po ma mchis pa'i ngo bo nyid rnams la chos kyi mnyam pa nyid ces bgyi ba yang gang zhig mchis/ bcom ldan 'das kyis bka' stsal pa/ gang dngos po med pa dang dngos po med pa yang ma yin pa dang / ngo bo nyid med pa dang yongs
333b3(nyi khri): su brjod pa med pa 'di ni chos mnyam pa nyid de/ chos mnyam pa nyid po de ni brjod du med pa'o/ /chos mnyam pa nyid ma gtogs par yang dmigs par 'gyur ba'i chos gang yang med de/ chos mnyam pa nyid ni chos thams cad las
333b4(nyi khri): rnam par 'das pa'o/ /chos mnyam pa nyid ni byis pa 'am/ 'phags pa 'am/ chos gang gis kyang shes par mi rung zhing yul ma yin pa'o/ /gsol pa/ bcom ldan 'das chos mnyam pa nyid po de bzhin gshegs pa'i yul
333b5(nyi khri): yang ma lags sam/ bcom ldan 'das kyis bka' stsal pa/ rab 'byor chos mnyam pa nyid ni 'phags pa thams cad kyi yul ma yin pa te/ rgyun tu zhugs pa 'am/ lan cig phyir 'ong ba 'am phyir mi 'ong ba 'am/ dgra bcom pa 'am/
333b6(nyi khri): rang byang chub bam/ byang chub sems dpa' 'am/ de bzhin gshegs pa'i yul ma yin no/ /gsol pa/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas ni chos thams
333b7(nyi khri): cad kyi yul la mnga' sgyur ba ma lags sam/ bcom ldan 'das kyis bka' stsal pa/ rab 'byor gal te chos mnyam pa nyid kyang gzhan la/ de bzhin gshegs pa dgra bcom pa yang dag par rdzogs pa'i sangs rgyas kyang
334a1(nyi khri): gzhan zhig yin na ni/ de bzhin gshegs pa dgra bcom pa yang dag par rdzogs pa'i sangs rgyas chos thams cad kyi yul la mnga' sgyur bar yang 'gyur na/ rab 'byor so so'i skye bo rnams kyi chos mnyam pa nyid
334a2(nyi khri): gang yin pa dang / rgyun du zhugs pa rnams dang / lan cig phyir 'ong ba rnams dang phyir mi 'ong ba rnams dang dgra bcom pa rnams dang / rang sangs rgyas rnams dang / byang chub sems dpa' rnams dang / de bzhin gshegs pa rnams
334a3(nyi khri): kyi chos mnyam pa nyid gang yin pa de ni mnyam pa nyid gcig pa ste/ mnyam pa nyid dang mi mnyam pa nyid la bye brag gang yang med do/ /de ltar so so'i skye bo rnams kyi mnyam pa nyid gang yin pa dang / 'phags pa thams cad kyi mnyam
334a4(nyi khri): pa nyid gang yin pa de ni/ mnyam pa nyid gcig pa ste/ mnyam pa nyid gcig pa la 'di ni so so'i skye bo'o/ /'di ni rgyun du zhugs pa'o/ /'di ni lan cig phyir 'ong ba dang / phyir mi 'ong ba dang / dgra bcom pa dang / rang sangs
334a5(nyi khri): rgyas dang / byang chub sems dpa'o/ /'di ni de bzhin gshegs pa dgra bcom pa yang dag par rdzogs pa'i sangs rgyas so zhes bya bar gnyis su bya ba med de/ rnam par rtog pa de dag ni mnyam pa nyid la mi dmigs so/ /gsol
334a6(nyi khri): pa/ bcom ldan 'das de ste chos thams cad mnyam pa nyid la/ 'di ni so so'i skye bo'o/ /'di ni rgyun du zhugs pa'o/ /'di ni lan cig phyir 'ong ba dang / phyir mi 'ong ba dang / dgra bcom pa dang / rang sangs rgyas dang byang
334a7(nyi khri): chub sems dpa'o/ /'di ni de bzhin gshegs pa dgra bcom pa yang dag par rdzogs pa'i sangs rgyas so zhes bgyi ba'i rnam par rtog pa de dag mi dmigs na/ des so so'i skye bo rnams dang / rgyun du zhugs pa rnams dang / lan
334b1(nyi khri): cig phyir 'ong ba rnams dang / phyir mi 'ong ba rnams dang / dgra bcom pa rnams dang / rang sangs rgyas rnams dang / byang chub sems dpa' rnams dang / de bzhin gshegs pa dgra bcom pa yang dag par rdzogs pa'i
334b2(nyi khri): sangs rgyas rnams khyad par ma mchis par 'gyur ro/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ chos thams cad mnyam pa nyid la so so'i skye bo rnams dang / rgyun du
334b3(nyi khri): zhugs pa rnams dang / lan cig phyir 'ong ba dang / phyir mi 'ong ba rnams dang / dgra bcom pa rnams dang / rang sangs rgyas rnams dang / byang chub sems dpa' rnams dang / de bzhin gshegs pa dgra
334b4(nyi khri): bcom pa yang dag par rdzogs pa'i sangs rgyas rnams khyad par med do/ /gsol pa bcom ldan 'das gal te chos thams cad mnyam pa nyid la so so'i skye bo rnams dang / rgyun du zhugs pa rnams dang / lan cig phyir 'ong ba
334b5(nyi khri): rnams dang / phyir mi 'ong ba rnams dang / dgra bcom pa rnams dang / rang sangs rgyas rnams dang / byang chub sems dpa' rnams dang / de bzhin gshegs pa dgra bcom pa yang dag par rdzogs pa'i sangs rgyas rnams
334b6(nyi khri): la khyad par ma mchis na/ bcom ldan 'das ci'i slad du/ sangs rgyas dkon mchog dang / chos dkon mchog dang / dge 'dun dkon mchog dang / dkon mchog gsum de dag 'jig rten du 'byung bar 'gyur ba lags/
334b7(nyi khri): bcom ldan 'das kyis bka' stsal pa/ rab 'byor de ji snyam du sems/ sangs rgyas dkon mchog kyang gzhan la chos dkon mchog kyang gzhan te/ dge 'dun dkon mchog kyang gzhan zhig la/ chos mnyam pa nyid
335a1(nyi khri): kyang gzhan zhig snyam 'am/ gsol pa bcom ldan 'das bdag gis/ bcom ldan 'das kyis gsungs pa'i don 'tshal ba ltar na/ sangs rgyas dkon mchog kyang gzhan la/ chos dkon mchog
335a2(nyi khri): kyang gzhan te/ dge 'dun dkon mchog kyang gzhan zhig la/ chos mnyam pa nyid kyang gzhan ma lags kyis/ bcom ldan 'das sangs rgyas dkon mchog gang lags pa dang / chos dkon mchog gang lags pa dang /
335a3(nyi khri): dge 'dun dkon mchog gang lags pa de nyid chos mnyam pa nyid de/ chos de dag thams cad ni ldan pa 'ang ma lags mi ldan pa 'ang ma lags/ gzugs ma mchis pa bstan du ma mchis pa/ thogs pa ma mchis pa mtshan
335a4(nyi khri): nyid gcig pa ste/ 'di ltar mtshan nyid ma mchis pa'o/ /de ltar na chos rnams mtshan nyid ma mchis pa la 'di ni so so'i skye bo'o/ /'di ni rgyun du zhugs pa'o/ /'di ni lan cig phyir 'ong ba dang / phyir mi 'ong ba dang / dgra bcom
335a5(nyi khri): pa dang / rang sangs rgyas dang / byang chub sems dpa'o/ /'di ni de bzhin gshegs pa dgra bcom pa yang dag par rdzogs pa'i sangs rgyas so/ /zhes rnam par dgod par bgyi ba de ni bcom ldan 'das kyi yul lo/ /bcom ldan
335a6(nyi khri): 'das kyis bka' stsal pa/ rab 'byor de de bzhin no/ /de de bzhin te/ mtshan nyid med pa'i chos rnams rnam par dgod pa de ni/ de bzhin gshegs pa'i yul lo/ /de ni de bzhin gshegs pa'i mthu'o/ /rab 'byor de ji snyam
335a7(nyi khri): du sems/ de ste de bzhin gshegs pa dgra bcom pa yang dag par rdzogs pa'i sangs rgyas byang chub tu mngon par rdzogs par sangs rgyas pa'i phyir ro/ /chos rnams rnam par dgod par ma mdzad na/ sems can dmyal ba yod par mngon
335b1(nyi khri): nam/ byol song gi skye gnas dang / gshin rje'i 'jig rten dang / mi yod par mngon nam/ rgyal chen bzhi'i ris kyi lha yod par mngon nam/ sum cu rtsa gsum dang / mtshe ma dang / dga' ldan dang / 'phrul dga' dang / gzhan 'phrul dbang
335b2(nyi khri): byed dang / tshangs ris dang / tshangs lha nye phan dang / tshangs pa kun 'khor dang / tshangs chen dang / snang ba dang / chung snang dang / tshad med snang ba dang / kun snang dang ba dang / dge ba dang / chung dge dang / tshad med dge ba dang / dge rgyas dang / che ba dang / tshad med che ba dang / 'bras bu che ba dang / mi che
335b3(nyi khri): ba dang / mi gdung ba dang / shin tu mthong ba dang / gya nom snang ba dang / 'og min gyi lha rnams yod par mngon nam/ nam mkha' mtha' yas skye mched dang / rnam shes mtha' yas skye mched dang / cung zad med pa'i skye mched dang / 'du shes med 'du shes med
335b4(nyi khri): min skye mched kyi/ lha yod par mngon nam/ sbyin pa'i pha rol tu phyin pa yod par mngon nam/ tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha
335b5(nyi khri): rol tu phyin pa dang / shes rab kyi pha rol tu phyin pa yod par mngon nam/ byang chub sems dpa'i sa bcu yod par mngon nam/ nang stong pa nyid yod par mngon nam/ dngos po med pa'i ngo bo nyid stong pa nyid yod par mngon nam/
335b6(nyi khri): dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / 'phags pa'i lam yan lag brgyad pa yod par mngon nam/ 'phags pa'i bden pa
335b7(nyi khri): dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa
336a1(nyi khri): med pa dang / mngon par shes pa dang / ting nge 'dzin dang / gzungs kyi sgo rnams yod par mngon nam/ de bzhin gshegs pa'i stobs dang / mi 'jigs pa dang / so so yang dag par rig pa bzhi dang /
336a2(nyi khri): byams pa chen po dang / snying rje chen po dang / sangs rgyas kyi chos ma 'dres pa rnams yod par mngon nam/ mi chen po'i mtshan sum cu rtsa gnyis dang / dpe byad bzang po brgyad cu yod par mngon nam/ sangs rgyas dkon
336a3(nyi khri): mchog dang / chos dkon mchog dang / dge 'dun dkon mchog yod par mngon nam/ nyan thos kyi theg pa dang / rang sangs rgyas kyi theg pa dang / theg pa chen po yod par mngon nam/ dad pa'i rjes su 'brang ba dang / chos kyi
336a4(nyi khri): rjes su 'brang ba dang / brgyad pa yod par mngon nam/ rgyun du zhugs pa dang / lan cig phyir 'ong ba dang / phyir mi 'ong ba dang / dgra bcom pa dang / rang sangs rgyas dang / byang chub sems dpa' dang / de bzhin gshegs pa
336a5(nyi khri): dgra bcom pa yang dag par rdzogs pa'i sangs rgyas yod par mngon nam/ gsol pa/ bcom ldan 'das chos de dag thams cad ni mchis par mngon par mi 'gyur ro/ /bcom ldan 'das kyis bka' stsal pa/ rab 'byor de lta bas
336a6(nyi khri): na/ de ltar chos mnyam pa nyid las kyang mi g.yo la chos rnams rnam par dgod par mdzad pa ni/ de bzhin gshegs pa'i mthu'o/ /gsol pa bcom ldan 'das ji ltar de bzhin gshegs pa'i chos mnyam pa nyid las mi g.yo ba de bzhin du so
336a7(nyi khri): so'i skye bo rnams kyang chos mnyam pa nyid las mi g.yo ba lags sam/ de bzhin du dad pa'i rjes su 'brang ba rnams dang / /chos kyi rjes su 'brang ba rnams dang / brgyad pa dang / rgyun tu zhugs pa rnams dang / lan cig phyir 'ong ba
336b1(nyi khri): rnams dang / phyir mi 'ong ba rnams dang / dgra bcom pa rnams dang / rang sangs rgyas dang / byang chub sems dpa' yang chos mnyam pa nyid las mi g.yo ba lags sam/ bcom ldan 'das kyis bka' stsal pa/ rab 'byor de
336b2(nyi khri): de bzhin no/ /de de bzhin te/ rab 'byor chos thams cad ni chos mnyam pa nyid las mi g.yo'o/ /chos mnyam pa nyid las mi 'da'o/ /rab 'byor de ci'i phyir zhe na/ 'di ni de ltar de bzhin gshegs pa dgra bcom pa yang
336b3(nyi khri): dag par rdzogs pa'i sangs rgyas rnams kyi de bzhin nyid dang / ma nor ba de bzhin nyid dang / gzhan ma yin pa de bzhin nyid dang / chos nyid dang / chos kyi dbyings dang / chos kyi gnas nyid dang / chos skyon med pa nyid dang /
336b4(nyi khri): yang dag pa'i mtha' gang yin pa de nyid ni so so skye bo rnams kyi de bzhin nyid dang / ma nor ba de bzhin nyid dang / gzhan ma yin pa de bzhin nyid dang / chos nyid dang / chos kyi dbyings dang / chos kyi gnas nyid dang / chos skyon med pa
336b5(nyi khri): nyid dang / yang dag pa'i mtha' ste/ de nyid ni dad pa'i rjes su 'brang ba rnams dang / chos kyi rjes su 'brang ba rnams dang / brgyad pa dang / rgyun tu zhugs pa rnams dang / lan cig phyir 'ong ba rnams dang / phyir mi
336b6(nyi khri): 'ong ba rnams dang / dgra bcom pa rnams dang / rang sangs rgyas rnams dang / byang chub sems dpa' sems dpa' chen po rnams kyi/ de bzhin nyid dang / ma nor ba de bzhin nyid dang / gzhan ma yin pa de bzhin nyid dang /
336b7(nyi khri): chos nyid dang / chos kyi dbyings dang / chos kyi gnas nyid dang / chos skyon med pa nyid dang / yang dag pa'i mtha' ste/ de dag thams cad ni chos mnyam pa nyid de/ de de las rnam par mi 'da'o/ /de ci'i phyir zhe
337a1(nyi khri): na/ de dag gi chos nyid dang / chos kyi dbyings dang / chos kyi gnas nyid dang / chos skyon med pa nyid dang / de bzhin nyid dang / ma nor ba de bzhin nyid dang / gzhan ma yin pa de bzhin nyid dang /
337a2(nyi khri): yang dag pa'i mtha' ni de nyid yin te/ de dag las chos mnyam pa nyid ces bya ba gzhan gang yang med do/ /rab 'byor gyis gsol pa/ bcom ldan 'das gal te de ltar so so'i skye bo rnams kyi chos mnyam pa nyid gang lags
337a3(nyi khri): pa nyid dad pa'i rjes su 'brang ba rnams dang / chos kyi rjes su 'brang ba rnams dang / brgyad pa dang / rgyun tu zhugs pa rnams dang / lan cig phyir 'ong ba rnams dang / phyir mi 'ong ba rnams dang / dgra bcom pa rnams dang / rang sangs rgyas
337a4(nyi khri): rnams dang / byang chub sems dpa' sems dpa' chen po rnams kyi chos mnyam pa nyid de/ de bzhin gshegs pa dgra bcom pa yang dag par rdzogs pa'i sangs rgyas rnams kyi chos mnyam pa nyid lags na/ bcom ldan
337a5(nyi khri): 'das mtshan nyid mi 'dra ba'i chos 'di lta ste/ gzugs dang / tshor ba dang / 'du shes dang / 'du byed dang / rnam par shes pa dang / skye mched dang / khams dang rten cing 'brel par 'byung ba dang / 'dod chags
337a6(nyi khri): dang / zhe sdang dang / gti mug dang / lta ba'i rnam pa thams cad dang / bsam gtan dang / tshad med pa dang / gzugs med pa'i snyoms par 'jug pa rnams dang / sbyin pa'i pha rol tu phyin pa dang / tshul khrims
337a7(nyi khri): kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol du phyin pa dang / bsam gtan gyi pha rol tu phyin pa dang / shes rab kyi pha rol tu phyin pa dang / thabs mkhas pa'i pha rol
337b1(nyi khri): tu phyin pa dang / smon lam gyi pha rol tu phyin pa dang / stobs kyi pha rol tu phyin pa dang / ye shes kyi pha rol tu phyin pa dang / byang chub sems dpa'i sa bcu dang / dran pa nye bar gzhag pa rnams dang / yang dag par spong ba rnams
337b2(nyi khri): dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa dang / 'phags pa'i bden pa rnams dang / rnam par thar pa'i sgo
337b3(nyi khri): stong pa nyid dang / mtshan ma med pa dang / smon pa med pa dang / nang stong pa nyid dang / dngos po med pa'i ngo bo nyid stong pa nyid kyi bar dang / rnam par thar pa brgyad dang / mthar gyis gnas pa'i snyoms par 'jug pa dgu dang / mngon
337b4(nyi khri): par shes pa lnga dang / ting nge 'dzin thams cad dang / gzungs kyi sgo thams cad dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying
337b5(nyi khri): rje chen po dang / sangs rgyas kyi chos ma 'dres pa brgyad dang / mi chen po'i mtshan sum cu rtsa gnyis dang / dpe byad bzang po brgyad cu dang / 'dus byas kyi khams dang / 'dus ma byas kyi khams te/ bcom ldan
337b6(nyi khri): 'das chos de dag thams cad ni kun kyang gcig dang gcig tu mi 'dra ba/ gcig las gcig 'das pa'o/ /bcom ldan 'das de ci'i slad du zhe na/ de ni 'di ltar gzugs kyi chos nyid kyang gzhan/ tshor ba dang / 'du shes dang / 'du
337b7(nyi khri): byed dang / rnam par shes pa'i chos nyid kyang gzhan/ skye mched dang / khams dang / rten cing 'brel par 'byung ba'i chos nyid kyang gzhan/ 'dod chags kyi chos nyid kyang gzhan/ zhe sdang gi chos nyid kyang gzhan/ gti mug gi
338a1(nyi khri): chos nyid kyang gzhan/ lta ba'i rnam pa'i chos nyid kyang gzhan/ sbyin pa'i pha rol tu phyin pa'i chos nyid kyang gzhan/ tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus
338a2(nyi khri): kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa'i chos nyid kyang gzhan/ nang stong pa nyid kyi chos nyid kyang gzhan/ dngos po med pa'i ngo bo nyid stong pa nyid kyi bar gyi chos nyid kyang gzhan/
338a3(nyi khri): dran pa nye bar gzhag pa rnams kyi chos nyid kyang gzhan/ yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i
338a4(nyi khri): lam yan lag brgyad pa'i chos nyid kyang gzhan/ 'phags pa'i bden pa rnams dang / bsam gtan rnams dang / tshad med pa rnams dang / gzugs med pa'i snyoms par 'jug pa rnams dang / rnam par thar pa rnams dang /
338a5(nyi khri): mthar gyis gnas pa'i snyoms par 'jug pa rnams dang / stong pa nyid dang / mtshan ma med pa dang / smon pa med pa dang / mngon par shes pa rnams dang / ting nge 'dzin rnams dang / gzungs kyi sgo rnams kyi chos nyid kyang gzhan/
338a6(nyi khri): de bzhin gshegs pa'i stobs bcu dang / mi 'jigs pa rnams dang / so so yang dag par rig pa rnams dang / byams pa chen po dang / snying rje chen po dang / sangs rgyas kyi chos ma 'dres pa rnams kyi chos nyid kyang gzhan/ mi chen po'i
338a7(nyi khri): mtshan sum cu rtsa gnyis dang / dpe byad bzang po brgyad cu'i chos nyid kyang gzhan/ 'dus byas kyi khams dang / 'dus ma byas kyi khams kyi chos nyid kyang gzhan na/ bcom ldan 'das ji ltar mtshan nyid mi 'dra ba'i chos rnams kyi chos nyid
338b1(nyi khri): mtshan nyid gcig par 'gyur ba lags/ chos rnam par dgod par ni ji ltar 'gyur/ byang chub sems dpa' sems dpa' chen po shes rab kyi pha rol du phyin pa la spyod pa'i tshe/ gang la gnas shing chos rnams tha dad du bgyid pa lags/
338b2(nyi khri): chos rnams tha dad du ma bgyis par ni/ byang chub sems dpa' sems dpa' chen pos kyang / shes rab kyi pha rol du phyin pa la spyod par mi nus na/ ji ltar byang chub sems dpa' sems dpa' chen pos shes rab kyi pha rol du phyin pa la spyod
338b3(nyi khri): pa'i tshe/ sa nas sar 'phar zhing skyon med par 'jug pa lags/ ji ltar skyon med par zhugs nas/ nyan thos dang / rang sangs rgyas kyi sa las 'das te/ mngon par shes pa yongs su rdzogs par bgyid pa lags/ ji ltar mngon par
338b4(nyi khri): shes pas rnam par rtse zhing / sbyin pa'i pha rol du phyin pa yongs su rdzogs par bgyi ba dang / tshul khrims kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol du phyin pa dang / bsam gtan gyi pha rol du phyin
338b5(nyi khri): pa dang / shes rab kyi pha rol du phyin pa yongs su rdzogs par bgyi ba dang / de dag la rnam par rtse bas sangs rgyas kyi zhing nas sangs rgyas kyi zhing du mchi ba lags/ sangs rgyas bcom ldan 'das rnams la bsnyen bkur bgyid pa lags/
338b6(nyi khri): de dag tu yang dge ba'i rtsa ba bskyed pa lags/ dge ba'i rtsa ba des sems can rnams yongs su smin par bgyid pa lags/ sangs rgyas kyi zhing yongs su 'dzin pa lags/ bcom ldan 'das kyis bka' stsal pa/ rab 'byor gang 'di
338b7(nyi khri): skad du de ste chos thams cad kyi/ chos mnyam pa nyid gang yin pa de nyid so so'i skye bo rnams kyi chos mnyam pa nyid de/ de nyid dad pa'i rjes su 'brang ba rnams dang / chos kyi rjes su 'brang ba rnams dang / brgyad pa rnams dang / rgyun
339a1(nyi khri): du zhugs pa rnams dang / lan cig phyir 'ong ba rnams dang / phyir mi 'ong ba rnams dang / dgra bcom pa rnams dang / rang sangs rgyas rnams dang / byang chub sems dpa' sems dpa' chen po rnams
339a2(nyi khri): dang / de bzhin gshegs pa dgra bcom pa yang dag par rdzogs pa'i sangs rgyas rnams kyi chos mnyam pa nyid yin na/ mtshan nyid mi 'dra ba'i chos rnams kyi mnyam pa nyid ji ltar gcig par 'gyur zhes zer ba ni/ rab 'byor de ji snyam
339a3(nyi khri): du sems/ gzugs kyi chos nyid gang yin pa de nyid stong pa nyid ma yin nam/ tshor ba dang / 'du shes dang / 'du byed dang / rnam par shes pa'i chos nyid gang yin pa de nyid stong pa nyid ma yin nam/ skye mched dang / khams dang /
339a4(nyi khri): rten cing 'brel par 'byung ba'i chos nyid gang yin pa de nyid stong pa nyid ma yin nam/ sbyin pa'i pha rol du phyin pa'i chos nyid gang yin pa de nyid stong pa nyid ma yin nam/ tshul khrims kyi pha rol du phyin pa dang / bzod pa'i pha rol du phyin pa dang / brtson
339a5(nyi khri): 'grus kyi pha rol du phyin pa dang / bsam gtan gyi pha rol du phyin pa dang / shes rab kyi pha rol du phyin pa'i chos nyid gang yin pa de nyid stong pa nyid ma yin nam/ nang stong pa nyid kyi chos nyid gang yin pa de nyid stong pa nyid ma yin nam/ dngos po
339a6(nyi khri): med pa'i ngo bo nyid stong pa nyid kyi bar gyi chos nyid gang yin pa/ de nyid stong pa nyid ma yin nam/ byang chub kyi phyogs kyi chos rnams kyi chos nyid gang yin pa de nyid stong pa nyid ma yin nam/ 'phags pa'i bden pa rnams dang / bsam
339a7(nyi khri): gtan rnams dang / tshad med pa rnams dang / gzugs med pa'i snyoms par 'jug pa rnams dang / rnam par thar pa rnams dang / mthar gyis gnas pa'i snyoms par 'jug pa rnams dang / stong pa nyid dang / mtshan ma med pa dang / smon
339b1(nyi khri): pa med pa dang / mngon par shes pa rnams dang / ting nge 'dzin rnams dang / gzungs kyi sgo rnams kyi chos nyid gang yin pa de nyid stong pa nyid ma yin nam/ de bzhin gshegs pa'i stobs rnams dang / mi 'jigs pa rnams dang / so so
339b2(nyi khri): yang dag par rig pa rnams dang / snying rje chen po dang / sangs rgyas kyi chos ma 'dres pa rnams kyi chos nyid gang yin pa de nyid stong pa nyid ma yin nam/ rgyun du zhugs pa'i 'bras bu'i chos nyid gang yin pa de nyid stong pa nyid ma yin nam/ lan
339b3(nyi khri): cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dang / rnam pa thams cad mkhyen pa nyid kyi bar gyi chos nyid gang yin pa de nyid stong pa nyid ma yin nam/ rgyun du zhugs pa dang /
339b4(nyi khri): lan cig phyir 'ong ba dang / phyir mi 'ong ba dang / dgra bcom pa dang / rang sangs rgyas dang / byang chub sems dpa' dang / de bzhin gshegs pa'i chos nyid gang yin pa de nyid stong pa nyid ma yin nam/ gsol pa bcom ldan 'das de ni stong pa
339b5(nyi khri): nyid do/ /bcom ldan 'das kyis bka' stsal pa/ 'o na stong pa nyid la gzugs kyi mtshan nyid dam/ tshor ba dang 'du shes dang / 'du byed dang / rnam par shes pa'i mtshan nyid dam/ skye mched dang khams dang / rten cing 'brel par 'byung ba'i mtshan nyid dang /
339b6(nyi khri): sbyin pa'i pha rol du phyin pa'i mtshan nyid dang / tshul khrims kyi pha rol du phyin pa dang / bzod pa'i pha rol du phyin pa dang / brtson 'grus kyi pha rol tu phyin pa dang / bsam gtan gyi pha rol du phyin pa dang / shes rab kyi pha rol du phyin pa'i mtshan nyid dam/ nang
339b7(nyi khri): stong pa nyid kyi mtshan nyid dam/ dngos po med pa'i ngo bo nyid stong pa nyid kyi bar gyi mtshan nyid dam/ byang chub kyi phyogs kyi chos rnams kyi mtshan nyid dang / 'phags pa'i bden pa dang / bsam gtan dang tshad med pa dang / gzugs med pa'i snyoms par 'jug pa dang /
340a1(nyi khri): rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo rnams kyi mtshan nyid dam/ de bzhin gshegs pa'i stobs
340a2(nyi khri): dang / mi 'jigs pa dang / so so yang dag par rig pa dang / snying rje chen po dang / sangs rgyas kyi chos ma 'dres pa rnams kyi mtshan nyid dam/ rgyun tu zhugs pa'i 'bras bu'i mtshan nyid dam/ lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom
340a3(nyi khri): pa nyid dang / rang byang chub dang / rnam pa thams cad mkhyen pa nyid kyi bar gyi mtshan nyid dam/ rgyun tu zhugs pa'i mtshan nyid dam/ lan cig phyir 'ong ba dang / phyir mi 'ong ba dang / dgra bcom pa dang / rang sangs rgyas dang / byang chub sems dpa' dang / de bzhin
340a4(nyi khri): gshegs pa'i mtshan nyid dam/ chos kyi mtshan nyid tha dad par 'gyur ba de lta bu'i chos gang yang dmigs sam/ gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor de lta bas na rnam grangs des 'di ltar rig par bya
340a5(nyi khri): ste/ chos thams cad kyi chos nyid gang yin pa de la yang so so'i skye bo med/ so so'i skye bo las gud na'ang de med/ de la yang dad pa'i rjes su 'brang ba yang med/ dad pa'i rjes su 'brang ba las gud na yang de med/ de la yang chos kyi rjes su 'brang ba med/ chos kyi rjes su 'brang
340a6(nyi khri): ba las gud na 'ang de med/ de la brgyad pa yang med/ brgyad pa las gud na yang de med/ de la yang rgyun tu zhugs pa med/ rgyun tu zhugs pa las gud na yang de med/ de la yang lan cig phyir 'ong ba med/ lan cig phyir 'ong ba las gud na 'ang de med/ de la yang phyir mi
340a7(nyi khri): 'ong ba med/ phyir mi 'ong ba las gud na 'ang de med/ de la'ang dgra bcom pa med/ dgra bcom pa las gud na 'ang de med/ de la'ang rang sangs rgyas med/ rang sangs rgyas las gud na 'ang de med/ de la yang byang chub sems dpa' med/ byang chub sems dpa' las gud na 'ang
340b1(nyi khri): de med/ de la yang de bzhin gshegs pa med/ de bzhin gshegs pa las gud na 'ang de med par rig par bya'o/ /gsol pa/ chos nyid de 'dus bgyis pa lags sam/ 'dus ma bgyis pa lags/ bcom ldan 'das kyis bka' stsal pa/ de ni 'dus byas kyang ma yin/
340b2(nyi khri): 'dus ma byas kyang ma yin te/ 'dus byas las gud na 'ang 'dus ma byas dmigs su med do/ /'dus ma byas las gud na 'ang 'dus byas dmigs su med de/ rab 'byor de ltar 'dus byas kyi khams gang yin pa dang / 'dus ma byas kyi khams gang yin pa'i chos de gnyis ka
340b3(nyi khri): yang ldan pa yang ma yin mi ldan pa yang ma yin te/ gzugs med pa/ bstan du med pa/ thogs pa med pa/ mtshan nyid gcig pa ste/ 'di lta ste/ 'di ltar mtshan nyid med pa'o/ /de yang de bzhin gshegs pas 'jig rten gyi tha snyad du brjod kyi don dam par ma yin te/
340b4(nyi khri): don dam pa la/ lus kyi 'du byed dam/ ngag gi 'du byed dam/ yid kyi 'du byed med de/ lus kyi 'du byed dam/ ngag gi 'du byed dam/ yid kyi 'du byed las gud na yang don dam par dmigs su med do/ 'on kyang 'dus byas dang / 'dus ma byas kyi chos rnams kyi
340b5(nyi khri): mnyam pa nyid gang yin pa de ni don dam pa ste/ de'i phyir byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ don dam pa las kyang mi g.yo la/ byang chub sems dpa'i spyod pa yang byed do/ /shes rab kyi pha rol tu phyin pa stong
340b6(nyi khri): phrag nyi shu lnga pa las le'u bdun cu pa'o/ / //de nas tshe dang ldan pa rab 'byor gyis bcom ldan 'das la 'di skad ces gsol to/ /bcom ldan 'das chos thams cad kyi mnyam pa nyid ni rang bzhin gyis stong pa ste/ de'i slad du chos gang la yang gang
340b7(nyi khri): yang ci yang bgyid pa ma mchis na/ de ltar chos thams cad ci yang bgyid pa ma mchis shing / ci yang ma lags pa la ji ltar byang chub sems dpa' sems dpa' chen po shes rab kyi pha rol du phyin pa la spyod pa'i tshe/ don dam pa las kyang mi g.yo la/ sbyin pa dang
341a1(nyi khri): tshig snyan pa dang don bgyi ba dang don 'thun pas kyang sems can thams cad kyi don bgyid pa lags/ bcom ldan 'das kyis bka' stsal pa/ rab 'byor de de bzhin no/ /de de bzhin te/ ji skad du smras pa bzhin te/ stong pa nyid gang yin pa de ni gang
341a2(nyi khri): la yang ci yang byed pa med ci yang mi byed pa yang med de gal te sems can 'di dag bdag cag nyid kyis stong pa nyid shes na ni/ de ltar stong pa nyid las kyang mi g.yo la/ sems can rnams kyang bdag gi 'du shes dang bral bar byed cing / bdag gi 'du shes dang phral nas stong pa
341a3(nyi khri): nyid kyis 'khor ba las 'grel ba dang / sems can gyi 'du shes dang / srog gi 'du shes dang / gso ba'i 'du shes dang / skyes bu'i 'du shes dang / gang zag gi 'du shes dang / shed can gyi 'du shes dang / shed bdag gi 'du shes dang / byed pa po'i 'du shes
341a4(nyi khri): dang / tshor ba po'i 'du shes dang / shes pa po'i 'du shes dang / mthong ba po'i 'du shes dang bral bar byed cing / mthong ba po'i 'du shes dang phral nas stong pa nyid kyis 'khor ba las 'grel ba dang / gzugs kyi 'du shes dang bral bar byed cing / gzugs kyi 'du
341a5(nyi khri): shes dang phral nas/ stong pa nyid kyis 'khor ba las 'grel ba dang / tshor ba dang / 'du shes dang / 'du byed dang / rnam par shes pa'i 'du shes dang bral bar byed cing / rnam par shes pa'i 'du shes dang phral nas/ stong pa nyid kyis 'khor ba las
341a6(nyi khri): 'grel ba dang / skye mched dang / khams dang / rten cing 'brel par 'byung ba'i 'du shes dang bral bar byed cing / rten cing 'brel par 'byung ba'i 'du shes dang phral nas/ stong pa nyid kyis 'khor ba las 'grel ba dang / 'dus byas kyi khams kyi 'du shes dang bral bar byed
341a7(nyi khri): cing / 'dus byas kyi khams kyi 'du shes dang phral nas/ 'dus ma byas kyi dbyings stong pa yin yang 'dus ma byas kyi dbyings su 'god pa yang / de bzhin gshegs pa'i khyu mchog gi mthur mi 'gyur ro/ /gsol pa/ bcom ldan 'das de cis stong pa lags/ bcom
341b1(nyi khri): ldan 'das kyis bka' stsal pa/ 'du shes thams cad kyis stong ste/ rab 'byor la la zhig gis sprul pa zhig sprul na/ de la gang stong pa nyid ma yin pa de lta bu'i dngos po gang yang yod dam/ gsol pa/ bcom ldan 'das de ni ma lags so/ /sprul pa
341b2(nyi khri): de la gang stong pa nyid ma lags pa de lta bu'i dngos po gang yang ma mchis te/ stong pa nyid gang lags pa dang / sprul pa gang lags pa'i chos de gnyis ka dang yang ldan pa yang ma lags/ mi ldan pa yang ma lags te/ de gnyis ka yang stong pa nyid kyis stong
341b3(nyi khri): na/ de ci'i slad du 'di ni stong pa nyid do/ /'di ni sprul pa'o zhes bgyi bar rnam par bcab pa mdzad/ de ci'i slad du zhe na/ de ni 'di lta ste/ stong pa nyid dang / sprul pa gnyis ka yang stong pa nyid la dmigs su ma mchis so/ /bcom ldan 'das kyis
341b4(nyi khri): bka' stsal pa/ rab 'byor gzugs sam/ tshor ba 'am/ 'du shes sam/ 'du byed dam/ rnam par shes pa gang sprul pa ma yin pa de lta bu yod dam/ gang sprul pa de ni stong pa'o/ /gsol pa/ bcom ldan 'das gal te 'jig rten pa'i chos sprul
341b5(nyi khri): pa lags kyang / 'jig rten las 'das pa'i chos 'di lta ste/ dran pa nye bar gzhag pa bzhi dang / yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang /
341b6(nyi khri): 'phags pa'i lam yan lag brgyad pa dang / rnam par thar pa'i sgo gsum dang / 'phags pa'i bden pa bzhi dang / stong pa nyid thams cad dang / rnam par thar pa brgyad dang / mthar gyis gnas pa'i snyoms par 'jug pa dgu dang / ting nge 'dzin thams cad dang /
341b7(nyi khri): gzungs kyi sgo thams cad dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa brgyad dang / de dag gi 'bras bu
342a1(nyi khri): gang gis gang zag rgyun tu zhugs pa dang / lan cig phyir 'ong ba dang / phyir mi 'ong ba dang / dgra bcom pa dang / rang sangs rgyas dang / de bzhin gshegs pa dgra bcom pa yang dag par rdzogs pa'i sangs rgyas shes gang zag rnam par dgod
342a2(nyi khri): pa'i chos de dag kyang sprul pa lta bu lags sam/ bcom ldan 'das kyis bka' stsal pa/ rab 'byor chos thams cad ni sprul pa ste/ de la la la ni nyan thos kyis sprul pa'o/ /la la ni rang sangs rgyas kyis sprul pa'o/ /la la ni byang chub sems dpas sprul
342a3(nyi khri): pa'o/ la la ni de bzhin gshegs pas sprul pa'o/ /la la ni nyon mongs pas sprul pa'o/ /la la ni las kyis sprul pa'o/ /rab 'byor rnam grangs des na chos thams cad sprul pa'o/ /gsol pa/ bcom ldan 'das gang spangs pa zhes bgyi ba/ rgyun tu
342a4(nyi khri): zhugs pa'i 'bras bu 'am/ lan cig phyir 'ong ba'i 'bras bu 'am/ phyir mi 'ong ba'i 'bras bu 'am/ dgra bcom pa nyid dam/ rang sangs rgyas kyi sa 'am/ sangs rgyas kyi sa 'am/ bag chags kyi mtshams sbyor ba thams cad spangs pa'i chos de dag kyang
342a5(nyi khri): sprul pa lags sam/ bcom ldan 'das kyis bka' stsal pa/ rab 'byor bskyed pa 'am/ bkag pa'i chos gang ci yang rung ste/ de dag thams cad ni sprul pa'o/ /gsol pa/ bcom ldan 'das gang ma sprul pa'i chos de gang lags/ bcom ldan 'das kyis
342a6(nyi khri): bka' stsal pa/ chos gang la skye ba yang med/ 'gag pa yang med pa de ni ma sprul pa'o/ /gsol pa/ de gang lags/ bcom ldan 'das kyis bka' stsal pa/ mi mnyam pa'i mya ngan las 'das pa ste/ chos de ni ma sprul pa'o/ /gsol pa/ bcom ldan 'das
342a7(nyi khri): kyis 'di skad du/ stong pa nyid las kyang mi g.yo la/ gnyis su yang mi dmigs te/ chos gang yang stong pa nyid ma yin pa de lta bu med do zhes bka' stsal pa/ ltar na bcom ldan 'das mi mnyam pa'i mya ngan las 'das pa yang sprul par 'gyur ro/ /bcom ldan 'das
342b1(nyi khri): kyis bka' stsal pa/ rab 'byor de de bzhin no/ /de de bzhin te/ rab 'byor chos thams cad ni stong pa ste/ de dag ni nyan thos kyis ma byas/ rang sangs rgyas kyis ma byas/ byang chub sems dpa' sems dpa' chen pos ma byas/ de bzhin gshegs pa dgra bcom pa
342b2(nyi khri): yang dag par rdzogs pa'i sangs rgyas kyis ma byas te/ ngo bo nyid kyis stong pa nyid gang yin pa de ni mya ngan las 'das pa'o/ /rab 'byor gyis gsol pa/ bcom ldan 'das las dang po pa'i gang zag gis/ ngo bo nyid kyis stong pa nyid yongs su 'tshal bar bgyi
342b3(nyi khri): na/ ji ltar gdams shing rjes su bstan par bgyi/ bcom ldan 'das kyis bka' stsal pa/ rab 'byor ci sngon dngos po yod par 'gyur la/ phyis dngos po med par 'gyur ba yod dam/ rab 'byor 'di la dngos po yod pa yang med/ dngos po med pa yang med/
342b4(nyi khri): ngo bo nyid kyang med/ gzhan gyi dngos po yang med na/ de la gang yongs su shes par bya ba'i ngo bo nyid stong pa nyid ces bya ba lta yod par 'gyur re skan/ shes rab kyi pha rol tu phyin pa stong phrag nyi shu lnga pa las/ chos nyid mi 'gyur ba bstan pa'i le'u ste bdun cu gcig pa'o
342b5(nyi khri): / / //shes rab kyi pha rol tu phyin pa stong phrag nyi shu lnga pa/ bam po bdun cu drug pa/ /de nas yang bcom ldan 'das la byang chub sems dpa' sems dpa' chen po byams pas zhus pa/ bcom ldan 'das byang chub
342b6(nyi khri): sems dpa' shes rab kyi pha rol tu phyin pa la spyod cing / byang chub sems dpa'i bslab pa la slob par 'tshal bas/ gzugs la ji ltar bslab par bgyi/ tshor ba dang / 'du shes dang / 'du byed dang / rnam par shes pa la ji ltar bslab par bgyi/ mig gi skye mched dang / rna
342b7(nyi khri): ba'i skye mched dang / sna'i skye mched dang / lce'i skye mched dang / lus kyi skye mched dang / yid kyi skye mched la ji ltar bslab par bgyi/ gzugs kyi skye mched dang / sgra'i skye mched dang / dri'i skye mched dang / ro'i skye mched dang / reg bya'i skye mched dang /
343a1(nyi khri): chos kyi skye mched la ji ltar bslab par bgyi/ mig gi khams dang / gzugs kyi khams dang / mig gi rnam par shes pa'i khams dang / rna ba'i khams dang / sgra'i khams dang / rna ba'i rnam par shes pa'i khams dang / sna'i khams dang /
343a2(nyi khri): dri'i khams dang / sna'i rnam par shes pa'i khams dang / lce'i khams dang / ro'i khams dang / lce'i rnam par shes pa'i khams dang / lus kyi khams dang / reg bya'i khams dang / lus kyi rnam par shes pa'i khams dang / yid kyi khams dang / chos kyi
343a3(nyi khri): khams dang / yid kyi rnam par shes pa'i khams la ji ltar bslab par bgyi/ mig gi 'dus te reg pa'i skye mched dang / rna ba dang sna dang lce dang lus dang / yid kyi 'dus te reg pa'i skye mched la ji ltar bslab par bgyi/ ma rig pa la ji ltar bslab par bgyi/
343a4(nyi khri): 'du byed rnams dang / rnam par shes pa dang / ming dang gzugs dang / skye mched drug dang / reg pa dang tshor ba dang sred pa dang / len pa dang / srid pa dang / skye ba dang rga shi la ji ltar bslab par bgyi/ sdug bsngal gyi bden pa la ji ltar bslab par bgyi/
343a5(nyi khri): kun 'byung ba'i bden pa dang / 'gog pa'i bden pa dang / lam gyi bden pa la ji ltar bslab par bgyi/ gzugs dang chos la ji ltar bslab par bgyi/ gzugs med pa dang / snang ba dang bcas pa dang / snang ba med pa dang thogs pa dang bcas pa dang /
343a6(nyi khri): thogs pa med pa dang 'dus byas dang 'dus ma byas dang / zag pa dang bcas pa dang / zag pa med pa dang / kha na ma tho ba dang bcas pa dang / kha na ma tho ba med pa dang / bstan par bya ba dang / bstan par mi bya ba dang / bzang po dang ngan pa dang nang gi dang
343a7(nyi khri): phyi'i dang mthong ba dang thos pa dang / shes pa dang rnam par shes pa dang / 'das pa dang ma 'ongs pa dang / da ltar gyi dang / dge ba dang mi dge ba dang lung ston pa dang lung ma bstan pa dang / 'dod par gtogs pa dang / gzugs su gtogs pa dang / gzugs
343b1(nyi khri): med par gtogs pa dang ma gtogs pa dang / slob pa dang mi slob pa dang / slob pa yang ma yin/ mi slob pa yang ma yin pa dang / 'dod chags dang / khong khro ba dang / nga rgyal dang / ma rig pa dang / lta ba dang the tshom la ji ltar bslab par bgyi/ sbyin pa dang ser sna dang /
343b2(nyi khri): tshul khrims dang tshul khrims ngan pa dang / bzod pa dang gnod sems dang / brtson 'grus dang le lo dang bsam gtan dang / g.yeng ba dang shes rab dang / shes rab ngan pa la ji ltar bslab par bgyi/ stong pa nyid dang rnam par rtog pa dang / mtshan ma med pa dang /
343b3(nyi khri): mtshan ma dang smon pa med pa dang / log pa'i smon lam dang / mi dge ba'i chos dang / mi rtag pa dang / sdug bsngal ba dang / bdag med pa la ji ltar bslab par bgyi/ nyon mongs pa dang nyon mongs pa spang ba dang / kun nas nyon mongs pa dang rnam par byang ba
343b4(nyi khri): dang / 'khor ba dang mya ngan las 'das pa dang / byang chub dang / sangs rgyas kyi chos la ji ltar bslab par bgyi/ de skad ces gsol pa dang / bcom ldan 'das kyis byang chub sems dpa' byams pa la 'di skad ces bka' stsal to/ /byams pa byang chub
343b5(nyi khri): sems dpa' sems dpa' chen po shes rab kyi pha rol tu phyin pa la spyod cing / byang chub sems dpa'i bslab pa la slob par 'dod pas gzugs ming tsam du zad par bslab par bya'o/ /tshor ba dang / 'du shes dang / 'du byed dang / rnam par shes pa ming tsam
343b6(nyi khri): du zad pa nas/ sangs rgyas kyi chos kyi bar du ming tsam du zad par bslab par bya'o/ /de skad ces bka' stsal pa dang / bcom ldan 'das la byang chub sems dpa' byams pas 'di skad ces gsol to/ /bcom ldan 'das gang gi tshe gzugs shes bgyi
343b7(nyi khri): bar ming du brjod pa 'di dngos po dang / bcas par dmigs/ tshor ba dang / 'du shes dang / 'du byed dang / rnam par shes pa zhes bgyi bar ming du brjod pa 'di dngos po dang bcas par dmigs pa nas/ sangs rgyas kyi chos kyi bar du ming du brjod pa 'di
344a1(nyi khri): dngos po dang bcas par dmigs te/ 'di ltar 'dus byas kyi mtshan ma de dang de dag la brten nas dngos po dang bcas par dmigs na de ji ltar byang chub sems dpa' sems dpa' chen pos gzugs ming tsam du bas par bslab par bgyi/ tshor ba
344a2(nyi khri): dang / 'du shes dang / 'du byed dang / rnam par shes pa ming tsam du bas pa nas/ sangs rgyas kyi chos kyi bar du ming tsam du bas par bslab par bgyi/ ming de ni dngos po ma mchis na/ gang 'di gzugs so zhes bgyi ba'i ming tsam po de yang mi rigs so/ /
344a3(nyi khri): gang 'di tshor ba dang / 'du shes dang / 'du byed dang / rnam par shes pa zhes bgyi ba'i ming tsam po de yang mi rigs pa nas/ gang 'di sangs rgyas kyi chos shes bgyi ba'i bar gyi ming tsam po de yang mi rigs/ de skad ces gsol pa dang / bcom ldan
344a4(nyi khri): 'das kyis byang chub sems dpa' byams pa la bka' stsal pa/ byams pa gang 'di gzugs shes bya ba 'di ni 'du byed kyi mtshan ma'i dngos po de dang de dag la ming bla thabs su btags pa'o/ /gang 'di tshor ba dang / 'du shes dang / 'du byed dang / rnam par shes
344a5(nyi khri): pa zhes bya ba de ni ming bla thabs su btags pa nas/ gang 'di sangs rgyas kyi chos shes bya ba'i bar du ming bla thabs su btags pa'o/ /de skad ces bka' stsal pa dang / bcom ldan 'das la byang chub sems dpa' byams pas 'di skad ces gsol to/ /bcom
344a6(nyi khri): ldan 'das gang gi slad du des 'du byed kyi mtshan ma'i dngos po ming gi gzugs so zhes bya ba'i ming de la yid ches khong du chud so sor rig par 'gyur te/ gzugs shes bgyi ba'i ming des kyang 'du byed kyi mtshan ma'i dngos po de dang de dag la yid ches par khong du chud
344a7(nyi khri): pa dang / so sor rig par 'gyur na de ji ltar 'du byed kyi mtshan ma'i dngos po de dang de dag la gang 'di gzugs so zhes ming bla thabs su btags par 'gyur/ bcom ldan 'das gang gi slad du 'du byed kyi mtshan ma'i dngos po tshor ba zhes bgyi ba dang / 'du shes dang /
344b1(nyi khri): 'du byed dang / rnam par shes pa zhes bgyi ba nas/ bcom ldan 'das gang gis slad du 'du byed kyi mtshan ma'i dngos po sangs rgyas kyi chos shes bgyi ba'i bar gyis yid ches pa dang khong du chud pa dang / so sor rig par 'gyur/ tshor ba zhes bgyi ba dang / 'du
344b2(nyi khri): shes dang / 'du byed dang / rnam par shes pa zhes bgyi ba de dag dang / sangs rgyas kyi chos kyi bar gyi ming de dag gis 'du byed kyi mtshan ma'i dngos po de dag la yid ches pa dang khong du chud pa dang / so sor rig par 'gyur na/ de ji ltar 'du byed kyi mtshan ma'i
344b3(nyi khri): dngos po de dag la gang 'di ni gzugs so/ /tshor ba dang / 'du shes dang / 'du byed dang / rnam par shes pa'o/ /zhes pa nas/ gang 'di ni sangs rgyas kyi chos so zhes bya ba'i bar du ming de dag bla thabs su btags par 'gyur/ de skad ces gsol
344b4(nyi khri): pa dang / bcom ldan 'das kyis byang chub sems dpa' byams pa la bka' stsal pa/ de'i phyir khyod nyid la dris/ khyod nyid kyis ji ltar nus pa de ltar lan thob shig /byams pa de ji snyam du sems/ 'du byed kyi mtshan ma'i dngos po de dang de dag la gang
344b5(nyi khri): 'di gzugs shes bya ba'i ming de las gzhi ma blangs ma brten mi gnas par 'du byed kyi mtshan ma'i dngos po de dang de dag la 'di ni gzugs so zhes bya bar 'gyur ram/ gsol pa/ bcom ldan 'das ma lags so/ /byams pa de ji snyam du sems/ 'du byed
344b6(nyi khri): kyi mtshan ma'i dngos po de dang de dag la gang 'di tshor ba zhes bya ba dang / 'du shes dang / 'du byed dang / rnam par shes pa zhes bya ba de/ byams pa de ji snyam du sems/ 'du byed kyi mtshan ma'i dngos po de dang de dag la/ gang 'di sangs rgyas kyi chos shes bya
344b7(nyi khri): ba'i bar du ming du btags pa de dag las gzhi ma blangs ma brten mi gnas par 'du byed kyi mtshan ma'i dngos po de dang de dag la tshor ba dang / 'du shes dang / 'du byed dang / rnam par shes pa nas/ sangs rgyas kyi chos shes bya ba'i bar du de ltar 'gyur ram/ gsol
345a1(nyi khri): pa/ bcom ldan 'das de lta ma lags so/ /byams pa gzhung des kyang khyod kyis 'di ltar rig par bya'o/ /'du byed kyi mtshan ma'i dngos po de dang de dag la gzugs shes bya ba dang / tshor ba dang 'du shes dang / 'du byed dang / rnam par shes
345a2(nyi khri): pa zhes bya ba gang yin pa de ni ming bla thabs su btags pa'o/ /'du byed kyi mtshan ma'i dngos po de dang de dag la sangs rgyas kyi chos shes bya ba'i bar du ming bla thabs su btags pa'o/ /byams pa de ji snyam du sems/ 'du byed kyi mtshan ma'i dngos po de dang de
345a3(nyi khri): dag la ming dang brda dang / tha snyad dang / gdags pa rnam pa sna tshogs kyis nye bar spyod pa 'am/ tha snyad du bya ba 'am/ gdags pa 'am/ mngon par zhen par 'gyur ram/ gsol pa/ bcom ldan 'das de ltar 'gyur ro/ /byams pa gzhung des kyang
345a4(nyi khri): khyod kyis de 'di ltar rig par bya'o/ /'du byed kyi mtshan ma'i dngos po de dang de dag la gzugs shes bya ba dang / tshor ba dang / 'du shes dang / 'du byed dang / rnam par shes pa zhes bya ba gang yin pa dang / sangs rgyas kyi chos shes bya ba gang yin pa'i bar du
345a5(nyi khri): de dag ni ming bla thabs su btags pa'o/ /ci 'di la 'du byed kyi mtshan ma'i dngos po de dag nyid kha cig la 'du byed kyi mtshan ma'i dngos po de las gzhan bdag gi 'du shes sam/ gdags pa 'am/ ming 'am tha snyad dam/ mngon par zhen par 'gyur ram/
345a6(nyi khri): gsol pa/ bcom ldan 'das de bzhin du 'gyur ro/ /byams pa gzhung 'dis kyang khyod kyis de 'di ltar rig par bya'o/ /'du byed kyi mtshan ma'i dngos po de dang de dag la gzugs shes bya ba dang / tshor ba dang / 'du shes dang / 'du byed dang / rnam par shes
345a7(nyi khri): pa dang / sangs rgyas kyi chos shes bya ba'i bar du de dag ni ming bla thabs su btags pa'o/ /de skad ces bka' stsal pa dang / bcom ldan 'das la byang chub sems dpa' byams pas 'di skad ces gsol to/ /bcom ldan 'das de lta na/ gang 'du byed kyi mtshan
345b1(nyi khri): ma'i dngos po gzugs kyi ngo bo nyid dmigs pa nyid du mi 'gyur ram/ gang la brten nas ming dang / 'du shes dang / gdags pa dang / tha snyad du 'gyur ba dang / gzugs dang / tshor ba dang / 'du shes dang / 'du byed dang / rnam par shes pa zhes bya ba gang yin pa dang /
345b2(nyi khri): sangs rgyas kyi chos zhes bya ba'i bar du de dag dmigs pa nyid du mi 'gyur ram/ de skad gsol pa dang / bcom ldan 'das kyis byang chub sems dpa' byams pa la bka' stsal pa/ byams pa 'du byed kyi mtshan ma'i dngos po la ming dang / 'du shes dang / gdags pa
345b3(nyi khri): dang / tha snyad du gzugs shes bya ba gang yin pa de ji snyam du sems/ ngo bo nyid dam/ rang bzhin nam 'on te btags pa tsam du zad/ gsol pa/ bcom ldan 'das btags pa tsam du bas so/ /'o na byams pa khyod ji ltar 'di snyam du gzugs kyi ngo bo nyid dmigs pa
345b4(nyi khri): nyid do snyam du sems so/ /byams pa 'du byed kyi mtshan ma'i dngos po la ming dang / 'du shes dang / gdags pa dang / tha snyad du tshor ba dang / 'du shes dang / 'du byed dang / rnam par shes pa nas sangs rgyas kyi chos shes bya ba'i bar du gang yin pa de dag ji snyam du
345b5(nyi khri): sems/ ngo bo nyid dam/ tshor ba dang / 'du shes dang / 'du byed dang / rnam par shes pa nas/ sangs rgyas kyi chos kyi bar du btags pa tsam du zad/ gsol pa/ bcom ldan 'das btags pa tsam du bas so/ /'o na byams pa khyod ji ltar 'di snyam du
345b6(nyi khri): tshor ba dang / 'du shes dang / 'du byed dang / rnam par shes pa nas/ sangs rgyas kyi chos kyi bar du dmigs pa nyid du sems/ de skad ces bka' stsal pa dang / bcom ldan 'das la byang chub sems dpa' byams pas 'di skad ces gsol to/ /bcom ldan
345b7(nyi khri): 'das de ste/ gzugs ming dang / 'du shes dang / brda dang / gdags pa dang / tha snyad tsam lags pa dang / bcom ldan 'das de ste tshor ba dang / 'du shes dang / 'du byed dang / rnam par shes pa nas/ sangs rgyas kyi chos kyi bar du ming dang / 'du
346a1(nyi khri): shes dang / brda dang / gdags pa dang / tha snyad tsam lags te/ de ltar gyur na gzugs kyi ngo bo nyid dmigs pa nyid du mi 'gyur ram/ de ltar gyur na tshor ba dang / 'du shes dang / 'du byed dang / rnam par shes pa nas/ sangs rgyas kyi
346a2(nyi khri): chos kyi bar du ming dang / 'du shes dang / brda dang / gdags pa dang / tha snyad tsam zhes bgyi ba de'i ngo bo nyid dmigs pa nyid du mi 'gyur ram/ de skad gsol pa dang / bcom ldan 'das kyis byang chub sems dpa' byams pa la 'di skad ces bka' stsal to/ /
346a3(nyi khri): byams pa de ji snyam du sems/ gang gzugs shes bya ba de ming dang / 'du shes dang / brda dang / gdags pa dang / tha snyad tsam 'am/ 'on te de la skye ba 'am/ 'jig pa 'am/ kun nas nyon mongs pa 'am/ rnam par byang ba yod dam/ gsol pa/ bcom
346a4(nyi khri): ldan 'das ma lags so/ /bka' stsal pa/ 'o na byams pa khyod ji ltar 'di snyam du gzugs kyi ngo bo nyid yod par sems/ byams pa de ji snyam du sems/ tshor ba dang / 'du shes dang / 'du byed dang / rnam par shes pa nas/ sangs rgyas kyi chos kyi
346a5(nyi khri): bar du gang yin pa de dag ming dang / 'du shes dang / brda dang / gdags pa dang / tha snyad tsam mam/ 'on te de la skye ba 'am/ 'jig pa 'am/ kun nas nyon mongs pa 'am/ rnam par byang ba yod/ gsol pa/ bcom ldan 'das ma lags so/ /
346a6(nyi khri): 'o na byams pa khyod ji ltar 'di snyam du tshor ba dang / 'du shes dang / 'du byed dang / rnam par shes pa nas/ sangs rgyas kyi chos kyi bar du ngo bo nyid yod par sems/ de skad bka' stsal pa dang / bcom ldan 'das la byang chub sems dpa' byams pas 'di skad
346a7(nyi khri): gsol to/ /bcom ldan 'das ci lags/ gzugs rnam pa thams cad dang / mtshan nyid thams cad du ma mchis pa lags sam/ bcom ldan 'das ci lags/ tshor ba dang / 'du shes dang / 'du byed dang / rnam par shes pa nas/ sangs rgyas
346b1(nyi khri): kyi chos kyi bar du rnam pa thams cad dang / mtshan nyid thams cad du ma mchis pa lags sam/ de skad gsol pa dang / bcom ldan 'das kyis byang chub sems dpa' byams pa la 'di skad bka' stsal to/ /byams pa nga ni gzugs rnam pa thams cad dang /
346b2(nyi khri): mtshan nyid thams cad du med do zhes mi smra'o/ /byams pa nga ni tshor ba dang / 'du shes dang / 'du byed dang / rnam par shes pa nas sangs rgyas kyi chos kyi bar du rnam pa thams cad dang / mtshan nyid thams cad du med do zhes mi smra'o/ /de skad bka' stsal pa dang
346b3(nyi khri): bcom ldan 'das la byang chub sems dpa' byams pas 'di skad gsol to/ /bcom ldan 'das gzugs ji lta bur mchis bcom ldan 'das tshor ba dang / 'du shes dang / 'du byed dang / rnam par shes pa nas sangs rgyas kyi chos kyi bar du ji lta bur mchis/
346b4(nyi khri): de skad ces gsol pa dang / bcom ldan 'das kyis byang chub sems dpa' byams pa la 'di skad ces bka' stsal to/ /byams pa gzugs ni 'jig rten gyi brda dang / tha snyad du yod kyi don dam par yod pa ma yin no/ /byams pa tshor ba dang / 'du shes
346b5(nyi khri): dang / 'du byed dang / rnam par shes pa nas/ sangs rgyas kyi chos kyi bar du 'jig rten gyi brda dang / tha snyad du yod kyi don dam par yod pa ma yin no/ /de skad ces bka' stsal pa dang / bcom ldan 'das la byang chub sems dpa' byams pas 'di
346b6(nyi khri): skad gsol to/ /bcom ldan 'das bdag gis bcom ldan 'das kyis bka' stsal pa'i don 'tshal ba ltar na/ dbyings 'di ni don dam par brjod du ma mchis pa'o/ /bcom ldan 'das de ste don dam par brjod du ma mchis pa'i dbyings lags na/ bcom ldan
346b7(nyi khri): 'das 'du byed kyi mtshan ma'i dngos po de la ji ltar gzugs shes bgyi ba'i ming bla thabs su gdags/ 'du byed kyi mtshan ma'i dngos po gang lags pa de la/ tshor ba dang / 'du shes dang / 'du byed dang / rnam par shes pa nas/ sangs rgyas kyi chos kyi
347a1(nyi khri): bar du ji ltar ming bla thabs su gdags/ de bas na don dam par ma mchis so/ /de ste don dam par ma mchis na/ de ji ltar 'du byed kyi mtshan ma'i dngos po brjod du ma mchis par 'gyur/ de bas na brjod du ma mchis pa'i dbyings shes
347a2(nyi khri): bgyi ba mi rigs so/ /de skad gsol pa dang / bcom ldan 'das kyis byang chub sems dpa' byams pa la bka' stsal pa/ de bas na byams pa khyod nyid la dris/ khyod kyis ji ltar nus pa lan thob shig /byams pa de ji snyam du sems/ nam khyod
347a3(nyi khri): brjod du med pa'i dbyings la shes rab spyod pa de'i tshe/ 'du byed kyi mtshan ma'i dngos po gang la gzugs shes bya ba dang / tshor ba dang / 'du shes dang / 'du byed dang / rnam par shes pa nas/ sangs rgyas kyi chos kyi bar du gang la ming bla thabs su gdags
347a4(nyi khri): par bya ba de dag khyod kyis yod par dmigs sam/ gsol pa/ bcom ldan 'das ma lags so/ /bcom ldan 'das kyis bka' stsal pa/ byams pa gzhung 'dis kyang khyod kyis 'di ltar rig par bya'o/ /'du byed kyi mtshan ma'i dngos po de brjod
347a5(nyi khri): du med pa'i dbyings kyang ma yin/ 'du byed kyi mtshan ma'i dngos po gang la gzugs shes bya ba dang / tshor ba dang / 'du shes dang / 'du byed dang / rnam par shes pa nas/ sangs rgyas kyi chos shes bya ba'i bar du ming bla thabs su gdags pa
347a6(nyi khri): de dag las brjod du med pa'i dbyings gzhan pa yang ma yin no/ /byams pa de ste 'du byed kyi mtshan ma'i dngos po brjod du med pa'i dbyings yin par gyur na ni/ byis pa so so'i skye bo thams cad kyang mya ngan las 'das pa 'am/ bla na med pa yang dag par rdzogs
347a7(nyi khri): pa'i byang chub tu sangs rgyas par 'gyur ro/ /byams pa de ste 'du byed kyi mtshan ma'i dngos po las brjod du med pa'i dbyings gzhan zhig yin na ni brjod du med pa'i dbyings gang la/ brjod du med pa'i dbyings rab tu chud par bya ba de'i mtshan ma yang dmigs
347b1(nyi khri): su med par 'gyur ro/ /byams pa gzhung 'dis kyang khyod kyis 'di ltar rig par bya'o/ /'du byed kyi mtshan ma'i dngos po de brjod du med pa'i dbyings kyang ma yin/ gang la gzugs shes bya ba dang / tshor ba dang / 'du shes dang / 'du byed dang / rnam
347b2(nyi khri): par shes pa nas/ sangs rgyas kyi chos shes bya ba'i bar du ming bla thabs su gdags pa de dag las brjod du med pa'i dbyings gzhan pa yang ma yin no/ /de skad ces bka' stsal pa dang / bcom ldan 'das la byang chub sems dpa' byams pas 'di
347b3(nyi khri): skad ces gsol to/ /bcom ldan 'das de ste byang chub sems dpa' brjod du med pa'i dbyings dang nye bar 'brel pa'i shes rab kyi pha rol tu phyin pa la gnas pa na/ 'du byed kyi mtshan ma'i dngos po gang la gzugs shes bya ba dang / tshor ba dang / 'du shes
347b4(nyi khri): dang / 'du byed dang / rnam par shes pa nas sangs rgyas kyi chos shes bgyi ba'i bar du ming bla thabs su gdags pa gang lags pa de dag dmigs su ma mchis na/ bcom ldan 'das de ci lags/ mchis pa las dmigs su ma mchis sam
347b5(nyi khri): 'on te ma mchis pa lags/ de skad gsol pa dang / bcom ldan 'das kyis byang chub sems dpa' byams pa la bka' stsal pa/ byams pa 'du byed kyi mtshan ma'i dngos po de rang dbang du yod pa nyid dam/ med pa nyid du 'gyur ba gang yang med
347b6(nyi khri): do/ /de ci'i phyir zhe na/ byams pa khyod gang gi tshe/ 'du byed kyi mtshan ma'i dngos po de la rnam par rtog pa de'i tshe 'du byed kyi mtshan ma'i dngos po de rnam par rtog pas gzung ba ma yin nam/ gang gi tshe brjod du med pa'i dbyings dang nye bar 'brel pa'i shes rab kyi
347b7(nyi khri): spyod pa la gnas shing / rnam par mi rtog pa de'i tshe na yang / rnam par mi rtog pas zin par ma gyur tam/ bcom ldan 'das de lta ma lags so/ /byams pa de lta na 'du byed kyi mtshan ma'i dngos po gang la gzugs shes bya ba dang / tshor ba dang / 'du shes dang /
348a1(nyi khri): 'du byed dang / rnam par shes pa nas sangs rgyas kyi chos thams cad ces bya bar ming bla thabs su gdags pa gang yin pa de dag rnam par rtog pa tsam du zad pa ma yin nam/ de rnam par rtog pa tsam du zad na yang / rnam par mi rtog pa'i dbyings
348a2(nyi khri): la gnas shing / rnam par rtog pa bstsal pa na/ yod par dmigs pa gang la gzugs shes bya ba dang / tshor ba dang / 'du shes dang / 'du byed dang / rnam par shes pa nas sangs rgyas kyi chos kyi bar du yod par dmigs pa de gang yin/ de skad ces
348a3(nyi khri): bka' stsal pa dang / bcom ldan 'das la byang chub sems dpa' byams pas 'di skad ces gsol to/ /bcom ldan 'das byang chub sems dpa' shes rab kyi pha rol tu phyin pa la spyod cing / chos rab tu 'byed mkhas pa la gnas pas gzugs rab tu dbye ba
348a4(nyi khri): rnam pa dus gdags pa 'tshal bar bgyi/ tshor ba dang / 'du shes dang / 'du byed dang / rnam par shes pa nas sangs rgyas kyi chos kyi bar du rab tu dbye ba rnam pa dus gdags par 'tshal bar bgyi/ de skad ces gsol pa dang / bcom ldan 'das
348a5(nyi khri): kyis byang chub sems dpa' byams pa la bka' stsal pa/ byams pa shes rab kyi pha rol tu phyin pa la spyod cing / chos rab tu 'byed mkhas pa la gnas pa'i byang chub sems dpa' rnam pa gsum gyis gzugs rab tu dbye ba gdags pa rjes su shes par
348a6(nyi khri): bya'o/ /tshor ba dang / 'du shes dang / 'du byed dang / rnam par shes pa nas sangs rgyas kyi chos kyi bar du rab tu dbye ba gdags pa rjes su shes par bya ste/ 'di ltar 'di ni yongs su brtags pa'i gzugs/ 'di ni rnam par brtags pa'i gzugs
348a7(nyi khri): 'di ni chos nyid kyi gzugs so/ /'di ltar 'di ni yongs su brtags pa'i tshor ba/ 'di ni rnam par brtags pa'i tshor ba/ 'di ni chos nyid kyi tshor ba'o/ /'di ltar 'di ni yongs su brtags pa'i 'du shes/ 'di ni rnam par brtags pa'i 'du shes/ 'di ni
348b1(nyi khri): chos nyid kyi 'du shes so/ /'di ltar 'di ni yongs su brtags pa'i 'du byed/ 'di ni rnam par brtags pa'i 'du byed/ 'di ni chos nyid kyi 'du byed do/ /'di ltar 'di ni yongs su brtags pa'i rnam par shes pa/ 'di ni rnam par brtags pa'i rnam par shes pa/
348b2(nyi khri): 'di ni chos nyid kyi rnam par shes pa'o zhes bya ba nas/ 'di ltar 'di dag ni yongs su brtags pa'i sangs rgyas kyi chos 'di dag ni rnam par brtags pa'i sangs rgyas kyi chos/ 'di dag ni chos nyid kyi sangs rgyas kyi chos so zhes bya ba'i bar du'o/ /de skad bka'
348b3(nyi khri): stsal pa dang / bcom ldan 'das la byang chub sems dpa' byams pas 'di skad gsol to/ /bcom ldan 'das yongs su brtags pa'i gzugs gang lags rnam par brtags pa'i gzugs gang lags/ chos nyid kyi gzugs gang lags/
348b4(nyi khri): bcom ldan 'das yongs su brtags pa'i tshor ba dang / 'du shes dang / 'du byed dang / rnam par shes pa gang lags/ bcom ldan 'das yongs su brtags pa'i sangs rgyas kyi chos gang lags/ rnam par brtags pa'i sangs rgyas kyi chos gang
348b5(nyi khri): lags/ chos nyid kyi sangs rgyas kyi chos gang lags/ bka' stsal pa/ byams pa 'du byed kyi mtshan ma'i dngos po de dang de dag la gzugs so zhes ming dang 'du shes dang tha snyad du bya ba la brten nas gzugs kyi ngo bo nyid du yongs su brtags pa gang yin pa 'di ni yongs su
348b6(nyi khri): brtags pa'i gzugs so/ /byams pa 'du byed kyi mtshan ma'i dngos po de dang de dag la tshor ba dang / 'du shes dang / 'du byed dang / rnam par shes pa nas sangs rgyas kyi chos so zhes bya ba'i bar du ming dang / 'du shes dang / gdags pa dang tha snyad du bya ba la brten nas
348b7(nyi khri): tshor ba'i ngo bo nyid dang / 'du shes dang / 'du byed dang / rnam par shes pa nas/ sangs rgyas kyi chos kyi ngo bo nyid du yongs su brtags pa gang yin pa 'di dag ni/ yongs su brtags pa'i tshor ba dang / 'du shes dang / 'du byed dang / rnam par shes pa nas
349a1(nyi khri): sangs rgyas kyi chos kyi bar du 'di dag ni yongs su brtags pa'i sangs rgyas kyi chos so/ /'du byed kyi mtshan ma'i dngos po de dang de dag la rnam par rtog pa'i/ chos nyid tsam du gnas pa'i rnam par rtog pa la brten nas/ mngon par smra ba gang la
349a2(nyi khri): 'di ni ming dang / 'du shes dang / gdags pa dang / tha snyad kyi gzugs so/ /tshor ba dang / 'du shes dang / 'du byed dang / rnam par shes pa nas/ sangs rgyas kyi chos kyi bar du'o zhes bya ba gang yin pa 'di ni rnam par brtags pa'i gzugs so/ /'di ni
349a3(nyi khri): rnam par brtags pa'i tshor ba rnam par brtags pa'i 'du shes rnam par brtags pa'i 'du byed/ rnam par brtags pa'i rnam par shes pa nas/ rnam par brtags pa'i sangs rgyas kyi chos kyi bar du'o/ /de bzhin gshegs pa rnams byung yang rung / de bzhin
349a4(nyi khri): gshegs pa rnams ma byung yang rung / chos nyid dang chos kyi gnas nyid kyi dbyings 'di dag ni gnas pa nyid de/ brtags pa'i gzugs gang yin pa des/ rnam par brtags pa'i gzugs de rtag cing rtag pa'i dus brtan zhing brtan pa'i dus su ngo bo nyid med cing
349a5(nyi khri): chos bdag med pa dang / de bzhin nyid dang / yang dag pa'i mtha' gang yin pa 'di ni chos nyid kyi gzugs so/ /'di ni chos nyid kyi tshor ba dang / 'du shes dang / 'du byed dang / rnam par shes pa nas 'di dag ni chos nyid kyi sangs rgyas kyi chos so zhes bya ba'i
349a6(nyi khri): bar du'o/ /de skad ces bka' stsal pa dang / bcom ldan 'das la byang chub sems dpa' byams pas 'di skad gsol to/ /bcom ldan 'das gzugs 'di gsum las gzugs gang rdzas ma mchis par blta bar bgyi/ gang rdzas mchis pa lags/ gang
349a7(nyi khri): rdzas mchis pa yang ma lags/ rdzas ma mchis pa yang ma lags la/ don dam pas rab tu phye ba lags/ bcom ldan 'das tshor ba 'di gsum dang / 'du shes 'di gsum dang / 'du byed 'di gsum dang / rnam par shes pa 'di gsum nas/ sangs
349b1(nyi khri): rgyas kyi chos 'di gsum gyi bar du sangs rgyas kyi chos gang rdzas ma mchis par blta bar bgyi/ gang rdzas mchis par blta bar bgyi/ gang rdzas ma mchis pa yang ma lags/ rdzas mchis pa yang ma lags par blta bar bgyi zhing don dam pas rab tu phye ba
349b2(nyi khri): lags/ de skad ces gsol pa dang / bcom ldan 'das kyis byang chub sems dpa' byams pa la bka' stsal pa/ byams pa yongs su brtags pa'i gzugs gang yin pa de ni rdzas med par blta'o/ /rnam par brtags pa'i gzugs gang
349b3(nyi khri): yin pa de ni rnam par rtog pa rdzas yod pa'i phyir rdzas yod par lta'i rang dbang du 'jug pa ni ma yin no/ /chos nyid kyi gzugs gang yin pa de ni rdzas med pa yang ma yin rdzas yod pa yang ma yin te/ don dam pas rab tu phye ba yin par blta'o/ /yongs su brtags pa'i
349b4(nyi khri): tshor ba dang / 'du shes dang / 'du byed dang / rnam par shes pa gang yin pa nas/ yongs su brtags pa'i sangs rgyas kyi chos gang yin pa'i bar du 'di dag ni rdzas med par blta'o/ /rnam par brtags pa'i tshor ba dang / 'du shes dang / 'du byed dang /
349b5(nyi khri): rnam par shes pa nas rnam par brtags pa'i sangs rgyas kyi chos gang yin pa'i bar du rnam par rtog pa rdzas yod pa'i phyir rdzas yod par blta'i/ rang dbang du 'jug pa ni ma yin no/ /byams pa chos nyid kyi tshor ba dang / 'du shes dang / 'du byed dang /
349b6(nyi khri): rnam par shes pa gang yin pa nas/ chos nyid kyi sangs rgyas kyi chos gang yin pa'i bar du de dag ni rdzas med pa yang ma yin rdzas yod pa yang ma yin te don dam pas rab tu phye ba yin par blta'o/ /de skad bka' stsal pa dang / bcom ldan 'das la byang chub sems dpa' byams
349b7(nyi khri): pas 'di skad ces gsol to/ /bcom ldan 'das bcom ldan 'das kyis 'di ltar gzugs shes bgyi ba gnyis su ma mchis par brtsis 'di ltar tshor ba dang / 'du shes dang / 'du byed dang / rnam par shes pa nas/ sangs rgyas kyi chos kyi bar du de dag
350a1(nyi khri): gnyis su ma mchis par brtsis te/ de ltar gzugs rab tu dbye ba mdzad/ tshor ba dang / 'du shes dang / 'du byed dang / rnam par shes pa nas/ sangs rgyas kyi chos kyi bar du rab tu dbye ba mdzad na/ bcom ldan 'das kyis ci la
350a2(nyi khri): dgongs nas 'di ltar gzugs shes bgyi ba 'di ltar gzugs shes bgyi ba 'di gnyis su ma mchis par brtsis/ 'di ltar tshor ba dang / 'du shes dang / 'du byed dang / rnam par shes pa nas/ sangs rgyas kyi chos kyi bar du gnyis su ma mchis par
350a3(nyi khri): brtsis te bstan/ de skad gsol pa dang / bcom ldan 'das kyis byang chub sems dpa' byams pa la bka' stsal pa/ byams pa de ji snyam du sems/ yongs su brtags pa'i gzugs la rdzas med pa de gzugs sam/ 'on te gzugs ma yin/
350a4(nyi khri): gsol pa/ bcom ldan 'das ma lags so/ /gang yang de la ming dang / 'du shes dang / gdags pa dang / tha snyad tsam gyi gzugs shes bya ba de ci gzugs yin nam/ gsol pa/ bcom ldan 'das ma lags so/ /byams pa rnam grangs des
350a5(nyi khri): kyang khyod kyis 'di ltar rig par bya'o/ /yongs su brtags pa'i gzugs gang yin pa de ni gzugs kyang ma yin/ gzugs med pa yang ma yin/ gzugs kyang ma yin/ gzugs med pa yang ma yin pa gang yin pa de ni gnyis su med pa ste/ ngas 'di
350a6(nyi khri): la dgongs nas 'di ltar gzugs shes bya ba 'di gnyis su med par brtsi bar gsungs so/ /byams pa de ji snyam du sems/ rnam par brtags pa'i gzugs rdzas yod pa de la brten nas/ ming dang 'du shes dang / gdags pa dang / tha snyad du 'gyur
350a7(nyi khri): ba gang yin pa de ci gzugs yin nam/ gsol pa/ bcom ldan 'das ma lags so/ /byams pa de ji snyam du sems/ rnam par brtags pa'i gzugs de nyid la yongs su brtags pa'i gzugs kyi ngo bo nyid med pa dang / de'i mtshan nyid ma yin pa
350b1(nyi khri): gang yin pa de ci gzugs yin nam/ gsol pa/ bcom ldan 'das ma lags so/ /byams pa gzhung des kyang khyod kyis 'di ltar rig par bya'o/ /rnam par brtags pa'i gzugs gang yin pa de gzugs kyang ma yin/ gzugs med pa yang ma yin no/ /
350b2(nyi khri): gzugs kyang ma yin/ gzugs med pa yang ma yin pa gang yin pa de yang gnyis su med pa ste/ ngas de la dgongs nas 'di ltar gzugs shes bya ba 'di gnyis su med par brtsi bar gsungs so/ /byams pa de ji snyam du sems/ chos nyid kyi gzugs
350b3(nyi khri): gzugs bdag med par rab tu phye ba de ci gzugs yin nam/ gsol pa/ bcom ldan 'das ma lags so/ /chos nyid kyi gzugs de'i gzugs kyi chos nyid gang yin pa de yang ci gzugs yin nam/ gsol pa/ bcom ldan 'das ma lags so/ /
350b4(nyi khri): byams pa gzhung des kyang khyod kyis 'di ltar rig par bya'o/ /chos nyid kyi gzugs gang yin pa de yang gzugs ma yin/ gzugs med pa yang ma yin no/ /gang gzugs kyang ma yin gzugs med pa yang ma yin pa de ni gnyis su med pa ste/ ngas de la dgongs
350b5(nyi khri): nas 'di ltar gzugs de gnyis su med par brtsi bar gsungs so/ /de bzhin du tshor ba dang / 'du shes dang / 'du byed dang / rnam par shes pa nas sangs rgyas kyi chos kyi bar du sbyar bar bya'o/ /de skad bka' stsal pa dang / bcom ldan 'das la byang
350b6(nyi khri): chub sems dpa' byams pas 'di skad gsol to/ /bcom ldan 'das shes rab kyi pha rol du phyin pa la spyod pa'i byang chub sems dpa' de ltar gzugs gnyis su med pa'i mtshan nyid la mkhas shing / tshor ba dang / 'du shes dang / 'du byed dang /
350b7(nyi khri): rnam par shes pa nas sangs rgyas kyi chos kyi bar du de ltar gnyis su med pa'i mtshan nyid la mkhas pas mtha' gnyis spangs nas dbu ma'i lam la zhugs pas ji ltar mtshan nyid yongs su shes pa dang / ji ltar mtshan nyid spang ba dang / ji ltar mtshan nyid
351a1(nyi khri): mngon du bgyi ba dang / ji ltar mtshan nyid bsgom pa blta bar bgyi/ de skad gsol ba dang / bcom ldan 'das kyis byang chub sems dpa' byams pa la bka' stsal pa/ byams pa shes rab kyi pha rol tu phyin pa la spyod pa'i byang chub
351a2(nyi khri): sems dpa' mtha' gnyis spangs nas/ de ltar dbu ma'i lam la rab tu zhugs pas gang gzugs yongs su shes pa yang ma yin/ yongs su mi shes pa yang ma yin pa de nyid de'i yongs su shes pa'o/ /de bzhin du tshor ba dang / 'du shes dang / 'du byed
351a3(nyi khri): dang / rnam par shes pa nas sangs rgyas kyi chos kyi bar du gang yongs su shes pa yang ma yin/ yongs su mi shes pa yang ma yin pa de nyid de'i yongs su shes pa'o/ /gang gzugs spong ba yang ma yin mi spong ba yang ma yin pa de nyid de'i spong ba'o/ /de
351a4(nyi khri): bzhin du tshor ba dang / 'du shes dang / 'du byed dang / rnam par shes pa nas/ sangs rgyas kyi chos kyi bar du gang spong ba yang ma yin/ mi spong ba yang ma yin pa de nyid de'i spong ba'o/ /gang gzugs spong ba mngon sum du byed pa yang ma yin mngon
351a5(nyi khri): sum du mi byed pa yang ma yin pa de nyid de'i mngon sum du byed pa'o/ /gang gzugs spong ba'i lam sgom pa yang ma yin/ mi sgom pa yang ma yin pa de nyid de'i sgom pa'o/ /de bzhin du tshor ba dang / 'du shes dang / 'du byed dang / rnam par shes pa nas/
351a6(nyi khri): sangs rgyas kyi chos kyi bar du sbyar ro/ /de skad bka' stsal pa dang / bcom ldan 'das la byang chub sems dpa' byams pas 'di skad ces gsol to/ /bcom ldan 'das shes rab kyi pha rol du phyin pa la spyod pa'i byang chub sems dpa' de ltar yongs su
351a7(nyi khri): shes pa dang / spong ba dang / mngon du byed pa dang / bsgom par ldan pa de'i mya ngan las 'das pa gang lags/ de skad gsol pa dang / bcom ldan 'das kyis byang chub sems dpa' byams pa la bka' stsal pa/ byams pa byang chub sems
351b1(nyi khri): dpa' rnams kyi mya ngan las 'das pa ni zab bo/ /rab tu zab bo/ /de skad bka' stsal pa dang / bcom ldan 'das la byang chub sems dpa' byams pas 'di skad gsol to/ /bcom ldan 'das ci'i slad du na byang chub sems dpa' rnams kyi mya ngan las
351b2(nyi khri): 'das pa de ltar zab cing rab tu zab pa lags/ bcom ldan 'das kyis bka' stsal pa/ byams pa byang chub sems dpa' rnams kyi mya ngan las 'das pa ni gang mya ngan las 'das pa yang ma yin mya ngan las ma 'das pa yang ma yin te/ de bas na de zab
351b3(nyi khri): cing rab tu zab ces bya'o/ /de skad bka' stsal pa dang / bcom ldan 'das la byang chub sems dpa' byams pas 'di skad gsol to/ /bcom ldan 'das ji ltar na byang chub sems dpa' rnams kyi mya ngan las 'das pa de mya ngan las 'das pa yang ma
351b4(nyi khri): lags/ mya ngan las ma 'das pa yang ma lags/ bcom ldan 'das kyis bka' stsal pa/ byams pa gzhan gyi don las brtsams te/ 'khor ba yongs su ma btang ba'i phyir mya ngan las ma 'das pa'o/ /bdag gi don las brtsams te/ mya ngan las
351b5(nyi khri): 'das pa yongs su ma btang ba'i phyir mya ngan las 'das pa'o/ /de skad bka' stsal pa dang / bcom ldan 'das la byang chub sems dpa' byams pas 'di skad ces gsol to/ /bcom ldan 'das de ste byang chub sems dpa' gzhan gyi don las brtsams
351b6(nyi khri): te/ 'khor ba yongs su mi gtong na/ 'khor ba yongs su ma btang bas des ji ltar mya ngan las 'das pa btang bar mi 'gyur ro/ /bcom ldan 'das de ste byang chub sems dpa' bdag gi don las brtsams te/ mya ngan las 'das pa yongs su mi
351b7(nyi khri): gtong na/ des ji ltar 'khor ba yongs su btang bar mi 'gyur/ bcom ldan 'das kyis bka' stsal pa/ byams pa 'di la byang chub sems dpa' shes rab kyi pha rol tu phyin pa la spyod pa na/ 'khor ba la 'khor bar rnam par mi rtog /mya ngan las 'das
352a1(nyi khri): pa la yang mya ngan las 'das par rnam par mi rtog ste/ de de ltar rnam par mi rtog na 'di ltar 'khor ba dang mya ngan las 'das pa gnyis mtshungs mnyam par 'gyur ro/ /de ci'i phyir zhe na/ 'di ltar de 'khor ba la 'khor bar rnam par mi rtog na
352a2(nyi khri): mya ngan las 'das pa bzhin du 'khor bar mi skyo'o/ /mya ngan las 'das pa la mya ngan las 'das par rnam par mi rtog na/ 'khor ba bzhin du mya ngan las 'das pa la zhen par mi 'gyur ro/ /de ltar rnam par mi rtog pa'i dbyings la gnas pa de rigs pa 'dis 'khor ba
352a3(nyi khri): yongs su mi gtong ba dang / mya ngan las 'das pa yongs su mi gtong bar rig par bya'o/ /de skad bka' stsal pa dang / bcom ldan 'das la byang chub sems dpa' byams pas 'di skad gsol to/ /bcom ldan 'das 'o na byang chub sems dpa' shes rab kyi pha
352a4(nyi khri): rol du phyin pa la spyod pa/ rnam par mi rtog pa'i dbyings la rab tu gnas pas ji ltar 'khor ba ma btang ba de ltar blangs pa yang ma lags so/ /mya ngan las 'das pa ji ltar ma btang ba de ltar blangs pa yang ma lags so/ /bcom ldan 'das de ste ma blangs na ji ltar
352a5(nyi khri): btang ba ma lags/ bcom ldan 'das kyis bka' stsal pa/ byams pa nga ni de ltar 'khor ba blang ba 'am/ mi blang bar mi smra'i/ byams pa shes rab kyi pha rol tu phyin pa la spyod pa'i byang chub sems dpa' rnam par mi rtog pa'i dbyings la pa'i ye shes
352a6(nyi khri): kyis sems dbang du gyur pa/ phyogs bcu'i 'jig rten gyi khams gang gA'i klung gi bye ma snyed du thabs mkhas pas 'khor ba bstan pa'i phyir byang chub sems dpa' yongs su mya ngan las 'das pa rnams 'khor ba yongs su mi gtong bar nga smra'o/ /stong pa nyid
352a7(nyi khri): dmigs su med pa la gnas pa'i phyir mya ngan las 'das pa yongs su mi gtong bar nga smra'o/ /de skad bka' stsal pa dang / bcom ldan 'das la byang chub sems dpa' byams pas 'di skad ces gsol to/ /bcom ldan 'das rnam par mi rtog pa la mtshan nyid
352b1(nyi khri): thams cad ji ltar blta bar bgyi/ bcom ldan 'das kyis bka' stsal pa/ byams pa gzugs gang yin pa dang / tshor ba gang yin pa dang / 'du shes dang / 'du byed dang / rnam par shes pa nas/ sangs rgyas kyi chos gang yin pa'i bar dang / gzugs
352b2(nyi khri): kyi stong pa nyid gang yin pa nas sangs rgyas kyi chos rnams kyi stong pa nyid gang yin pa'i bar du chos de dag dang stong pa nyid de dag sgom pa dang / dngos po gnyis su med pa dang / rab tu spros pa med pa 'di ni byams pa thams cad kyi mtshan nyid thams cad du blta'o/ /
352b3(nyi khri): de skad bka' stsal pa dang / bcom ldan 'das la byang chub sems dpa' byams pas 'di skad gsol to/ /bcom ldan 'das ci lags/ nyan thos thams cad phyogs gcig pa 'am/ shin tu mya ngan las 'das pa la gnas pa lags/ bcom
352b4(nyi khri): ldan 'das kyis bka' stsal pa/ byams pa de ni ma yin no/ /de ci'i phyir zhe na/ byams pa 'jig rten pa 'di dag ni khams sna tshogs pa khams du ma pa ste/ khams sna tshogs khams du ma pa'i 'jig rten pa de dag la sems can gyi rigs dang / rang
352b5(nyi khri): bzhin rab tu mang po yod de/ byams pa sems can gyi rus dang / rigs dang po nas bzang po'i khyad par 'dod cing bzang po'i khyad par nyid thob pa de lta bu yang yod do/ /sems can gyi rus dang rigs gang dang po nas khyad par ngan pa 'dod cing ngan pa nyid 'thob ste/
352b6(nyi khri): de nyid kyis mgu bar 'gyur ba de lta bu yang yod do/ /rus dang rigs gang thog ma nas ngan pa'i bye brag 'dod cing ngan pa nyid 'thob ste/ ngan pa thob nas de tsam gyis mgu bar mi 'gyur zhing / de nas phyis gong du bzang po'i khyad par 'dod cing bzang po 'thob par 'gyur
352b7(nyi khri): ba de lta bu dag kyang yod do/ /de skad ces bka' stsal pa dang / bcom ldan 'das la byang chub sems dpa' byams pas 'di skad ces gsol to/ /bcom ldan 'das gang sems can gyi rus dang rigs gsum po de dgra bcom pa thob nas/ bla na ma mchis pa
353a1(nyi khri): yang dag par rdzogs pa'i byang chub 'thob par 'tshal na/ bcom ldan 'das kyis de'i skye ba yang ma mchis par lung bstan te/ skye ba ma mchis na ji ltar 'thob par 'gyur/ bcom ldan 'das kyis bka' stsal pa/ byams pa de'i skye ba las
353a2(nyi khri): dang nyon mongs pa'i dbang du gyur pa yin par ni nga mi 'dogs kyi/ de'i skye ba ni bsam gyis mi khyab pa mya ngan las 'das par 'gyur bar gdags so/ /de skad bka' stsal pa dang / bcom ldan 'das la byang chub sems dpa' byams pas 'di skad gsol to/ /bcom
353a3(nyi khri): ldan 'das byang chub sems dpa' sems dpa' chen po bsam pa rgya che ba dang / lhag pa'i bsam pa mthu che ba gang la dang po nyid du bzang po'i khyad par 'tshal zhing bzang po'i khyad par nyid 'thob par 'gyur ba de ngo mtshar che'o/ /bcom ldan 'das byang chub sems dpa'
353a4(nyi khri): rnams kyi bsam pa rgya che ba de dag gang lags/ 'di ltar byang chub sems dpa' rnams de la ma chags pa'i bde ba dang / mi 'dzin pa'i bde ba dang / mya ngan las 'das pa'i bde ba sems can thams cad dang thun mong bar 'dod cing bla na med pa yang dag par rdzogs
353a5(nyi khri): pa'i byang chub tu yongs su bsngo ba 'di ltar 'khor ba yongs su mi gtong ba'i phyir te/ 'di ni de dag gi lhag pa'i bsam pa mthu chen po yin par blta'o/ /de skad ces bka' stsal pa dang / bcom ldan 'das la byang chub sems dpa' byams pas 'di skad ces
353a6(nyi khri): gsol to/ /bcom ldan 'das byang chub sems dpa' rnams kyi chos ni ngo mtshar rmad du byung ba'o/ /byang chub sems dpa' rnams kyi bslab pa ni ngo mtshar rmad du byung ba ste/ rigs kyi bu 'am rigs kyi bu mo ngo mtshar rmad du byung ba'i byang chub sems dpa'i chos
353a7(nyi khri): thob par 'tshal bas/ bla na ma mchis pa yang dag par rdzogs pa'i byang chub tu sems bskyed par bgyi'o/ /byang chub sems dpa'i bslab pa la rab tu phye ba'i le'u ste/ bdun cu gnyis pa'o// //shes rab kyi pha rol tu phyin pa
353b1(nyi khri): stong phrag nyi shu lnga pa/ bam po bdun cu bdun pa/ de nas bcom ldan 'das kyis/ tshe dang ldan pa rab 'byor la bka' stsal pa/ rab 'byor rigs kyi bu pho'am/ rigs kyi bu mo gang shes rab kyi pha rol du phyin pa 'di tshol 'dod pa'i rigs kyi bu pho 'am/
353b2(nyi khri): rigs kyi bu mo des rtag par rab tu ngu'i byang chub sems dpa' sems dpa' chen pos/ ji ltar btsal zhing de ltar sgra dbyangs mi zad par sgrogs pa'i de bzhin gshegs pa dgra bcom pa yang dag par rdzogs pa'i sangs rgyas kyi drung na/ tshangs par spyod pa de ltar btsal bar
353b3(nyi khri): bya'o/ /de skad bka' stsal pa dang / bcom ldan 'das la tshe dang ldan pa rab 'byor gyis 'di skad gsol to/ /bcom ldan 'das rtag par rab tu ngu ba'i byang chub sems dpa' sems dpa' chen pos/ shes rab kyi pha rol du phyin pa 'di ji ltar btsal/ de skad
353b4(nyi khri): gsol pa dang / bcom ldan 'das kyis tshe dang ldan pa rab 'byor la 'di skad bka' stsal to/ rab 'byor rtag par rab tu ngu ba'i byang chub sems dpa' sems dpa' chen pos sngon shes rab kyi pha rol du phyin pa tshol ba na/ lus mi 'phangs pa dang / srog la mi lta
353b5(nyi khri): ba dang / rnyed pa dang bkur bsti dang / grags pa la mi gnas pas btsal to/ /de shes rab kyi pha rol du phyin pa tshol ba na/ dgon pa na 'dug pa'i tshe bar snang las 'di skad du rigs kyi bu shar phyogs su song shig dang / de nas shes rab kyi pha rol du phyin pa thos
353b6(nyi khri): par 'gyur ro/ /ci nas kyang lus ngal ba'i yid la byed pa mi skye ba dang / rmugs pa dang gnyid kyi yid la byed pa mi skye ba dang / zas kyi yid la byed pa mi skye ba dang / skom gyi yid la byed pa mi skye ba dang / mtshan mo'i yid la byed pa mi skye ba dang / nyin par gyi
353b7(nyi khri): yid la byed pa mi skye ba dang / grang ba'i yid la byed pa mi skye ba dang / tsha ba yid la byed pa mi skye ba de ltar song shig/ phyi rol dang nang gang la'ang sems ma 'jog shig /rigs kyi bu g.yon du lta zhing ma 'gro shig/ g.yas su ma lta zhig/ nub phyogs dang
354a1(nyi khri): byang phyogs dang / bla dang 'og dang mtshams rnams su lta zhing ma 'gro shig /rigs kyi bu ci nas kyang 'jig tshogs la mi g.yo ba dang / gzugs la mi g.yo ba dang / tshor ba dang / 'du shes dang / 'du byed dang / rnam par
354a2(nyi khri): shes pa la mi g.yo ba de ltar song shig/ gang des g.yos pa de ni 'gal bar gnas so/ /gang las 'gal bar gnas she na/ sangs rgyas kyi chos las 'gal bar gnas so/ /gang sangs rgyas kyi chos rnams las 'gal bar gnas pa de 'khor ba na spyod
354a3(nyi khri): do/ /gang 'khor ba na spyod pa des shes rab kyi pha rol du phyin pa mi rnyed do zhes zer ba'i sgra thos par gyur to/ /sgra des de skad smras pa dang / rtag par rab tu ngu ba'i byang chub sems dpa' sems dpa' chen pos sgra de'i lan 'di skad smras so/ /de ltar bya'o/ /
354a4(nyi khri): de ci'i phyir zhe na/ bdag ni sems can thams cad kyi snang ba byed par 'dod cing / sangs rgyas kyi chos bsgrub par 'dod pa'i phyir ro/ /de skad smras pa dang / sgra des rtag par rab tu ngu ba'i byang chub sems dpa' sems dpa' chen po la 'di skad smras so/ /
354a5(nyi khri): rtag par rab tu ngu ba'i rigs kyi bu legs so/ /legs so/ /de nas yang rtag par rab tu ngu ba'i byang chub sems dpa' sems dpa' chen pos stong pa nyid dang / mtshan ma med pa dang / smon pa med pa'i sangs rgyas kyi chos la khyod kyis mos pa bskyed de/
354a6(nyi khri): shes rab kyi pha rol tu phyin pa btsal bar bya'o/ /mtshan ma spangs pa dang / dngos po spangs pa dang / sems can du lta ba khyod kyis spang bar bya'o/ /rigs kyi bu khyod kyis sdig pa'i grogs po rnams spang bar bya'o/ /gang stong pa nyid dang / mtshan ma
354a7(nyi khri): med pa dang smon pa med pa dang / mngon par 'du mi byed pa dang / ma byung ba dang / ma skyes pa dang / dngos po med pa dang / ma 'gags pa'i chos 'chad pa'i dge ba'i bshes gnyen dag bsnyen par bya/ bsten par bya/ bsnyen bkur bya'o/ /rigs kyi
354b1(nyi khri): bu khyod kyis de ltar byas na shes rab kyi pha rol du phyin pa glegs bam du gyur pa 'am/ chos smra ba'i dge slong las ring po mi thogs par thos par 'gyur ro/ /rigs kyi bu khyod kyis gang las shes rab kyi pha rol du phyin pa mnyan pa de la ston pa'i 'du shes bskyed
354b2(nyi khri): par bya'o/ /khyod kyis drin du gzo ba dang / byas pa dran par bya'o/ /'di ni bdag gi dge ba'i bshes gnyen te/ 'di las bdag gis shes rab kyi pha rol du phyin pa thos so/ /gang thos nas bla na med pa yang dag par rdzogs pa'i byang chub las myur du slar mi
354b3(nyi khri): ldog par 'gyur ba dang / de bzhin gshegs pa dgra bcom pa yang dag par rdzogs pa'i sangs rgyas rnams dang nye bar 'gyur ba dang / de bzhin gshegs pa dang mi 'bral ba'i sangs rgyas kyi zhing du skye bar 'gyur ba dang / mi khom pa rnams spangs par 'gyur ba dang /
354b4(nyi khri): dal 'byor dang ldan par 'gyur ro/ /zhes rigs kyi bu khyod kyis phan yon 'di dag yongs su brtag cing chos smra ba'i dge slong la ston pa'i 'du shes bskyed par bya'i/ rigs kyi bu khyod kyis 'jig rten gyi zang zing dang ldan pa'i sems kyis chos smra ba'i dge slong la bsnyen
354b5(nyi khri): par mi bya'o/ /khyod kyis chos don du gnyer ba dang / chos la gus pas chos smra ba'i dge slong gi rjes su 'brang bar bya'o/ /khyod kyis bdud kyi las rnams kyang shes par bya ste/ rigs kyi bu bdud sdig to can byang chub sems dpa' sems dpa' chen po rnams
354b6(nyi khri): la gzugs dang / sgra dang dri dang ro dang reg pa dag bsnyen pa dang / bsten pa dang / spyad pa'i phyir khyer te 'ong ba dag kyang yod do/ /de dag kyang zil gyis mnan nas/ thabs mkhas pas sor bsnyen bsten yongs su spyod do/ /de la yang rigs kyi bu khyod
354b7(nyi khri): kyis chos smra ba la sems ma dad pa mi bskyed pa 'di ltar sems bskyed do/ /bdag ni thabs mkhas pa de rab tu mi shes kyi/ 'di ni thabs mkhas pas rab tu shes so/ /'di ni sems can gyi tshul gyis sems can rnams kyi dge ba'i rtsa ba yongs su gzung ba'i
355a1(nyi khri): phyir chos 'di rnams so sor bsnyen bsten spyod par byed do/ /byang chub sems dpa' sems dpa' chen po rnams ni gang la yang chags pa 'am sgrib pa med do/ /de'i tshe yang rigs kyi bu khyod kyis chos rnams kyi yang dag pa'i tshul so sor
355a2(nyi khri): brtag par bya'o/ /rigs kyi bu chos rnams kyi yang dag pa'i tshul yang gang zhe na/ 'di ltar chos thams cad kun nas nyon mongs pa med pa dang / rnam par byang ba med pa'o/ /de ci'i phyir zhe na/ chos thams cad ni ngo bo nyid kyis stong ngo / /chos thams cad ni
355a3(nyi khri): sems can med pa/ srog med pa/ gang zag med pa ste/ sgyu ma lta bu rmi lam lta bu brag cha lta bu gzugs brnyan lta bu'o/ /rigs kyi bu khyod de ltar chos rnams kyi yang dag pa'i tshul so sor rtog cing chos smra ba'i rjes su 'brang na/ ring po mi thogs par shes rab kyi
355a4(nyi khri): pha rol du phyin pa las 'byung bar 'gyur ro/ /rigs kyi bu khyod kyis bdud kyi las gzhan dag kyang shes par bya ba ni rigs kyi bu gal te chos smra ba shes rab kyi pha rol du phyin pa 'dod pa'i rigs kyi bu la gshe zhing mi lta na/ de la yang rigs kyi bu khyod kyis slar kyal
355a5(nyi khri): bar mi bya'i/ gzhan du na chos don du gnyer ba dang / chos la gus pa dang / sems mi skyo bas chos smra ba'i dge slong gi rjes su 'brang bar bya'o/ /de nas rtag par rab tu ngu ba'i byang chub sems dpa' sems dpa' chen pos sgra de las gdams pa 'di lta bu thos nas/
355a6(nyi khri): shar phyogs kyi phyogs ga la ba der song ngo / /song nas ring po ma lon par yang de la 'di snyam du gyur to/ /bdag gis sgra de las bdag ji srid du 'gro dgos shes ma dris so snyam nas/ de sa phyogs de nyid du 'dug ste/ ngu zhing 'bod pa dang / mya ngan byed smre
355a7(nyi khri): sngags 'don cing 'di snyam du sems so/ /sa phyogs 'di nyid du nyin zhag gcig gam gnyis sam/ gsum mam bzhi 'am lnga 'am drug gam nyin zhag bdun 'das par byas te/ shes rab kyi pha rol du phyin pa ma thos kyi bar du lus ngal ba'i yid la byed pa mi skyed/
355b1(nyi khri): rmugs pa dang gnyid kyi yid la byed pa mi skyed/ bza' ba'i yid la byed pa mi skyed/ btung ba'i yid la byed pa mi skyed/ mtshan mo yid la byed pa mi skyed/ nyin par gyi yid la byed pa mi skyed/ grang ba'i yid la byed pa mi skyed do snyam du sems so/ /
355b2(nyi khri): rab 'byor 'di lta ste dper na mi zhig bu gcig pa zhig dus las 'das te sdug bsngal dang / yid mi bde ba chen po dang ldan par gyur te/ de bu'i mya ngan gyis bu'i mya ngan las gzhan pa'i yid la byed pa mi 'byung ba de bzhin du rab 'byor rtag par rab tu ngu ba'i byang chub sems
355b3(nyi khri): dpa' sems dpa' chen po yang de'i tshe/ nam zhig bdag gis shes rab kyi pha rol tu phyin pa de thos par 'gyur snyam pa las gzhan pa'i yid la byed pa mi 'byung ngo / /rab 'byor de nas rtag par rab tu ngu ba'i byang chub sems dpa' sems dpa' chen po de ltar phongs shing
355b4(nyi khri): 'dug pa'i mdun du/ de bzhin gshegs pa'i sku byung nas/ rigs kyi bu khyod de skad smra ba legs so/ /legs so zhes/ legs pa byin te/ sngon gyi de bzhin gshegs pa dgra bcom pa yang dag par rdzogs pa'i sangs rgyas rnams kyis kyang / sngon byang chub
355b5(nyi khri): sems dpa'i spyad pa spyod pa na/ shes rab kyi pha rol du phyin pa ji ltar da ltar khyed tshol ba de bzhin du btsal to/ /de bas na rigs kyi bu khyod kyis brtson 'grus de nyid dang / spro ba de nyid dang / don du gnyer ba de nyid dang / mos pa de nyid kyis rgyun chags par shar phyogs su
355b6(nyi khri): song shig dang / 'di nas dpag tshad lnga brgya na/ spos can zhes bya ba'i grong khyer zhig yod de rin po che sna bdun las byas pa/ ra ba bdun rim gyis bskor ba/ 'obs bdun rim gyis bskor ba/ shing ta la'i phreng ba bdun gyis bskor ba/ chur dpag tshad bcu
355b7(nyi khri): gnyis/ zheng du dpag tshad bcu gnyis/ 'byor cing dar ba/ bde zhing skyid pa/ nyams dga' ba/ mi mang pos gang ba/ srang gi tshong khang ri mo la bris pa lta bu mnyam pa lnga brgya yod pa/ khyogs dang bzhon pa mi dog par 'gro ba'i zam pa dang bcas pa/
356a1(nyi khri): grong khyer de'i kho ra khor yug gi rtsig pa yang rin po che sna bdun las byas pa/ rin po che sna bdun gyi rtsig pa de dag gi rib ma yang 'dzam bu na da'i gser las byas pa/ tshad dang ldan zhing 'phang mtho ba/ rib ma de dag re re las kyang rin po che
356a2(nyi khri): sna bdun gyi shing / 'bras bu sna tshogs dang ldan pa rnams skyes te/ 'bras bu de dag thams cad las kyang rin po che las byas pa'i srad bus sbrel ba'i shing gzhan dag dang ldan pa sha stag go /grong khyer de thams cad kyang gser gyi dril bu'i dra bas g.yogs te/
356a3(nyi khri): gser gyi dril bu'i dra ba de dag rlung gis bskyod pa'i sgra snyan cing yid du 'ong ba chags par 'gyur ba dag 'byung ste/ dper na yan lag lnga dang ldan pa'i rnga rol mo mkhan mkhas pa rnams/ tshogs pas brdungs pa'i sgra snyan cing yid du 'ong la/ chags par 'gyur ba'i
356a4(nyi khri): sgra 'byung ba de bzhin du/ dril bu'i dra ba de dag rlung gis bskyod pa'i sgra snyan cing yid du 'ong ba chags par 'gyur ba 'byung ngo / /sems can de dag kyang sgra de dag gis rtse zhing dga' ba dang yongs su spyod par byed do/ /grong khyer spos can de'i kho ra khor yug gi 'obs
356a5(nyi khri): kyang yan lag brgyad dang ldan pa'i chus yongs su gang zhing rgyun du 'bab ste/ ha cang yang mi grang ha cang yang mi dro ba'i chu de la rin po che sna bdun las byas pa'i gru/ sems can de dag gi sngon gyi las kyi rnam par smin pa las byung ba/ de dag tu sems can de dag
356a6(nyi khri): zhugs nas/ rtse zhing dga' ba dang / yongs su spyod pa byed do/ /chu de dag thams cad kyang ut+pa la dang / pad ma dang ku mu da dang / pun dA ri kas khebs pa/ gzhan yang me tog rigs che zhing bsung zhim pa dag gis yongs su khebs te/ stong gsum
356a7(nyi khri): gyi stong chen po'i 'jig rten gyi khams na/ me tog gi rigs gang dang gang yod pa de dag thams cad spos can gyi grong khyer na med pa gcig kyang med do/ /grong khyer de'i kho ra khor yug na/ skyed mos tshal lnga brgya yod de/ de dag thams cad kyang rin po che sna bdun
356b1(nyi khri): las byas pa/ bzang zhing blta na sdug pa sha stag go /skyed mos tshal de re re na yang rgyang grags gcig pa'i mtsho lnga brgya yod de/ mtsho de dag thams cad na yang / rin po che sna bdun gyi ut+pa la dang / pad ma dang ku mu da dang / pun dA ri ka mdzes shing blta na
356b2(nyi khri): sdug pa rnams kyis khebs par 'khod do/ /ut+pa la dang / pad ma dang / ku mu da dang / pun dA ri ka de dag thams cad kyang chu zheng shing rta'i 'khor lo tsam sha stag ste/ mthing ka la kha dog mthing khar 'dug pa/ mthing kha 'dra zhing mthing khar snang ba/
356b3(nyi khri): ser po la kha dog ser po/ ser po 'dra zhing ser por snang ba/ dmar po la kha dog dmar po/ dmar po 'dra zhing dmar por snang ba/ dkar po la kha dog dkar po/ /dkar po 'dra zhing dkar por snang ba sha stag go /mtsho de dag thams cad na bya ngang mo dang /
356b4(nyi khri): ka ran da ba dang / khrung khrung dang / sa ra sa dang / ngur pa'i sgras khyab par sgrogs so/ /skyed mos tshal de dag thams cad kyang bdag gi bya ba med pa/ yongs su gzung ba med pa/ sems can de dag nyid kyi sngon gyi las kyi rnam par smin pa las byung ba ste/
356b5(nyi khri): 'di ltar yun ring por shes rab kyi pha rol du phyin pa la spyad pa dang / chos zab mo la rab tu mos pa'i rnam par smin pa las byung ba sha stag go /rigs kyi bu spos can gyi grong khyer gyi lam srang gi mdo'i dbus na byang chub sems dpa' sems dpa' chen po chos
356b6(nyi khri): kyis 'phags pa'i khyim kho ra khor yug tu dpag tshad gcig yod pa/ rin po che bdun las byas pa/ rin po che sna tshogs kyis mdzes par byas pa/ blta na sdug pa/ ra ba bdun dang / shing ta la'i 'phreng ba bdun gyis bskor ba'o/ /khyim de na
356b7(nyi khri): khyim gyi longs spyod du skyed mos tshal bzhi yod de/ rtag par rab tu dga' ba zhes bya ba'i skyed mos tshal dang / mya ngan med pa zhes bya ba dang / mya ngan dang bral ba zhes bya ba dang / me tog mdzes pa zhes bya ba'i skyed mos tshal lo/ /skyed mos tshal de
357a1(nyi khri): dag re re na yang mtshe'u brgyad brgyad yod de/ bzang mo zhes bya ba dang / bzang mo'i mchog ces bya ba dang / dga' ba zhes bya ba dang / dga' ba'i mchog ces bya ba dang / bde ba zhes bya ba dang / bde ba can zhes bya ba dang / nges
357a2(nyi khri): pa zhes bya ba dang / rnam par mi 'bab pa zhes bya ba ste/ mtshe'u de rnams kyi ngos gcig ni gser las byas/ ngos gnyis pa ni dngul las byas/ ngos gsum pa ni bai DUr+ya las byas/ ngos bzhi pa ni shel las byas/ nang gi gzhi ni kar ke ta na las byas shing
357a3(nyi khri): gzhi gser gyi bye ma bkram pa'o/ /mtshe'u de re re la yang 'bab stegs khri 'phang can brgyad brgyad yod de/ 'bab stegs kyi ngos kun rin po che sna tshogs kyis rab tu brgyan cing / 'bab stegs kyi bar thams cad nas 'dzam bu na da'i gser gyi chu shing dag
357a4(nyi khri): skyes so/ /mtshe'u de dag thams cad na me tog ut+pa la dang / pad ma dang / ku mu da dang / pun dA ri ka sna tshogs kyis khebs shing / bya ngang mo dang / sa ra sa dang / ngur pa'i sgra sgrogs so/ /mtshe'u de dag gi kho ra khor yug na me tog gi shing
357a5(nyi khri): rnam pa sna tshogs skye'o/ /me tog gi shing de dag rlung gis btab pa'i me tog rnams kyang mtshe'u nang du lhags so/ /mtshe'u de dag thams cad kyi chu yang tsan dan gyi bsung can la kha dog dang dri dang / ro dang / reg pa phun sum tshogs pa'o/ /de na byang chub
357a6(nyi khri): sems dpa' sems dpa' chen po chos kyis 'phags pa'i rtse ba'i sa yod de/ de 'khor dang bcas pa/ bud med stong phrag drug cu rtsa brgyad dang lhan cig /'dod pa'i yon tan lnga dang ldan zhing 'byor pas/ de na rtse dga' yongs su spyod do/ /grong
357a7(nyi khri): khyer de na gnas pa'i sems can skyes pa 'am/ bud med gang yin pa de dag kyang rtag par rab tu dga' zhing skyed mos tshal dang / mtshe'u rnams su 'dod pa'i yon tan lnga dang ldan zhing 'byor bas rtse dga' yongs su spyod do/ /byang chub sems dpa'
357b1(nyi khri): sems dpa' chen po chos kyis 'phags pa de yang / 'khor dang bcas par lhan cig rtse zhing dga' ba yongs su spyad nas/ de'i 'og tu dus gsum du shes rab kyi pha rol du phyin pa 'chad do/ /grong khyer spos can de na 'khod pa'i sems can gang
357b2(nyi khri): yin pa de dag kyang grong khyer gyi lam mdo'i dbus su byang chub sems dpa' sems dpa' chen po chos kyis 'phags pa'i chos kyi khri 'dzugs te/ rkang pa gser las byas pa 'am/ dngul las byas pa 'am/ bai DUr+ya las byas pa 'am/ shel las byas
357b3(nyi khri): pa'i steng / shing bal gyi stan nam/ 'go li ka'i stan nam/ khong tshang can gyi stan nam/ ka shi ka'i gos bting ba/ 'phang du rgyang grags phyed tsam yod pa/ steng gi bar snang las kyang mu tig gis brgyan pa'i bla re bres pas/ phyogs de kho ra
357b4(nyi khri): khor yug tu yang / me tog kha dog rnam pa lngas 'thor/ mngon par 'thor/ rab tu mngon par 'thor ro/ /bdug spos bsung zhim po sna tshogs kyis kyang sa phyogs de bdug par byed do/ /de 'di ltar chos la gus pas byang chub sems dpa' sems
357b5(nyi khri): dpa' chen po chos kyis 'phags pa gang la 'dug nas/ shes rab kyi pha rol du phyin pa'i chos 'chad pa la/ bsung can na 'khod pa'i sems can de dag byang chub sems dpa' sems dpa' chen po chos kyis 'phags pa la de lta bu'i chos la gus pa'i tshul
357b6(nyi khri): gyis shes rab kyi pha rol du phyin pa 'di nyan pa ni srog chags brgya phrag mang po/ srog chags stong phrag mang po/ /srog chags brgya stong phrag mang po rnams lhags par gyur te/ mi dang lha rnams gang nyan pa de dag las kha cig ni klog slob/ kha cig ni kha
357b7(nyi khri): ton slob/ kha cig ni yongs su chud par byed/ kha cig ni 'dzin/ kha cig ni 'chang / kha cig ni zlos/ kha cig ni 'dri/ kha cig ni tshul bzhin yid la byed pa'i rjes su 'gro'o/ /sems can de dag thams cad kyang ltung ba'i chos can ma yin la/
358a1(nyi khri): bla na med pa yang dag par rdzogs pa'i byang chub las phyir mi ldog pa sha stag go /rigs kyi bu khyod byang chub sems dpa' sems dpa' chen po chos kyis 'phags pa de'i drung du song shig dang / de las khyod kyis shes rab kyi pha rol tu phyin pa
358a2(nyi khri): thos par 'gyur ro/ /de ni rigs kyi bu khyod kyi yun ring po'i dge ba'i bshes gnyen ston pa'o/ /bla na med pa yang dag par rdzogs pa'i byang chub tu skul ma 'debs pa/ gzeng bstod pa rab tu spro bar byed pa'o/ /rigs kyi bu des kyang sngon shes rab kyi pha rol
358a3(nyi khri): du phyin pa da ltar khyod tshol ba bzhin du btsal to/ /rigs kyi bu khyod nyin mtshan du ngal bso ba'i yid la byed pa ma skyed par song shig dang / ring po mi thogs par shes rab kyi pha rol du phyin pa thos par 'gyur ro/ /de nas byang chub sems dpa' sems dpa'
358a4(nyi khri): chen po rtag par rab tu ngu ba de bzhin gshegs pa'i bka' 'di thos nas/ dga' mgu yi rangs rab tu dga'/ mos shing yid bde bar gyur pa ni 'di lta ste dper na/ mi zhig dug dang bcas pa'i zug rngus zug na/ nam zhig bdag gis zug rngu 'byin pa'i
358a5(nyi khri): sman pa gang / bdag gi zug rngu 'di 'byin cing / gang bdag sdug bsngal 'di las thar bar byed pa na ma rnyed par 'gyur snyam pa las gzhan pa'i yid la byed pa mi skyed pa de bzhin du byang chub sems dpa' sems dpa' chen po rtag par rab tu ngu ba yang / gang bdag
358a6(nyi khri): la shes rab kyi pha rol du phyin pa ston cing chos gang bdag gis thos nas/ dmigs pa dang bcas pa'i yid la byed pa spongs par 'gyur ba'i rigs kyi bu de nam mthong bar 'gyur snyam pa las gzhan pa'i chos cung zad kyang yid la mi byed do/ /de nas byang chub
358a7(nyi khri): sems dpa' sems dpa' chen po rtag par rab tu ngu ba sa phyogs de nyid du 'dug ste/ chos thams cad la mi gnas pa'i 'du shes skyes par gyur to/ /de shes rab kyi pha rol du phyin pa'i rgyu dang / tshe rabs snga ma la goms pas ting nge 'dzin gyi sgo du
358b1(nyi khri): ma mngon du gyur pa ni 'di lta ste chos thams cad kyi ngo bo nyid rnam par lta ba zhes bya ba'i ting nge 'dzin dang / chos thams cad kyi ngo bo nyid mi dmigs pa zhes bya ba'i ting nge 'dzin dang / chos thams cad la ye shes 'byung ba zhes bya ba'i ting nge 'dzin dang / chos
358b2(nyi khri): thams cad la tha dad pa med pa zhes bya ba'i ting nge 'dzin dang / chos thams cad mi 'gyur bar mthong ba zhes bya ba'i ting nge 'dzin dang / chos thams cad snang bar byed pa zhes bya ba'i ting nge 'dzin dang / chos thams cad mun pa dang bral ba zhes bya ba'i ting nge
358b3(nyi khri): 'dzin dang / chos thams cad mi shes pa 'jig pa zhes bya ba'i ting nge 'dzin dang / chos thams cad mi dmigs pa zhes bya ba'i ting nge 'dzin dang / me tog mngon par 'thor ba zhes bya ba'i ting nge 'dzin dang / chos thams cad kyi bdag nyid mngon par sgrub pa zhes bya ba'i
358b4(nyi khri): ting nge 'dzin dang / sgyu ma rnam par spangs pa zhes bya ba'i ting nge 'dzin dang / me long gi dkyil 'khor ltar rab tu snang ba mngon par sgrub pa zhes bya ba'i ting nge 'dzin dang / sems can thams cad kyi sgra 'byin pa zhes bya ba'i ting nge 'dzin dang / sems can
358b5(nyi khri): thams cad mngon par dga' ba zhes bya ba'i ting nge 'dzin dang / sems can thams cad kyi sgra la mkhas pa'i rjes su 'gro ba zhes bya ba'i ting nge 'dzin dang / sgra dang tshig dang 'bru sna tshogs mngon par 'byin pa zhes bya ba'i ting nge 'dzin dang / ma mnan pa zhes bya ba'i ting nge
358b6(nyi khri): 'dzin dang / rang bzhin gyis tha snyad med pa zhes bya ba'i ting nge 'dzin dang / sgrib pa med pa'i rnam par thar pa thob pa zhes bya ba'i ting nge 'dzin dang / rdul dang bral ba zhes bya ba'i ting nge 'dzin dang / ming dang nges pa'i sgra dang tshig dang 'bru zhes bya ba'i ting nge 'dzin dang /
358b7(nyi khri): chos thams cad rnam par mi mthong ba zhes bya ba'i ting nge 'dzin dang / chos thams cad nges pa'i sgra dang tshig dang 'bru zhes bya ba'i ting nge 'dzin dang / chos thams cad mi sgrib pa'i mtha' zhes bya ba'i ting nge 'dzin dang / nam mkha' lta bu zhes bya ba'i ting nge 'dzin dang /
359a1(nyi khri): rdo rje lta bu zhes bya ba'i ting nge 'dzin dang / gzugs kyi rgyal po nye bar gyur pa zhes bya ba'i ting nge 'dzin dang / rgyal ba thob pa zhes bya ba'i ting nge 'dzin dang / phyir mi ldog pa'i mig ces bya ba'i ting nge 'dzin dang / chos kyi dbyings las byung
359a2(nyi khri): ba zhes bya ba'i ting nge 'dzin dang / dbugs 'byin pa zhes bya ba'i ting nge 'dzin dang / seng ge'i sgra sgrogs pa zhes bya ba'i ting nge 'dzin dang / sems can thams cad zil gyis gnon pa zhes bya ba'i ting nge 'dzin dang / rdul dang rnam par bral ba zhes bya ba'i
359a3(nyi khri): ting nge 'dzin dang / kun nas nyon mongs pa med pa zhes bya ba'i ting nge 'dzin dang / pad mo'i rgyan ces bya ba'i ting nge 'dzin dang / the tshom gcod pa zhes bya ba'i ting nge 'dzin dang / snying po thams cad kyi rjes su song ba zhes bya ba'i ting nge 'dzin dang / chos
359a4(nyi khri): thams cad las mngon par 'phags pa zhes bya ba'i ting nge 'dzin dang / mngon par shes pa dang / stobs dang / mi 'jigs pa thob pa zhes bya ba'i ting nge 'dzin dang / chos thams cad nges par rtogs pa zhes bya ba'i ting nge 'dzin dang / chos thams
359a5(nyi khri): cad kyi 'byor ba rgya mtsho zhes bya ba'i ting nge 'dzin dang / le lo thams cad spangs pa zhes bya ba'i ting nge 'dzin dang / chos zab mo'i 'od byed ces bya ba'i ting nge 'dzin dang / ri rab lta bu zhes bya ba'i ting nge 'dzin dang / mi 'phrogs pa zhes bya ba'i ting nge 'dzin
359a6(nyi khri): dang / bdud kyi 'khor 'jig par byed pa zhes bya ba'i ting nge 'dzin dang / khams gsum la mngon par ma zhen pa zhes bya ba'i ting nge 'dzin dang / 'od zer 'byung ba zhes bya ba'i ting nge 'dzin dang / de bzhin gshegs pa mthong ba zhes bya ba'i ting nge 'dzin te/
359a7(nyi khri): de ting nge 'dzin de dag la gnas par gyur nas/ phyogs bcu'i 'jig rten na/ sangs rgyas bcom ldan 'das tshad med grangs med pa rnams byang chub sems dpa' sems dpa' chen po rnams la shes rab kyi pha rol tu phyin pa 'di nyid rab tu ston pa rnams mthong ngo / /
359b1(nyi khri): de bzhin gshegs pa de dag kyang / de la legs pa sbyin zhing dbugs phyung nas 'di skad bka' stsal to/ /rigs kyi bu nged kyis kyang sngon byang chub sems dpa'i spyad pa spyod pa na/ shes rab kyi pha rol tu phyin pa btsal te/ ting nge 'dzin 'di dag rab tu thob pa ni gang
359b2(nyi khri): de ltar khyod kyis thob pa'o/ /ting nge 'dzin de dag rab tu thob nas kyang shes rab kyi pha rol tu phyin pa rtogs par gyur to/ /phyir mi ldog pa'i chos la rab tu gnas par gyur te/ nged kyis ting nge 'dzin 'di dag gi rang bzhin dang ngo bo nyid la bltas na/ snyoms par
359b3(nyi khri): 'jug pa 'am/ ldang ba 'am/ gang byang chub tu spyod pa 'am/ gang bla na med pa yang dag par rdzogs pa'i byang chub tu mngon par 'tshang rgya ba'i chos de lta bu gang yang ma mthong ngo / /rigs kyi bu shes rab kyi pha rol tu phyin pa 'di ni chos gang la yang sems
359b4(nyi khri): pa med do/ /rigs kyi bu nged kyis sems pa med pa la gnas pas/ lus gser gyi kha dog lta bu 'di lta bu dag rab tu thob/ skyes bu chen po'i mtshan sum cu rtsa gnyis dang / dpe byad bzang po brgyad cu dang / 'od 'dom gang ba dang / sangs rgyas
359b5(nyi khri): kyi chos bsam gyis mi khyab pa rnams dang / sangs rgyas kyi ye shes dang / sangs rgyas kyi shes rab dang / bla na med pa'i ting nge 'dzin rnams dang / yon tan gyi pha rol tu phyin pa gang de bzhin gshegs pa dgra bcom pa yang dag par rdzogs pa'i sangs rgyas
359b6(nyi khri): rnams kyis kyang tshad bzung ba 'am/ mtha' bstan par mi nus na/ nyan thos dang / rang sangs rgyas thams cad kyis lta smos kyang mi dgos pa de lta bu'i yon tan gyi pha rol tu phyin pa dag rab tu thob bo/ /de bas na rigs kyi bu khyod kyis kyang chos 'di dag nyid
359b7(nyi khri): la gus pa rab tu bskyed par bya'o/ /lhag par don du gnyer ba dang / mos par bya ba bskyed par bya'o/ /de ci'i phyir zhe na/ rigs kyi bu don du gnyer ba dang / mos par byed pa la bla na med pa yang dag par rdzogs pa'i byang chub mi dkon no/ /rigs kyi bu khyod
360a1(nyi khri): kyis dge ba'i bshes gnyen la yang gus pa rab tu skyed cing dga' bar bya'o/ /de ci'i phyir zhe na/ dge ba'i bshes gnyen gyis yongs su zin pa'i byang chub sems dpa' sems dpa' chen po dag ni bla na med pa yang dag par
360a2(nyi khri): rdzogs pa'i byang chub tu mngon par 'tshang rgya'o/ /de nas de bzhin gshegs pa de dag la byang chub sems dpa' sems dpa' chen po rtag par rab tu ngu bas 'di skad ces gsol to/ /bdag gi dge ba'i bshes gnyen gang lags/ de bzhin
360a3(nyi khri): gshegs pa de dag gis byang chub sems dpa' sems dpa' chen po rtag par rab tu ngu ba la 'di skad bka' stsal to/ /rigs kyi khyod ni byang chub sems dpa' sems dpa' chen po chos kyis 'phags pas yun ring po nas bla na med pa yang dag
360a4(nyi khri): par rdzogs pa'i byang chub tu yongs su smin par byas shes rab kyi pha rol tu phyin pas yongs su bzung / thabs mkhas pa la yang bslabs te/ de ni rigs kyi bu khyod la phan 'dogs pa yin/ dge ba'i bshes gnyen yin no/ /
360a5(nyi khri): rigs kyi bu khyod kyis de'i byas pa gzungs su bzung ngo / /gal te rigs kyi bu khyod kyis byang chub sems dpa' sems dpa' chen po chos kyis 'phags pa de/ bskal pa gcig gam/ bskal pa gnyis sam/ bskal pa brgya 'am/
360a6(nyi khri): bskal pa stong ngam/ de bas kyang lhag par ras kyi thod bzhin du mgo la khyer ram/ bde ba'i yo byad thams cad byin nam/ stong gsum gyi stong chen po'i 'jig rten gyi khams na/ gzugs dang / sgra dang dri dang ro dang reg pa ji snyed
360a7(nyi khri): yod pa de dag thams cad byin yang de tsam gyis rigs kyi bu khyod kyis de la lan lon par mi 'gyur ro/ /de ci'i phyir zhe na/ rigs kyi bu de'i mthus khyod 'di lta bu'i ting nge 'dzin rnams thob par gyur/ shes rab kyi pha rol tu phyin pa la mkhas pa
360b1(nyi khri): thos par gyur/ shes rab kyi pha rol du phyin pa rab tu thob par 'gyur ba'i phyir ro/ /shes rab kyi pha rol tu phyin pa stong phrag nyi shu lnga pa las/ byang chub sems dpa' rtag par rab tu ngu bas/ ting nge 'dzin gyi sgo mang po thob pa'i le'u ste/
360b2(nyi khri): bdun cu rtsa gsum pa'o// //de nas yang de bzhin gshegs pa dgra bcom pa yang dag par rdzogs pa'i sangs rgyas de dag byang chub sems dpa' sems dpa' chen po rtag par rab tu ngu ba dbugs phyung nas mi snang bar
360b3(nyi khri): gyur to/ /rigs kyi bu de yang ting nge 'dzin de rnams las langs par gyur to/ /langs nas kyang de 'di snyam du de bzhin gshegs pa 'di dag ga nas byon/ de bzhin gshegs pa de dag gang du bzhud snyam sems par gyur to/ /des de bzhin
360b4(nyi khri): gshegs pa de dag ma mthong ba dang / mi dga' zhing gdung ba chen por gyur te 'di snyam du sems par gyur to/ /'phags pa byang chub sems dpa' sems dpa' chen po chos kyis 'phags pa de gzungs rab tu thob la/ lnga mngon
360b5(nyi khri): par shes pa sngon gyi rgyal ba la bya ba byas pa ste/ bdag la phan 'dogs pa/ bdag gi dge ba'i bshes gnyen te/ yun ring por des bdag gi don byas pas/ de bzhin gshegs pa de dag gang nas byon/ de bzhin gshegs pa de dag
360b6(nyi khri): gar bzhud ces bya ba'i don de bdag gis 'phags pa byang chub sems dpa' sems dpa' chen po chos kyis 'phags pa de'i drung du nye bar song ste/ dri bar bya'o snyam du sems par gyur to/ /de nas byang chub sems dpa' sems dpa' chen po rtag
360b7(nyi khri): par rab tu ngu ba/ byang chub sems dpa' sems dpa' chen po chos kyis 'phags pa de la dga' ba dang / dang ba dang / rje sa dang / gus pa bskyed nas sngar 'di snyam du bsams so/ /bdag gis sti stang ji lta bu zhig gis 'phags
361a1(nyi khri): pa byang chub sems dpa' sems dpa' chen po chos kyis 'phags pa la bsnyen par bya/ bdag kyang dbul bas bdag la gos sam/ rin po che 'am/ gser ram/ mu tig gam/ bai DUr+ya 'am/ dung ngam/ shel lam/
361a2(nyi khri): byu ru 'am/ dngul lam/ me tog gam/ bdug pa 'am/ spos sam/ phreng ba dang / byug pa 'am/ gdugs gang gis 'phags pa byang chub sems dpa' sems dpa' chen po chos kyis 'phags pa de la sti stang du bya bar 'os pa de lta bu cung
361a3(nyi khri): zad kyang med/ bdag de bzhin du 'phags pa byang chub sems dpa' sems dpa' chen po chos kyis 'phags pa de'i drung du 'gro bar yang mi rigs la/ bdag dga' zhing mgu bar yang mi 'gyur ro snyam nas/ de nas byang chub sems dpa' sems
361a4(nyi khri): dpa' chen po rtag par rab tu ngu ba de lta bur bla ma la gus shing rim gro bya ba'i don yid la byed pas/ mthar gyis song song na/ grong khyer gcig cig tu phyin te/ der tshong dus kyi dbus su phyin pa dang / 'di snyam du bsams so/ /bdag gi lus 'di
361a5(nyi khri): btsongs te/ de'i rin gyis 'phags pa byang chub sems dpa' sems dpa' chen po chos kyis 'phags pa la mchod pa bya'o/ /yun ring mo zhig tu bdag gi lus stong tsam zhig par gyur/ dengs par gyur/ btsongs rmeg med par gyur te dpag tu
361a6(nyi khri): med pa'i 'khor bar yang dang yang du 'khor ba na/ dpag tu med pa'i sems can dmyal ba dang / byol song dang / gshin rje'i 'jig rten gyi sdug bsngal myong bar gyur te/ de yang 'dod pa'i rgyu dang 'dod pa'i gzhi'i phyir gyi/ chos 'di lta bu'i phyir ram/
361a7(nyi khri): byang chub sems dpa' 'di lta bu dag la mchod pa'i phyir ni ma yin no/ /snyam mo/ /de nas byang chub sems dpa' sems dpa' chen po rtag par rab tu ngu bas/ tshong dus kyi dbus su mi su nyo mi su nyo zhes bya ba'i sgra phyung ste bos so/ /de nas bdud sdig to
361b1(nyi khri): can 'di snyam du byang chub sems dpa' sems dpa' chen po rtag par rab tu ngu ba 'di chos 'dod pa'i phyir bdag nyid btsongs nas/ byang chub sems dpa' sems dpa' chen po chos kyis 'phags pa la mchod pa byas nas/ byang chub sems dpa' sems
361b2(nyi khri): dpa' chen pos ji ltar na shes rab kyi pha rol du phyin pa la spyad de/ bla na med pa yang dag par rdzogs pa'i byang chub myur du rdzogs par 'gyur/ thos pa rgya mtsho lta bu thob par 'gyur/ bdud dang bdud kyi ris su gtogs pa'i lha rnams kyis mi tshugs
361b3(nyi khri): par 'gyur/ yon tan thams cad kyi mthar phyin par 'gyur zhes shes rab kyi pha rol du phyin pa la thabs mkhas pas yongs su 'dri bar 'gyur te/ des kyang sems can mang po'i don byed par 'gyur de dag kyang bdag gi spyod yul las 'das par 'gyur
361b4(nyi khri): la/ sems can gzhan dag kyang bdag gis spyod yul las 'das nas/ bla na med pa yang dag par rdzogs pa'i byang chub tu mngon par 'tshang rgya bar 'gyur gyis/ de'i phyir bdag gis de'i bar chad bya'o snyam du bsams so/ /de nas bdud sdig
361b5(nyi khri): can gyis bram ze dang / khyim bdag de rnams la ci nas kyang byang chub sems dpa' sems dpa' chen po rtag par rab tu ngu bas mi su nyo mi su nyo zhes bya ba'i sgra brjod pa de mi thos par 'gyur ba de lta bur zil gyis mnan to/ /de nas byang chub sems dpa'
361b6(nyi khri): sems dpa' chen po rtag par rab tu ngu ba bdag nyo ba ma rnyed pa dang / phyogs gcig tu song ste ngus nas 'di snyam du e ma'o bdag gi lus nyo ba yang med de/ rnyed pa rab tu ma rnyed do snyam du sems so/ /de nas brgya byin lha'i dbang po 'di snyam du byang chub
361b7(nyi khri): sems dpa' sems dpa' chen po rtag par rab tu ngu ba 'di chos 'dod pa'i phyir/ yang dag pa'i bsam pas bdag gi lus yongs su gtong ngam/ 'on te ma yin pa bdag gis brtag par bya'o snyam du sems so/ /de nas brgya byin lha'i dbang po bram ze'i
362a1(nyi khri): khye'u zhig tu mngon par sprul nas/ byang chub sems dpa' sems dpa' chen po rtag par rab tu ngu ba gang na ba der song ste phyin pa dang / byang chub sems dpa' sems dpa' chen po rtag par rab tu ngu ba la 'di skad smras so/ /rigs
362a2(nyi khri): kyi bu khyod ci'i phyir yid mi dga' zhing mya ngan byed la ngu zhing 'dug/ rab tu ngu bas bram ze'i khye'u la 'di skad smras so/ /bram ze'i khye'u bdag ni chos 'dod pa'i phyir/ bdag gi lus btsongs te chos la mchod par 'dod na/ bdag nyo ba ma rnyed de
362a3(nyi khri): de la bdag 'di snyam du gang bdag gi lus btsongs nas/ shes rab kyi pha rol du phyin pa la mchod pa bya zhing 'phags pa byang chub sems dpa' sems dpa' chen po chos kyis 'phags pa la yang / bkur stir bya ba de lta bu'i lus nyo ba yang ma rnyed pa de/
362a4(nyi khri): e ma'o bdag bsod nams re chung snyam du sems so/ /de nas bram ze'i khye'u des byang chub sems dpa' sems dpa' chen po rtag par rab tu ngu ba la 'di skad smras so/ /rigs kyi bu bdag la mi ni mi dgos kyi/ bdag mchod sbyin zhig
362a5(nyi khri): byed pas/ der mi'i snying dang / khrag dang rus pa dang / rkang dgos na de nyor sbyin nam/ de nas byang chub sems dpa' sems dpa' chen po rtag par rab tu ngu ba 'di snyam du gang shes rab kyi pha rol tu phyin pa la mkhas par bya ba'i phyir/
362a6(nyi khri): khye'u 'di la bdag gi lus dang / snying dang khrag dang / rus pa dang / rkang nyo ba rnyed pa ni/ bdag gis rnyed pa'i mchog rab tu rnyed/ bdag gis lus kyang don yod par gyur to snyam du sems te/ de dga' mgu rab tu dga' ba'i sems
362a7(nyi khri): su gyur nas/ khye'u de la 'di skad smras so/ /khye'u khyod lus 'di gang gi phyir dgos pa de sbyin no/ /des de la 'di skad smras so/ /rigs kyi bu khyod la rin ci zhig sbyin/ byang chub sems dpa' sems dpa' chen po rtag par rab tu ngu bas
362b1(nyi khri): khye'u de la 'di skad smras so/ /khye'u khyod kyis gang yongs su btang ba de byin cig /de nas byang chub sems dpa' sems dpa' chen po rtag par rab tu ngu bas mtshon rnon po zhig thogs te dpung pa g.yas pa phug nas khrag phyung ngo / /brla g.yas pa yang
362b2(nyi khri): bcad nas sha med par byas de/ rtsig pa zhig gi drung du rus pa gcog tu song ngo / /de nas tshong dpon gyi bu mo zhig khang thog na 'dug pas byang chub sems dpa' sems dpa' chen po rtag par rab tu ngu ba/ brla'i sha med par byas nas/ rtsig pa'i drung du
362b3(nyi khri): rus pa gcog tu song ba mthong ba dang / de 'di snyam du rigs kyi bu ci'i phyir bdag gis bdag la gnod par byed/ de bdag gis rigs kyi bu de'i drung du song ste dri'o snyam du sems so/ /de nas tshong dpon gyi bu mo de byang chub sems dpa' sems dpa'
362b4(nyi khri): chen po rtag par rab tu ngu ba gang na ba der song ste/ der phyin pa dang / byang chub sems dpa' sems dpa' chen po rtag par rab tu ngu ba la 'di skad smras so/ /rigs kyi bu khyod ci'i phyir 'di ltar bdag la bdag gnod par byed/ khrag dang rus pa dang
362b5(nyi khri): rkang de dag gis kyang ci zhig bya/ rtag par rab tu ngu bas bu mo de la 'di skad smras so/ /'di dag khye'u de la btsongs nas shes rab kyi pha rol tu phyin pa la mchod cing / 'phags pa byang chub sems dpa' sems dpa' chen po chos kyis
362b6(nyi khri): 'phags pa la yang rim gror bya'o/ /de nas byang chub sems dpa' sems dpa' chen po rtag par rab tu ngu ba la tshongs dpon gyi bu mo des 'di skad smras so/ /rigs kyi bu khyod kyi snying dang / khrag dang rus pa dang rkang btsongs te/ 'phags pa
362b7(nyi khri): byang chub sems dpa' sems dpa' chen po chos kyis 'phags pa la rim gror byas na yon tan ci zhig yod/ des bu mo de la 'di skad smras so/ /bu mo rigs kyi bu de ni gang la nged kyis bslabs na/ sems can thams cad rjes su 'brang
363a1(nyi khri): bar 'gyur ba dang / bla na med pa yang dag par rdzogs pa'i byang chub mngon par sangs rgyas nas/ lus gser gyi kha dog lta bur 'gyur ba dang / skyes bu chen po'i mtshan sum cu rtsa gnyis dang / dpe byad bzang po
363a2(nyi khri): brgyad cu dang / 'od 'dom gang ba dang / 'od zer mtha' yas pa dang / byams pa chen po dang / snying rje chen po dang / dga' ba chen po dang / btang snyoms chen po dang / mi 'jigs pa bzhi dang / so so yang dag par rig pa bzhi dang /
363a3(nyi khri): de bzhin gshegs pa'i stobs bcu dang / sangs rgyas kyi chos ma 'dres pa brgyad dang / nyams par mi 'gyur ba'i mngon par shes pa lnga dang / tshul khrims rnam par dag pa bsam gyis mi khyab pa dang / ting nge 'dzin rnam
363a4(nyi khri): par dag pa bsam gyis mi khyab pa dang / shes rab rnam par dag pa bsam gyis mi khyab pa dang / gzhan yang sangs rgyas kyi chos ma 'dres pa bsam gyis mi khyab pa rnams dang / bla na med pa yang dag par rdzogs pa'i byang chub
363a5(nyi khri): tu mngon par 'tshang rgya ba dang / gang sems can thams cad la bgor yod pa/ bla na med pa'i chos rin po che rab tu thob par 'gyur ba/ de lta bu'i shes rab kyi pha rol du phyin pa la thabs mkhas pa/ bdag la ston te de la
363a6(nyi khri): bdag slob bo/ /de nas byang chub sems dpa' sems dpa' chen po rtag par rab tu ngu ba la tshong dpon gyi bu mo des 'di skad ces smras so/ /rigs kyi bu khyod kyis yongs su bsgrags pa'i chos rgya chen po de dag ni ngo mtshar che ste/ rigs kyi bu
363a7(nyi khri): chos de lta bu re re'i phyir yang gang gA'i klung gi bye ma snyed kyi lus kyang yongs su btang bar 'os na/ gcig lta smos kyang ci dgos/ rigs kyi bu khyod kyis sangs rgyas kyis chos rgya chen po bsam gyis mi khyab pa/ sems can thams cad la
363b1(nyi khri): phan pa dang / bde bar 'gyur ba 'di dag yongs su bsgrags so/ /rigs kyi bu khyod ci dgos pa gser ram/ dngul lam/ bai DUr+ya 'am/ nor bu rin po che 'am/ mu tig gam/ me tog gam/ bdug pa 'am/ spos sam/
363b2(nyi khri): phreng ba 'am/ byug pa 'am/ phye ma 'am/ gos sam/ gdugs dang / rgyal mtshan dang / ba dan gang gis 'phags pa byang chub sems dpa' sems dpa' chen po chos kyis 'phags pa de la rim gror bya bar 'gyur ba de dag bdag gis
363b3(nyi khri): pha ma las bslangs te sbyin gyis/ bdag la bdag 'di lta bu'i gnod pa ma byed cig /bdag kyang chos de rnams 'dod de/ bdag kyang 'phags pa byang chub sems dpa' sems dpa' chen po chos kyis 'phags pa gang na ba der khyod dang
363b4(nyi khri): lhan cig tu 'gro'o/ /bdag kyang 'di ltar chos de lta bu de dag thob par bya ba'i phyir khyod dang lhan cig tu dge ba'i rtsa ba bskyed do/ /de nas lha'i dbang po brgya byin bram ze'i khye'u yi lus mi snang bar byas nas/ bdag nyid kyi lus su byang chub sems
363b5(nyi khri): dpa' sems dpa' chen po rtag par rab tu ngu ba'i mdun du 'dug nas 'di skad smras so/ /rigs kyi bu 'di lta bur yi dam la brtan pa legs so/ /legs so/ /rigs kyi bu sngon gyi de bzhin gshegs pa dgra bcom pa yang dag par rdzogs
363b6(nyi khri): pa'i sangs rgyas rnams kyis kyang sngon byang chub sems dpa'i spyad pa spyod pa'i tshe/ chos don du gnyer ba'i tshul 'di lta bus/ shes rab kyi pha rol du phyin pa la thabs mkhas pas btsal cing dge ba'i bshes gnyen la yongs su dris nas/
363b7(nyi khri): bla na med pa yang dag par rdzogs pa'i byang chub tu mngon par rdzogs par sangs rgyas so/ /rigs kyi bu bdag la ni snying dang / khrag dang rus pa dang rkang mi dgos kyi/ khyod la nyams sad pa'i phyir 'dir 'ongs kyis/ rigs kyi bu khyod la mchog
364a1(nyi khri): ji tsam zhig sbyin par bya ba'i mchog slongs shig / rtag par rab tu ngu bas brgya byin la smras pa/ brgya byin bdag la bla na med pa'i sangs rgyas kyi chos byin cig/ brgya byin gyis smras pa/ rigs kyi bu yul 'di ni bdag
364a2(nyi khri): gi spyod yul ma yin gyi/ yul 'di ni sangs rgyas bcom ldan 'das rnams kyi spyod yul lo/ /de bas na mchog gzhan zhig slongs shig /byang chub sems dpa' rtag par rab tu ngu bas smras pa/ lha'i dbang po 'o na khyod thugs khral chung ngu
364a3(nyi khri): gyis la bzhugs shig/ bdag gis lus yongs su rdzogs par bya ba'i phyir/ bdag rang bden pa gang gis de bzhin gshegs pa dgra bcom pa yang dag par rdzogs pa'i sangs rgyas rnams kyis/ bla na med pa yang dag par rdzogs pa'i byang chub
364a4(nyi khri): tu lung bstan cing / bdag la sgyu med pa dang lhag pa'i bsam pa yod par bden pa'i byin gyis brlabs bya'o/ /lha'i dbang po bden pa de dang bden pa'i tshig des bdag gi lus snga ma bzhin du gyur cig /de nas skad cig de dang / thang cig de dang /
364a5(nyi khri): yud tsam de nyid la sangs rgyas kyi mthu dang / lhag pa'i bsam pa yongs su dag pas/ byang chub sems dpa' sems dpa' chen po rtag par rab tu ngu ba'i lus snga ma bzhin du gnas par gyur to/ /de nas lha'i dbang po brgya byin spobs pa med
364a6(nyi khri): par gyur te/ byang chub sems dpa' sems dpa' chen po rtag par rab tu ngu ba la de las gzhan lan 'debs ma nus nas/ gnas de nyid du mi snang bar gyur to/ /de nas tshong dpon gyi bu mo des byang chub sems dpa' sems dpa' chen po
364a7(nyi khri): rtag par rab tu ngu ba la 'di skad smras so/ /rigs kyi bu bdag gi khyim gang na ba der bzhud kyis tshur spyon/ bdag gi pha ma las nor bslangs te/ khyod chos 'dod pa'i phyir shes rab kyi pha rol du phyin pa mchod pa dang / 'phags pa byang chub
364b1(nyi khri): sems dpa' sems dpa' chen po chos kyis 'phags pa de la rim gror bya ba'i nor de khyod la sbyin no/ /de nas byang chub sems dpa' sems dpa' chen po rtag par rab tu ngu ba tshong dpon gyi bu mo de dang lhan cig tu de'i khyim gang na ba der dong ngo / /de
364b2(nyi khri): nas tshong dpon gyi bu mo de bdag gi khyim du song nas/ pha ma la 'di skad smras so/ /yab yum bdag la nor mang po stsal du gsol/ /gser dang / dngul dang / rin po che dang / nor bu dang / gos dang / me tog dang / bdug pa dang /
364b3(nyi khri): spos dang / phreng ba dang byug pa dang phye ma dang / chos gos dang / gdugs dang rgyal mtshan dang / ba dan rnams dang sil snyan gyi bye brag rnam pa mang po rnams bdag la stsal du gsol/ khyed kyis bdag la 'khor du stsal pa'i bu mo lnga
364b4(nyi khri): brgya po 'di rnams dang / lhan cig tu bdag kyang byang chub sems dpa' sems dpa' chen po rtag par rab tu ngu ba dang / shes rab kyi pha rol du phyin pa mchod cing / 'phags pa byang chub sems dpa' sems dpa' chen po chos
364b5(nyi khri): kyis 'phags pa la rim gro bgyid du mchi bar ci gnang / des bdag cag la chos bshad na/ sangs rgyas kyi chos bsam gyis mi khyab pa thob par 'gyur ro/ /de nas bu mo de'i pha ma gnyis kyis bu mo de la 'di skad smras so/ /bu mo
364b6(nyi khri): byang chub sems dpa' sems dpa' chen po rtag par rab tu ngu ba zhes bya ba de su zhig / da lta ga la 'dug /bu mos smras pa/ rigs kyi bu de 'o skol gyi chab sgo'i drung na mchis te/ rigs kyi bu de yang lhag pa'i bsam pas/ bla na
364b7(nyi khri): ma mchis pa yang dag par rdzogs pa'i byang chub tu rab tu zhugs pa ni 'di lta ste/ sems can thams cad dpag tu ma mchis pa'i 'khor ba'i sdug bsngal gyi tshogs las thar bar 'tshal ba'i slad du dam pa'i chos 'tshal bas/ bdag gi lus btsongs te dam
365a1(nyi khri): pa'i chos kyi tshul shes rab kyi pha rol du phyin pa dang / 'phags pa byang chub sems dpa' sems dpa' chen po chos kyis 'phags pa la rim gro bgyi bar 'tshal na/ de'i lus nyo ba yang ma rnyed nas/ de sdug bsngal bar gyur
365a2(nyi khri): yid mi dga' sems khongs su chud/ yi chad nas ngu zhing 'dug pa dang / lha'i dbang po brgya byin bram ze'i khye'u zhig gi lus su sprul nas/ de la nyams sad pa'i phyir rigs kyi bu khyod sdug bsngal zhing yid mi dga' ba dang / sems khongs su chud
365a3(nyi khri): de yi chad nas/ ci'i phyir ngu zhing 'dug ces smras pa dang / des de la bdag ni bdag gi lus 'tshong na/ de nyo ba yang med do zhes smras so/ /brgya byin khye'u'i lus su bsgyur bas smras pa rigs kyi bu khyod ci'i phyir bdag gi lus 'tshong / rtag
365a4(nyi khri): par rab tu ngu bas smras pa/ shes rab kyi pha rol du phyin pa la mchod pa dang / 'phags pa byang chub sems dpa' sems dpa' chen po chos kyis 'phags pa la rim gror bya ba'i phyir ro/ /de yang 'di ltar chos 'dod pa'i phyir te/ de la bdag
365a5(nyi khri): sangs rgyas kyi chos kyi rag lus so/ /khye'u'i gzugs su bsgyur ba'i brgya byin gyis smras pa/ rigs kyi bu bdag la mi ni mi dgos kyi/ bdag mchod sbyin zhig byed pas/ der bdag la mi'i snying dang / khrag dang rus pa dang rkang dag dgos
365a6(nyi khri): so/ /de nas rigs kyi bu de sems ma zhum par gyur nas/ de yang sbyin no zhes smras te/ de mtshon rnon po zhig thogs te/ bdag gi dpung pa phug ste khrag phyung brla yang sha med par byas nas/ rtsig pa zhig gi drung du rus pa gcog tu song ste/
365a7(nyi khri): rus pa dang rkang sbyin no snyam pa las/ de khrag zag cing 'dug pa bdag gis khang thog nas mthong ba dang / de la bdag 'di snyam du mi 'di ci byed pa zhig/ 'di ltar bdag la bdag gnod par byed snyam nas/ de'i drung du bdag mchis te 'di skad
365b1(nyi khri): smras so/ rigs kyi bu khyod ci'i phyir bdag la bdag khrag 'byin/ de nas rigs kyi bu des bdag la 'di skad smras so/ /bram ze'i khye'u 'di la khrag dang snying dang rus pa dang rkang sbyin no/ /de ci'i phyir zhe na/ bdag ni dbul bas nor gzhan cung zad kyang
365b2(nyi khri): med do/ /de la bdag gis 'di skad smras so/ /nor des khyod la ci zhig bya/ des bdag la 'di skad smras so/ /shes rab kyi pha rol du phyin pa la mchod cing chos 'dod pa'i phyir/ 'phags pa byang chub sems dpa' sems dpa' chen po chos
365b3(nyi khri): kyis 'phags pa la rim gror bya'o/ /de la bdag gis 'di skad smras so/ /rigs kyi bu khyod de las yon tan gyi rigs dang / yon tan gyi bye brag ci zhig 'byung / des bdag la 'di skad smras so/ /de ni bdag la sangs rgyas kyi chos dang sangs
365b4(nyi khri): rgyas kyi yon tan bsam gyis mi khyab pa rab tu ston par 'gyur zhing / de bzhin gshegs pa'i chos dpag tu med pa mi 'phrogs pa de lta bu'i chos rnams de las thob par 'gyur ro/ /de bdag gis thob pa dang / dga' zhing mgu ba chen po skyes shing /
365b5(nyi khri): sangs rgyas kyi chos bsam gyis mi khyab pa de dag thos pa dang bdag 'di snyam du gyur to/ /gang 'di lta bu dag byed nus pa ni/ rigs kyi bu 'di dka' ba spyod pa ste ngo mtshar che'o/ /rigs kyi bu 'di ni chos 'dod pa'i phyir bdag gis lus yongs su
365b6(nyi khri): gtong na/ bdag cag gis ci'i phyir chos 'di mchod par mi bya 'di lta bu dag gi gnas su ci'i phyir smon lam mi gdab/ bdag cag la longs spyod rgya chen po rab tu mang du yod do snyam nas/ bdag gis rigs kyi bu 'di la 'di skad smras so/ /
365b7(nyi khri): rigs kyi bu khyod bdag la gnod pa 'di lta bu ma byed cig/ bdag gis nor mang po pha ma las bslangs te sbyin no/ /des khyod shes rab kyi pha rol tu phyin pa dang / 'phags pa byang chub sems dpa' sems dpa' chen po chos kyis 'phags pa la
366a1(nyi khri): rim gro byos shig/ bdag kyang khyod dang lhan cig tu/ 'phags pa byang chub sems dpa' sems dpa' chen po chos kyis 'phags pa gang na ba der song ste/ bdag gis kyang rigs kyi bu de la mchod pa bya'o/ /bdag kyang
366a2(nyi khri): 'di ltar sangs rgyas kyi chos bla na med pa thams cad mkhyen pa'i bar du gang khyod kyis bshad pa de lta bu'i sangs rgyas kyi chos rnams yongs su rdzogs par bya'o zhes smras so/ /de bas na yab yum nor mang po phal cher bdag la stsal te/ bdag rigs
366a3(nyi khri): kyi bu 'di dang lhan cig tu 'phags pa byang chub sems dpa' sems dpa' chen po chos kyis 'phags pa la mchod pa bgyid du mchi bar ci gnang / / //shes rab kyi pha rol tu phyin pa stong phrag nyi shu
366a4(nyi khri): lnga pa/ bam po bdun cu brgyad pa/ de nas bu mo de'i pha ma gnyis kyis bu mo de la 'di skad smras so/ /bu mo khyod kyis rigs kyi bu de'i gtam byas pa ni rab tu dka'o/ /'jig rten thams cad las 'phags pa sems can thams cad
366a5(nyi khri): bde bar byed pa'i chos gang gi phyir rigs kyi bu de 'di lta bu'i dka' ba nyams su len pa'i chos de dag kyang shin tu bsam gyis mi khyab bo/ /de bas na bu mo khyod nged kyis gnang ngo / /nged kyang khyod dang lhan cig tu 'phags pa byang chub sems dpa' sems
366a6(nyi khri): dpa' chen po chos kyis 'phags pa de blta ba dang / mchod pa byed du 'dong gis skabs byin cig/ de nas bu mo des byang chub sems dpa' sems dpa' chen po chos kyis 'phags pa la mchod pa dang / bkur stir byed du 'dong 'dod pa'i pha ma gnyis
366a7(nyi khri): la 'di skad smras so/ /bdag ni su la yang dge ba'i bar chad mi bgyid do/ /de nas tshong dpon gyi bu mo de dang de'i pha ma la pas shing rta lnga brgya brgyan/ bu mo lnga brgya po de yang brgyan nas/ me tog sna tshogs rnams thogs/ gos rnam pa sna
366b1(nyi khri): tshogs dang / bdug pa dang / spos dang phreng ba dang byug pa dang phye ma dang chos gos dang gdugs dang rgyal mtshan dang ba dan rnams thogs/ gser gyi me tog dang / dngul gyi me tog rnams thogs/ rin po che rnam pa sna tshogs dang / gser dang
366b2(nyi khri): nor bu dang mu tig dang / bai DUr+ya dang / dung dang shel dang byi ru rnams thogs/ bza' ba dang / bca' ba dang / btung ba mang po thogs nas/ byang chub sems dpa' sems dpa' chen po rtag par rab tu ngu ba dang lhan cig tu shing rta gcig
366b3(nyi khri): la zhon/ bu mo lnga brgya po de dag kyang shing rta lnga brgya la zhon pas yongs su bskor/ mdun du byas nas 'khor mang po dang lhan cig tu shar phyogs kyi phyogs gang na ba der logs su dong ngo / /de nas byang chub sems dpa' sems dpa' chen po rtag par rab tu ngu ba
366b4(nyi khri): mthar gyis song song na/ rgyang ring po zhig nas spos can gyi grong khyer rin po che sna bdun las byas pa mdzes shing lta na sdug pa/ rin po che sna bdun las byas pa'i ra ba bdun gyis bskor ba/ rta babs bdun dang ldan pa/ 'obs bdun dang /
366b5(nyi khri): shing rta la'i phreng ba bdun gyis bskor ba/ chur dpag tshad bcu gnyis yod pa/ zheng du yang dpag tshad bcu gnyis yod pa/ phyug cing dar ba/ bde zhing skyid pa/ mi mang pos rgyas pa/ tshong 'dus kyi srang ri mo la bris pa lta bu lnga brgya
366b6(nyi khri): dang ldan pa/ bzhon pa lhan cig tu gshibs te 'gro ba'i zam pa dang bcas pa de lta bu mthong ngo / /lam gyi mdo'i dbus na yang byang chub sems dpa' sems dpa' chen po chos kyis 'phags pa chos kyi stan gyi steng na/ 'khor brgya stong du mas yongs
366b7(nyi khri): su bskor cing mdun du byas nas chos 'chad cing 'dug pa mthong ngo / /des mthong ma thag tu 'di lta bu'i bde ba thob pa ni dper na/ bsam gtan dang po la mnyam par bzhugs pa'i dge slong sems rtse gcig tu bzhag pa de lta bu'i bde ba thob par gyur to/ /
367a1(nyi khri): mthong nas kyang 'di snyam du bdag shing rta la zhon bzhin du 'phags pa byang chub sems dpa' sems dpa' chen po chos kyis 'phags pa'i drung du 'gro ba mi rigs so snyam du bsams nas/ de shing rta las babs so/ /
367a2(nyi khri): tshong dpon gyi bu mo la pa bu mo lnga brgya po de dag kyang shing rta de dag las babs so/ /de nas byang chub sems dpa' sems dpa' chen po rtag par rab tu ngu ba de tshong dpon gyi bu mo la pa bu mo lnga brgyas yongs su bskor/ mdun du
367a3(nyi khri): byas nas dpag tu med pa'i rgyan rnams thogs te/ byang chub sems dpa' sems dpa' chen po chos kyis 'phags pa gang na ba der song ngo / /de'i tshe byang chub sems dpa' sems dpa' chen po chos kyis 'phags pas shes rab kyi
367a4(nyi khri): pha rol du phyin pa'i khang pa rtseg ma rin po che sna bdun las byas pa zhig byas te/ tsan dan dmar pos brgyan pa/ mu tig gi dra ba bres pa/ rtseg khang gi gru bzhir me mar gyis snang ba bya ba'i phyir/ nor bu rin po che 'od gsal ba rnams bkod do/ /
367a5(nyi khri): dngul gyi pog phor bzhi yang bar snang las 'phyang du bcug ste/ de na a ka ru nag po gtsang ma'i bdug pa rnams 'thul ba ni 'di ltar shes rab kyi pha rol du phyin pa la mchod pa'i phyir ro/ /rtseg khang de'i nang na rin po che sna bdun las byas pa'i khri bzhag ste/
367a6(nyi khri): de'i steng du rin po che'i sgrom bzhi bzhag go /de'i nang na shes rab kyi pha rol du phyin pa gser gyi glegs bam la bai DUr+ya mthing ka zhun mas bris pa bzhugs so/ /rtseg khang de yang me tog dang dar sna tshogs kyi phreng ba rnams kyis spyangs pas rab tu brgyan
367a7(nyi khri): to/ /de nas byang chub sems dpa' sems dpa' chen po rtag par rab tu ngu ba de/ tshong dpon gyi bu mo la pa bu mo lnga brgya dang bcas pas khang pa rtseg ma de dpag tu med pa'i rgyan gyis brgyan pa mthong ngo / /lha stong phrag du ma rnams kyang mthong /
367b1(nyi khri): lha'i dbang po brgya byin yang lha'i me tog man dA ra ba dang / lha'i tsan dan gyi phye ma dang / lha'i gser gyi phye ma dang / lha'i dngul gyi phye mas khang pa rtseg ma de dag la kun du mthor/ mngon par 'thor/ rab tu mngon par 'thor ba dang / lha'i
367b2(nyi khri): sil snyan dag sgrog pa thos nas/ byang chub sems dpa' sems dpa' chen po rtag par rab tu ngu bas/ lha'i dbang po brgya byin la 'di skad smras so/ /lha'i dbang po khyod ci'i phyir lha stong phrag du ma dang / lhan cig tu rin po che'i khang pa rtseg ma 'di
367b3(nyi khri): la/ me tog man dA ra ba dang / tsan dan gyi phye ma la pas 'thor/ mngon par 'thor/ lha'i sil snyan 'di dag kyang bar snang las lha rnams ci'i phyir sgrogs/ de skad smras pa dang / lha'i dbang po brgya byin gyis/ byang chub
367b4(nyi khri): sems dpa' sems dpa' chen po rtag par rab tu ngu ba la 'di skad smras so/ /rigs kyi bu khyod mi shes sam/ 'di ni shes rab kyi pha rol du phyin pa ste/ byang chub sems dpa' sems dpa' chen po rnams kyi gces pa'i yum/ skyed par
367b5(nyi khri): mdzad pa bskrun pa/ gtso mo yin te gang la bslabs na/ byang chub sems dpa' sems dpa' chen po rnams yon tan thams cad kyi pha rol du phyin pa dang / sangs rgyas kyi chos thams cad dang / thams cad mkhyen pa nyid thob par
367b6(nyi khri): 'gyur ba'o/ /de skad smras pa dang / byang chub sems dpa' sems dpa' chen po rtag par rab tu ngu bas/ lha'i dbang po brgya byin la 'di skad smras so/ /kau shi ka shes rab kyi pha rol du phyin pa byang chub sems dpa' sems dpa' chen po rnams
367b7(nyi khri): kyi gces pa'i yum skyed par mdzad pa skrun pa'i gtso mo de gang na bzhugs/ brgya byin gyis smras pa/ 'o na lta khang pa rtseg ma'i nang na/ gser gyi glegs bam la bai DUr+ya mthing ka zhun mas bris pa/ byang chub sems dpa' sems dpa' chen po chos
368a1(nyi khri): kyis 'phags pas/ rgya bdun gyis btab ste bzhag pas/ de bdag cag gis khyed la bstan du mi rung ngo / /de nas byang chub sems dpa' sems dpa' chen po rtag par rab tu ngu ba/ tshong dpon gyi bu mo la sogs
368a2(nyi khri): pa/ bu mo lnga brgya dang lhan cig tu tshogs pas/ me tog dang phreng ba dang / gos dang rin po che dang bdug pa dang / spos dang byug pa dang / phye ma dang chos gos dang / gdugs dang / rgyal mtshan dang / ba dan dang / gser dang / dngul
368a3(nyi khri): gyi me tog bdag cag gis khyer te 'ongs pa de dag gis shes rab kyi pha rol tu phyin pa la mchod pa byas te/ de dag las kha cig ni byang chub sems dpa' sems dpa' chen po chos kyis 'phags pa la mchod pa'i phyir bzhag go /de nas byang
368a4(nyi khri): chub sems dpa' sems dpa' chen po rtag par rab tu ngu bas/ me tog dang bdug pa dang spos dang phreng ba dang / byug pa dang / phye ma dang gos dang / gdugs dang / rgyal mtshan dang / ba dan dang / sil snyan rnam pa sna tshogs kyis shes rab
368a5(nyi khri): kyi pha rol tu phyin pa sngar mchod pa byas nas/ byang chub sems dpa' sems dpa' chen po chos kyis 'phags pa gang na ba der song ngo / /song nas kyang byang chub sems dpa' sems dpa' chen po chos kyis 'phags pa la me tog dang / bdug pa dang /
368a6(nyi khri): spos dang / phreng ba dang byug pa dang phye ma dang / gos dang gdugs dang rgyal mtshan dang / ba dan dang tsan dan gyi phye ma dang / gser dang dngul gyi me tog rnams kyis chos la mchod pa nyid kyi phyir kun tu gtor/ mngon par gtor/ rab tu mngon
368a7(nyi khri): par gtor to/ /de nas me tog de dag byang chub sems dpa' sems dpa' chen po chos kyis 'phags pa'i steng du me tog gi rtseg khang du gnas par gyur to/ /gser dang dngul gyi me tog kha dog sna tshogs pa de dag kyang nam mkha' la gzhal yas khang du gnas
368b1(nyi khri): par gyur to/ /chos gos dang / gos rin po che de dag kyang bar snang la rin po che sna tshogs kyi sprin lta bur gnas par gyur to/ /byang chub sems dpa' sems dpa' chen po rtag par rab tu ngu ba dang / tshong dpon gyi bu mo la sogs pa bu mo lnga brgya po de
368b2(nyi khri): dag gis byang chub sems dpa' sems dpa' chen po chos kyis 'phags pa'i rdzu 'phrul dang / cho 'phrul de lta bu mthong nas 'di snyam du gyur to/ /byang chub sems dpa' sems dpa' chen po chos kyis 'phags pa 'di de ltar rdzu 'phrul che ba dang / de ltar
368b3(nyi khri): mthu che ba dang / de ltar gzi brjid che ba ngo mtshar che'o/ /rigs kyi bu 'di byang chub sems dpa'i spyad pa spyod pa na yang / de lta bu'i rdzu 'phrul dag rnam par sprul na/ nam bla na med pa yang dag par rdzogs pa'i byang chub tu mngon par sangs rgyas par gyur na/
368b4(nyi khri): lta smos kyang ci dgos/ de nas tshong dpon gyi bu mo la sogs pa bu mo lnga brgya po de dag byang chub sems dpa' sems dpa' chen po chos kyis 'phags pa la dga' ba dang / gus pa skyes nas de dag thams cad kyis bla na med pa yang dag par rdzogs pa'i
368b5(nyi khri): byang chub tu sems bskyed nas/ bdag cag dge ba'i rtsa ba 'dis ma 'ongs pa'i dus na de bzhin gshegs pa dgra bcom pa yang dag par rdzogs pa'i sangs rgyas su gyur cig/ bdag cag byang chub sems dpa'i spyad pa spyod pa na yang chos gang byang chub sems
368b6(nyi khri): dpa' sems dpa' chen po chos kyis 'phags pas thob pa'i chos de dag nyid thob par gyur cig/ 'phags pa byang chub sems dpa' sems dpa' chen po chos kyis 'phags pa de ji ltar shes rab kyi pha rol du phyin pa la bkur bsti byed pa de ltar bdag cag kyang
368b7(nyi khri): shes rab kyi pha rol du phyin pa la bkur bsti byed par gyur cig / byang chub sems dpa' sems dpa' chen po chos kyis 'phags pa 'di ji ltar 'gro ba mang po la rab tu ston pa de ltar bdag cag kyang 'gro ba mang po la rab tu ston par gyur cig /'phags pa byang chub
369a1(nyi khri): s ems dpa' sems dpa' chen po 'di shes rab kyi pha rol du phyin pa la thabs mkhas pa dang ldan zhing yongs su rdzogs par gyur pa de bzhin du bdag cag kyang thabs mkhas pa dang ldan zhing yongs su rdzogs par gyur cig ces de lta bu'i
369a2(nyi khri): smon lam dag kyang btab bo/ /de nas byang chub sems dpa' sems dpa' chen po rtag par rab tu ngu ba dang / tshong dpon gyi bu mo la sogs pa bu mo lnga brgya po de dag gis/ shes rab kyi pha rol du phyin pa la mchod pa byas/ byang chub sems
369a3(nyi khri): dpa' sems dpa' chen po chos kyis 'phags pa la yang bkur bsti byas nas/ byang chub sems dpa' sems dpa' chen po chos kyis 'phags pa'i rkang pa gnyis la spyi bos phyag 'tshal te/ rje sa dang bcas rim gro dang bcas/ thal mo sbyar nas
369a4(nyi khri): phyogs gcig tu 'khod do/ /phyogs gcig tu 'khod nas kyang byang chub sems dpa' sems dpa' chen po rtag par rab tu ngu bas byang chub sems dpa' sems dpa' chen po chos kyis 'phags pa la 'di skad smras so/ /rigs kyi bu bdag shes rab kyi pha
369a5(nyi khri): rol du phyin pa tshol ba na/ dgon pa zhig nas sgra thos pa/ rigs kyi bu shar phyogs su song shig dang / de nas shes rab kyi pha rol tu phyin pa thos par 'gyur ro zhes zer ro/ /de nas bdag gis sgra de thos pa dang / shar phyogs gang na ba de logs su
369a6(nyi khri): song song ba las/ bdag 'di snyam du bdag gis sgra de la bdag ji srid cig tu 'gro dgos pa dang / su las shes rab kyi pha rol tu phyin pa thos shing thob par 'gyur ba ma dris so snyam du bsams so/ /de ltar bdag yid mi dga' ba dang mya ngan chen
369a7(nyi khri): por gyur cing / sa phyogs de nyid na nyin zhag bdun lon te/ bdag ji srid cig tu 'gro dgos/ su las shes rab kyi pha rol tu phyin pa mnyan du yod ces sgra de la ma dris so snyam pa/ shes rab kyi pha rol tu phyin pa yid la byed pa'i mya ngan las gzhan
369b1(nyi khri): pa kha zas bza' ba'i sems kyang ma skyes so/ /de nas bdag gi mdun du de bzhin gshegs pa'i sku byung nas/ des bdag la 'di skad bka' stsal to/ /rigs kyi bu 'di nas dpag tshad lnga brgya na/ spos can zhes bya ba'i grong khyer zhig yod
369b2(nyi khri): de/ der song shig dang / byang chub sems dpa' sems dpa' chen po chos kyis 'phags pa shes rab kyi pha rol du phyin pa 'chad cing 'dug pa de khyod kyis mthong bar 'gyur ro/ /de nas bdag de bzhin gshegs pa'i skus bka' stsal pa bzhin du shar phyogs
369b3(nyi khri): gang na ba de logs su song song ba las rgyang gis/ 'phags pa chos 'chad cing 'dug pa mthong ngo / /mthong ma thag tu yang dper na/ bsam gtan dang po la mnyam par bzhag pa'i dge slong gi bde ba de lta bu thob par gyur to/ /bdag dga' zhing bde
369b4(nyi khri): ba des khyab par gyur nas/ sa phyogs de nyid nas ma g.yos par khyod shes rab kyi pha rol du phyin pa 'chad cing 'dug pa thos so/ /de thos nas ting nge 'dzin gyi sgo brgya phrag du ma skyes par gyur to/ /bdag de na 'dug pa'i tshe yang phyogs bcu nas de bzhin
369b5(nyi khri): gshegs pa rnams bdag la dbugs 'byin pa mdzad cing rigs kyi bu ting nge 'dzin 'di dag ni shes rab kyi pha rol du phyin pa las byung ba yin pas legs so/ /legs so/ /nged kyis kyang de dag la gnas nas/ sangs rgyas kyi chos rnams yongs
369b6(nyi khri): su rdzogs par byas so/ /de nas de bzhin gshegs pa de dag gis bdag la shin du legs par bstan nas mi snang bar gyur to/ /bdag kyang ting nge 'dzin de las langs nas 'di snyam du gyur to/ /de bzhin gshegs pa de dag gang nas byon/ de bzhin
369b7(nyi khri): gshegs pa de dag gar gshegs snyam mo/ /de nas yang bdag 'di snyam du gyur te/ 'phags pa byang chub sems dpa' sems dpa' chen po chos kyis 'phags pa de ni sngon gyi rgyal ba la bya ba byas pa dge ba'i rtsa ba bskrun pa/ shes rab kyi pha rol du
370a1(nyi khri): phyin pa'i thabs mkhas pa la bslabs pa yin pas de bzhin gshegs pa de dag gang nas byon pa dang / de bzhin gshegs pa de dag gang du bzhud pa de bdag la ston to snyam mo/ /de bas na rigs kyi bu khyod la de bzhin
370a2(nyi khri): gshegs pa de dag gang nas byon/ de bzhin gshegs pa de dag gang du bzhud pa bdag 'dri yis/ rigs kyi bu khyod kyis de bzhin gshegs pa de dag ga las byon pa dang / gar bzhud pa ci nas kyang bdag cag gis shes par 'gyur ba
370a3(nyi khri): dang / de bzhin gshegs pa mthong bar 'gyur ba de lta bur bdag la ston cig /shes rab kyi pha rol du phyin pa las rtag par rab tu ngu ba'i le'u ste/ bdun cu rtsa bzhi pa'o// //de skad smras pa dang /
370a4(nyi khri): byang chub sems dpa' sems dpa' chen po chos kyis 'phags pas/ byang chub sems dpa' sems dpa' chen po rtag par rab tu ngu ba la 'di skad smras so/ /rigs kyi bu de bzhin gshegs pa rnams ni gang nas kyang ma byon/ gang du
370a5(nyi khri): yang mi bzhud de/ de bzhin gshegs pa rnams ni mi g.yo ba'o/ /de bzhin nyid gang yin pa de/ de bzhin gshegs pa'o/ /rigs kyi bu skye ba med pa de ni 'gro ba 'am 'ong ba med de/ skye ba med pa gang yin pa de ni de bzhin gshegs pa'o/ /
370a6(nyi khri): rigs kyi bu yang dag pa'i mtha' la ni 'ong ba 'am 'gro ba med de/ yang dag pa'i mtha' gang yin pa de ni de bzhin gshegs pa'o/ /rigs kyi bu stong pa nyid la ni 'gro ba 'am 'ong ba med de/ stong pa nyid gang yin pa de ni de bzhin gshegs pa'o/ /
370a7(nyi khri): rigs kyi bu ji lta ba nyid la ni 'ong ba 'am 'gro ba med de/ ji lta ba nyid gang yin pa de ni de bzhin gshegs pa'o/ /rigs kyi bu 'dod chags dang bral ba la ni 'ong ba 'am 'gro ba med de/ 'dod chags dang bral ba gang yin pa de ni de bzhin gshegs
370b1(nyi khri): pa'o/ /rigs kyi bu 'gog pa la ni 'ong ba 'am 'gro ba med de/ 'gog pa gang yin pa de ni de bzhin gshegs pa'o/ /rigs kyi bu nam mkha'i dbyings la ni 'ong ba 'am 'gro ba med de/ nam mkha'i dbyings gang yin pa de ni de bzhin gshegs pa
370b2(nyi khri): 'o/ /rigs kyi bu chos 'di rnams las gzhan pa yang de bzhin gshegs pa ma yin no/ /rigs kyi bu chos 'di rnams kyi de bzhin nyid gang yin pa dang / de bzhin gshegs pa'i de bzhin nyid gang yin pa de dag ni de bzhin nyid gcig ste/
370b3(nyi khri): rigs kyi bu de bzhin nyid la ni rnam pa gnyis su med do/ /rigs kyi bu de bzhin nyid ni gcig ste/ gnyis ma yin gsum ma yin te/ rigs kyi bu 'di ltar de bzhin nyid ni med pa'i phyir bgrang ba las 'das pa'o/ /rigs kyi bu 'di
370b4(nyi khri): lta ste dper na/ mi zhig dpyid zla tha nyi ma'i gung la dpyid kyi nyi ma tsha bas gdungs pa na/ smig rgyu g.yo ba mthong ba dang / de de dang de dag tu rgyug cing 'dir khrus bya'o/ /'dir chu btung ngo snyam du sems na/ rigs kyi bu de ji
370b5(nyi khri): snyam du sems/ chu de gang nas 'ongs/ shar phyogs kyi rgya mtsho chen po 'am/ lho phyogs dang / nub phyogs dang / byang phyogs kyi rgya mtshor 'gro 'am/ gang du 'gro/ rtag par rab tu ngu bas smras pa/ rigs kyi bu smig rgyu ba la
370b6(nyi khri): chu yod pa ma yin na/ de la 'ong ba dang 'gro ba lta ga la yod/ rigs kyi bu dpyid kyi tsha bas gdungs pa'i mi de ni/ smig rgyu ba chu med pa la chur 'du shes skyed pas byis pa'i rigs/ shes rab rtul po'i rigs te/ de na chu'i ngo bo
370b7(nyi khri): ni yod pa ma yin no/ /chos kyis 'phags pas smras pa rigs kyi bu de de bzhin no/ /de de bzhin no/ /rigs kyi bu de bzhin du gang su yang rung ba 'ga' zhig de bzhin gshegs pa la gzugs sam sgrar mngon par zhen nas/ de dag
371a1(nyi khri): de bzhin gshegs pa byon pa dang / bzhud par rtog pa de dag thams cad ni byis pa'i rigs/ shes rab rtul po'i rigs so/ /zhes brjod par bya ste/ dper na mi zhig chu med pa la/ chur 'du shes
371a2(nyi khri): skyed pa bzhin no/ /de ci'i phyir zhe na/ de bzhin gshegs pa ni chos kyi sku yin pas/ gzugs kyi skur mi blta'o/ /rigs kyi bu chos nyid la ni 'gro ba 'am/ 'ong ba med de/ rigs kyi bu de bzhin du de bzhin gshegs pa
371a3(nyi khri): rnams la yang byon pa 'am/ bzhud pa med do/ /rigs kyi bu dper na/ sgyu ma mkhan gyis sprul pa'i glang po che'i tshogs sam/ rta'i tshogs sam/ shing rta'i tshogs sam/ rkang tang gi tshogs la/ 'ong ba 'am/ 'gro
371a4(nyi khri): ba med de/ rigs kyi bu de bzhin du de bzhin gshegs pa rnams la yang byon pa 'am/ bzhud pa med do/ /rigs kyi bu dper na mi zhig gi rmi lam du/ de bzhin gshegs pa gcig gam/ gnyis sam/ gsum mam
371a5(nyi khri): bzhi 'am/ lnga 'am/ bcu 'am/ nyi shu 'am/ sum cu 'am/ bzhi bcu 'am/ lnga bcu 'am/ brgya 'am/ stong ngam/ brgya phrag stong ngam/ de bas kyang mang ba mthong nas sad pa dang / de bzhin gshegs
371a6(nyi khri): pa gcig kyang ma mthong na/ rigs kyi bu de ji snyam du sems/ de bzhin gshegs pa de dag gang nas byon/ de bzhin gshegs pa de dag gar bzhud rtag par rab tu ngu bas smras pa/ rigs kyi bu rmi lam gyi chos ni gang yang yongs su
371a7(nyi khri): grub pa med de/ rmi lam ni pa ste yang dag pa ma yin pa'o/ /chos kyis 'phags pas smras pa/ rigs kyi bu de bzhin du chos thams cad ni rmi lam dang 'dra'o zhes/ de bzhin gshegs pas gsungs te/ rigs kyi bu gang su yang rung
371b1(nyi khri): chos thams cad ni rmi lam dang 'dra'o zhes/ /de bzhin gshegs pas bshad pa legs par mi shes pa de dag ni de bzhin gshegs pa la ming gi tshogs sam/ gzugs kyi tshogs su mngon par zhen pas/ de dag ni de bzhin gshegs pa rnams
371b2(nyi khri): byon pa dang / bzhud par rtog ste/ 'di ltar chos nyid rab tu mi shes pa'i phyir ro/ /rigs kyi bu gang de bzhin gshegs pa byon pa 'am/ bzhud par 'dod pa de dag thams cad ni byis pa so so'i skye bo ste/ de dag thams cad ni 'gro ba lnga'i 'khor
371b3(nyi khri): bar dong / 'dong / 'dong bar 'gyur ro/ /de dag thams cad ni shes rab kyi pha rol du phyin pa dang thag ring / de dag thams cad ni sangs rgyas kyi chos rnams dang thag ring ngo / /rigs kyi bu gang dag de bzhin gshegs pas chos thams cad rmi lam
371b4(nyi khri): lta bu'o zhes bshad pa legs par shes pa de dag ni/ chos gang yang 'ong ba 'am 'gro bar mi rtog go /gang de bzhin gshegs pa'i chos nyid 'di lta bur rab tu shes pa de dag ni bla na med pa yang dag par rdzogs pa'i byang chub tu nye bar gyur to/ /
371b5(nyi khri): de dag ni shes rab kyi pha rol du phyin pa la spyod pa'o/ /de dag ni de bzhin gshegs pa'i slob ma ste/ grong khyer gyi bsod snyoms don yod par za'o/ /de dag ni 'jig rten pa'i sbyin gnas so/ /rigs kyi bu 'di lta ste/ dper na rgya mtsho chen
371b6(nyi khri): po'i rin po che rnams ni shar phyogs nas kyang ma 'ongs/ lho phyogs dang / nub phyogs dang / byang phyogs dang / mtshams rnams dang / steng dang / 'og dang / phyogs bcu gang nas kyang ma 'ongs mod kyi/ 'on kyang sems can rnams kyi dge
371b7(nyi khri): ba'i rtsa ba'i rgyus rgya mtsho chen por rin po che rnams 'byung ste/ de dag rgyu med pa las byung ba yang ma yin gyi/ rgyu dang rkyen rnams la rag lus pa/ rten cing 'brel pa las 'byung ngo / /rin po che de dag med par 'gyur ba na yang phyogs bcu gang du
372a1(nyi khri): yang mi 'pho ste dong ba med mod kyi/ 'on kyang rkyen gang rnams yod pa las/ rin po che de dag 'byung bar 'gyur ba'i rkyen rnams med par gyur pa las rin po che de rnams med par 'gyur ro/ /rigs kyi bu de bzhin
372a2(nyi khri): du de bzhin gshegs pa rnams kyi sku yongs su rdzogs pa yang phyogs bcu'i 'jig rten gang nas kyang ma byon/ gang du yang mi bzhud do/ /sangs rgyas bcom ldan 'das kyi sku de dag rgyu med pa las byung ba yang ma yin gyi sngon gyi spyod pa yongs su
372a3(nyi khri): rdzogs pa'i rgyu dang rkyen tshogs pa la rag lus pa rgyu las kun du byung ba sngon gyi las kyi rnam par smin pa'i sems can gyi dmigs pa dang ldan pa las snang ste/ phyogs bcu gang na yang yod pa ni ma yin gyi rgyu dang rkyen gang rnams yod pa las sku yongs
372a4(nyi khri): su rdzogs par 'gyur ba'i rgyu dang rkyen de rnams med pa dang yongs su rdzogs par mi 'gyur ro/ /rigs kyi bu 'di lta ste dper na/ pi wang gi sgra 'byung ba'i tshe/ gang nas kyang ma 'ongs/ 'gag pa'i tshe gang du yang mi 'gro gang du yang 'pho ba med
372a5(nyi khri): la/ rten cing yang 'byung ba rgyu dang rkyen la rag lus so/ /'di lta ste dper na/ pi wang gi khog pa dang / pags pa dang / yu ba dang / rgyud dang blang ba dang sbreng shing dang mi'i rtsol ba la rten nas pi wang gi sgra 'byung ste/ sgra de yang
372a6(nyi khri): khog pa las kyang ma byung / pags pa dang / yu ba dang / rgyud rnams dang / sbreng shing las kyang ma byung / blang ba dang / mi'i rtsol ba las kyang ma byung mod kyi/ 'on kyang thams cad 'dus shing ldan pa las sgra 'byung ngo / /'gag pa na yang
372a7(nyi khri): sgra de gang du yang mi 'gro/ rigs kyi bu de bzhin du sangs rgyas bcom ldan 'das rnams kyi sku yongs su rdzogs pa yang / rgyu dang rkyen la rag lus pa ste/ dge ba'i rtsa ba du ma las yongs su rdzogs pa'o/ /rgyu gcig las ma byung / rkyen gcig
372b1(nyi khri): las ma byung / dge ba'i rtsa ba gcig las sangs rgyas kyi sku byung ba ma yin no/ /rgyu med pa las byung ba yang ma yin te/ rgyu dang rkyen du ma tshogs pa las byung ba de gang nas kyang ma byon/ rgyu dang rkyen tshogs pa med na yang gang du yang mi bzhud do/ /
372b2(nyi khri): rigs kyi bu de ltar khyod kyis de bzhin gshegs pa de rnams byon pa dang / bzhud pa blta bar bya'o/ /rigs kyi bu khyod kyis chos thams cad kyi/ chos nyid kyang de bzhin du rig par bya'o/ /rigs kyi bu khyod kyis de bzhin gshegs pa rnams dang /
372b3(nyi khri): chos thams cad skye ba med pa dang / 'gag pa med par rab tu shes na/ khyod bla na med pa yang dag par rdzogs pa'i byang chub tu nges par 'gyur ro/ /shes rab kyi pha rol du phyin pa'i thabs mkhas pa la yang nges par spyod par 'gyur ro/ /de bzhin
372b4(nyi khri): gshegs pa rnams byon pa dang / bzhud pa med pa ston pa'i chos kyi rnam grangs 'di bshad pa na/ sa chen po rab tu g.yos par gyur/ stong gsum gyi stong chen po'i 'jig rten gyi khams thams cad kyang rnam pa drug tu g.yos/ rab tu
372b5(nyi khri): g.yos/ kun du rab tu g.yos/ 'gul rab tu 'gul/ kun du rab tu 'gul to/ /bdud kyi gnas thams cad kyang 'khrugs/ nyams par gyur to/ /stong gsum gyi stong chen po'i 'jig rten gyi khams na/ rtsi shing dang /
372b6(nyi khri): sman dang / nags tshal ji snyed yod pa de dag thams cad kyang / byang chub sems dpa' sems dpa' chen po chos kyis 'phags pa gang na ba de logs su rab tu 'dud par gyur to/ /dus ma yin pa'i me tog rnams kyang byung bar gyur/
372b7(nyi khri): steng gi bar snang las kyang me tog gi char rab tu 'bab par gyur/ rnga'i sgra rnam pa sna tshogs rnams kyang steng gi bar snang las grags par gyur to/ /rgyal po chen po bzhi dang / lha'i dbang po brgya byin gyis kyang / byang chub sems
373a1(nyi khri): dpa' sems dpa' chen po chos kyis 'phags pa la/ lha'i me tog man dA ra ba dang / lha'i tsan dan gyi phye ma dang / lha'i me tog dang / phye ma gzhan dag gis kyang gtor/ mngon par gtor/ rab
373a2(nyi khri): tu mngon par gtor nas/ tshig 'di skad smras so/ /rigs kyi bu khyod kyi yon tan gyis deng bdag cag rnams kyis kyang / don dam pa las byung ba'i gtam 'jig rten thams cad kyis yid ches par dka' ba/ 'jig tshogs la gnas pa'i byang chub
373a3(nyi khri): sems dpa' rnams kyis ma yin pa bshad pa thos so/ /de nas byang chub sems dpa' sems dpa' chen po rtag par rab tu ngu bas/ byang chub sems dpa' sems dpa' chen po chos kyis 'phags pa la 'di skad smras so/ /sa
373a4(nyi khri): chen po 'di g.yos par gyur pa'i rgyu gang yin/ rkyen gang yin/ chos kyis 'phags pas smras pa/ rigs kyi bu de bzhin gshegs pa rnams byon pa med pa dang / bzhud pa med pa bshad pa 'di khyod kyis dris/ ngas bshad pa na/
373a5(nyi khri): srog chags brgyad stong mi skye ba'i chos la bzod pa rab tu thob par gyur/ bye ba phrag brgyad cus bla na med pa yang dag par rdzogs pa'i byang chub tu sems bskyed/ srog chags stong phrag drug cu rtsa bzhi ni/ rdul med cing dri ma med par gyur
373a6(nyi khri): nas/ chos la chos kyi mig rnam par dag par gyur pa'i phyir ro/ /de nas byang chub sems dpa' sems dpa' chen po rtag par rab tu ngu ba dga' zhing rab tu dga' ba rgya chen po dang ldan par gyur te/ bdag gis gang shes rab kyi pha rol du phyin
373a7(nyi khri): pa dang / de bzhin gshegs pa rnams byon pa dang / bzhud pa med pa'i chos bshad pa 'di yongs su dris pa las/ sems can 'di snyed cig gi don byas pa ni/ bdag gis rnyed pa rab tu rnyed do/ /bla na med pa yang dag par rdzogs pa'i byang chub
373b1(nyi khri): yongs su rdzogs par bya ba'i bdag gi dge ba'i rtsa ba ni de nyid kyis chog gi / da phyin chad ni bdag la bla na med pa yang dag par rdzogs pa'i the tshom mi 'byung / bdag de bzhin gshegs pa dgra bcom pa yang dag par rdzogs pa'i sangs rgyas su
373b2(nyi khri): 'gyur ba la dogs pa med do snyam nas de dga' zhing rab tu dga' ba dang / yid bde ba de nyid dang ldan pas/ shing ta la bdun tsam gyi nam mkha' la 'phags nas/ shing ta la bdun tsam gyi nam mkha' la gnas te/ 'di snyam du
373b3(nyi khri): bdag 'di ltar bar snang la 'dug pas/ byang chub sems dpa' sems dpa' chen po chos kyis 'phags pa la cis mchod snyam du bsams pa dang / de nas lha'i dbang po brgya byin gyis/ byang chub sems dpa' sems dpa'
373b4(nyi khri): chen po rtag par rab tu ngu ba nam mkha' la 'phags pa mthong nas de sems la yongs su rtog pa sems kyis shes te/ lha'i me tog man dA ra ba dag de la byin nas 'di skad smras so/ /rigs kyi bu khyod me tog 'di dag gis 'phags
373b5(nyi khri): pa byang chub sems dpa' sems dpa' chen po chos kyis 'phags pa la mchod pa byos shig / rigs kyi bu khyod kyi mthus deng sems can stong phrag mang po rnams kyi don byas par gyur pa'i phyir/ rigs kyi bu khyod la nged kyis phan gdags
373b6(nyi khri): so/ /rigs kyi bu khyod kyis ji ltar spro bar byas pa de lta bur/ gang sems can thams cad kyi don du bskal pa tshad med grangs med par spro bar byed pa'i sems can de lta bu dag rab tu dkon no/ /de nas byang chub sems dpa' sems dpa' chen
373b7(nyi khri): pos lha'i dbang po brgya byin las me tog man dA ra ba dag blangs nas/ byang chub sems dpa' sems dpa' chen po chos kyis 'phags pa la gtor/ mngon par gtor/ byang chub sems dpa' sems dpa' chen po chos kyis 'phags pa
374a1(nyi khri): la bdag gi lus kyis kyang bkab nas tshig 'di skad smras so/ /rigs kyi bu khyod la deng phan chad g.yog bya ba'i phyir bdag gi lus kyang 'bul lo zhes nas/ de bar snang las babs te bdag phul nas/ byang
374a2(nyi khri): chub sems dpa' sems dpa' chen po chos kyis 'phags pa'i mdun du thal mo sbyar te 'dug go / de nas tshong dpon gyi bu mo dang bu mo lnga brgya po de dag gis byang chub sems dpa' sems dpa' chen po rtag par rab tu ngu ba la 'di skad smras so/ /
374a3(nyi khri): rigs kyi bu khyod la bdag cag kyang 'di ltar lus 'bul lo/ /bdag cag kyang dge ba'i rtsa ba 'dis chos de dag nyid thob par gyur cig /phyin chad kyang khyod nyid dang lhan cig tu sangs rgyas dang byang chub sems dpa' rnams la mchod pa byed
374a4(nyi khri): par gyur cig / khyod dang lhan cig tu gnas par gyur cig /de nas byang chub sems dpa' sems dpa' chen po rtag par rab tu ngu bas/ tshong dpon gyi bu mo de dang bu mo lnga brgya po de dag la 'di skad smras so/ /bu mo khyod snying nas nga'i bsam pa dang
374a5(nyi khri): 'thun par byed cing / snying nas nga la lus 'bul na ni nga yang khyed len to/ /bu mo de dag gis smras pa/ bdag cag khyod la snying nas bsam pa dang 'thun par byed cing / khyod ci dgos pa bya ba'i phyir snying nas lus 'bul lo/ /de
374a6(nyi khri): nas byang chub sems dpa' sems dpa' chen po rtag par rab tu ngu bas/ tshong dpon gyi bu mo de la pa bu mo lnga brgya rnams rgyan thams cad kyis klubs/ shing rta lnga brgya po de rnams kyang rgyan gyis brgyan nas/ thams cad byang chub
374a7(nyi khri): sems dpa' sems dpa' chen po chos kyis 'phags pa la phul te/ rigs kyi bu khyod la bu mo 'di rnams dang / shing rta lnga brgya po 'di rnams yongs su spyad par bya ba'i phyir dbul lo/ /zhes smras so/ /de nas lha'i dbang po brgya byin
374b1(nyi khri): gyis rigs kyi bu de la rigs kyi bu legs so/ /legs so zhes nas/ legs pa byin te/ rigs kyi bu byang chub sems dpa' sems dpa' chen po de dag gis de ltar bdog pa thams cad yongs su gtang bar bya'o/ /gtong ba'i sems
374b2(nyi khri): de lta bu dag gis ni byang chub sems dpa' sems dpa' chen po rnams myur du bla na med pa yang dag par rdzogs pa'i byang chub tu mngon par 'tshang rgya'o/ /chos smra ba la de ltar mchod pa byas na/ shes rab kyi pha rol du phyin pa'i thabs mkhas
374b3(nyi khri): pa nyan nus par 'gyur ro/ /sngon gyi de bzhin gshegs pa dgra bcom pa yang dag par rdzogs pa'i sangs rgyas de rnams kyis kyang / sngon byang chub sems dpa'i spyad pa spyod pa'i tshe/ gtong ba de lta bu la gnas nas/ bla na med pa
374b4(nyi khri): yang dag par rdzogs pa'i byang chub kun du bsgrubs/ shes rab kyi pha rol du phyin pa'i thabs mkhas pa yang yongs su dris so/ /de nas byang chub sems dpa' sems dpa' chen po chos kyis 'phags pas/ byang chub sems
374b5(nyi khri): dpa' sems dpa' chen po rtag par rab tu ngu ba'i dge ba'i rtsa ba yongs su rdzogs par bya ba'i phyir/ tshong dpon gyi bu mo la sogs pa bu mo lnga brgya po de rnams dang / shing rta lnga brgya blangs so/ /blangs nas kyang rtag par rab tu ngu ba'i
374b6(nyi khri): rigs kyi bu de nyid la slar byin no/ /de nas byang chub sems dpa' sems dpa' chen po chos kyis 'phags pa stan las langs nas bdag gi khyim du song ngo / /nyi ma yang nub par gyur to/ /de nas byang chub sems dpa' sems dpa' chen po
374b7(nyi khri): rtag par rab tu ngu ba 'di snyam du gyur to/ /bdag chos 'dod pa'i phyir 'ongs la/ 'dug pa 'am/ nyal ba ni legs pa ma yin la/ bdag gi cha ma yin gyis/ byang chub sems dpa' sems dpa' chen po chos kyis 'phags pa bdag gi
375a1(nyi khri): khyim nas chos 'chad pa'i phyir ma byung gi bar du 'greng ba 'am/ 'chag pa'i spyod lam gnyis kyis bsdad do snyam mo/ /de nas byang chub sems dpa' sems dpa' chen po/ /chos kyis 'phags pa lo bdun du
375a2(nyi khri): snyoms par zhugs pa gcig la gnas te/ byang chub sems dpa'i ting nge 'dzin shes rab kyi pha rol du phyin pa'i thabs mkhas pa las byung ba stong phrag grangs med tshad med pa las gnas par gyur to/ /byang chub sems dpa' sems dpa' chen
375a3(nyi khri): po rtag par rab tu ngu ba yang lo bdun du 'dod pa'i rnam par rtog pa mi skyed/ gnod sems kyi rnam par rtog pa dang / 'tshe ba'i rnam par rtog pa dang / ro la chags pa mi skyed kyi/ gzhan du na byang chub sems dpa' sems dpa' chen po chos
375a4(nyi khri): kyis 'phags pa'i rigs kyi bu de gang la 'dug nas chos 'chad pa'i chos kyi stan bting bar bya na/ byang chub sems dpa' sems dpa' chen po chos kyis 'phags pa 'di langs pa ji tsam na mthong snyam pa dang / sa phyogs gang du byang chub sems
375a5(nyi khri): dpa' sems dpa' chen po chos kyis 'phags pa/ shes rab kyi pha rol du phyin pa'i thabs mkhas pa 'chad pa'i sa phyogs de yang phyag dar byas shing chag chag gis btab la/ me tog sna tshogs kyis kun du gtor to snyam pa las bsam pa
375a6(nyi khri): gzhan med do/ /tshong dpon gyi bu mo la pa bu mo lnga brgya po de rnams kyang / byang chub sems dpa' sems dpa' chen po rtag par rab tu ngu ba'i rjes su slob cing / spyod lam gnyis po de nyid kyis sdod cing 'khod do/ /bya ba thams cad
375a7(nyi khri): kyang de dang rjes su 'thun par byed do/ /de nas byang chub sems dpa' sems dpa' chen po chos kyis 'phags pa zhag bdun na ting nge 'dzin de las ldang ste/ langs nas kyang grong khyer gyi dbus su chos 'chad do/ /zhes zer ba'i sgra nam mkha' las
375b1(nyi khri): byung ba/ byang chub sems dpa' sems dpa' chen po rtag par rab tu ngu bas thos so/ /de nas byang chub sems dpa' sems dpa' chen po rtag par rab tu ngu bas sgra de thos nas/ dga' mgu yid rangs rab tu dga' zhing yid bde ba
375b2(nyi khri): skyes par gyur nas/ tshong dpon gyi bu mo la sogs pa bu mo lnga brgya po rnams dang lhan cig tu sa phyogs de byi dor byas nas/ chos kyi stan rin po che sna bdun las byas pa yang bting ngo / /de nas tshong dpon gyi bu mo la pa bu mo lnga brgya po
375b3(nyi khri): thams cad kyis bdag cag gi bla gos lus las phud de stan gang la/ byang chub sems dpa' sems dpa' chen po chos kyis 'phags pa 'dug ste/ chos 'chad pa'i chos kyi stan der bla gos lnga brgya stan du bting ngo / /de nas byang chub sems
375b4(nyi khri): dpa' sems dpa' chen po rtag par rab tu ngu ba/ sa phyogs de chag chag gdab pa'i phyir kho ra khor yug tu chu btsal na/ sa phyogs de chag chag gdab pa'i chu bdud sdig to can gyis ci nas kyang byang chub sems dpa' sems dpa' chen po rtag par
375b5(nyi khri): rab tu ngu ba chu ma rnyed nas/ sems la sdug bsngal ba dang / yid mi dga' ba dang / sems gzhan du gyur te/ de'i dge ba'i rtsa ba med par gyur cing / mchod pa de yang ngan par 'gyur ba de lta bur bya ba'i phyir/ chu de med pa byas pas
375b6(nyi khri): chu ma rnyed par gyur to/ /de nas byang chub sems dpa' sems dpa' chen po rtag par rab tu ngu ba 'di snyam du gyur to/ /'o na bdag gi lus phug ste/ sa phyogs 'di khrag gis chag chag gdab bo/ /de ci'i phyir zhe na/ sa phyogs 'di ni rdul che ste/
375b7(nyi khri): rdul de dag byang chub sems dpa' sems dpa' chen po chos kyis 'phags pa'i lus la ma rung bar gyur na/ bdag gi lus nges par 'jig par 'gyur ba 'dis ci zhig bya/ bdag gi lus don med par chud zos pa bas 'di ltar byas na bdag gi
376a1(nyi khri): lus med par gyur kyang bla'o/ /bdag gi lus stong phrag du ma 'dod pa'i rgyu dang / 'dod pa'i gzhi dang / 'dod pa'i mtshan mar 'khor ba na yang dang yang du 'khor ba'i tshe/ chud zos kyi gnas 'di lta bu dag tu ni ma
376a2(nyi khri): song ngo / /de nas byang chub sems dpa' sems dpa' chen po rtag par rab tu ngu ba mtshon rnon po zhig thogs te bdag gi lus kun phug nas/ sa phyogs de kun bdag gi khrag gis chag chag btab bo/ /tshong dpon gyi bu mo la sogs pa bu mo lnga brgya po
376a3(nyi khri): de rnams kyang / byang chub sems dpa' sems dpa' chen po rtag par rab tu ngu ba'i rjes su slob pas/ thams cad kyis mtshon rnon po blangs nas/ bdag cag gi lus phug ste/ sa phyogs de bdag cag gi khrag gis chag chag btab bo/ /
376a4(nyi khri): byang chub sems dpa' sems dpa' chen po rtag par rab tu ngu ba dang / bu mo de rnams kyang sems gzhan du ma gyur te/ bdud sdig to can gyis dge ba'i phyogs la bar chad bya ba'i skabs rnyed par yang ma gyur to/ /de nas lha'i dbang po brgya byin
376a5(nyi khri): 'di snyam du gyur to/ /byang chub sems dpa' sems dpa' chen po rtag par rab tu ngu ba 'di de ltar chos 'dod pa dang / de ltar yi dam la brtan pa dang / go cha chen po bgos pa dang / bla na med pa yang dag par rdzogs pa'i byang chub kyi phyir lus
376a6(nyi khri): dang srog la mi lta ba dang / bla na med pa yang dag par rdzogs pa'i byang chub tu mngon par rdzogs par sangs rgyas nas/ lhag pa'i bsam pas 'di ltar sems can rnams 'khor ba'i sdug bsngal dpag tu med pa las yongs su thar bar bya bar sems pa
376a7(nyi khri): de ngo mtshar che'o/ /de nas lha'i dbang po brgya byin gyis khrag de thams cad lha'i tsan dan gyi chur byin gyis brlabs so/ /sa phyogs de kho ra khor yug kyang / lha'i tsan dan gyi chu'i dri bsam gyis mi khyab pa dpag tshad brgya'i bar du bsang bar byas so/ /de
376b1(nyi khri): nas lha'i dbang po brgya byin gyis/ byang chub sems dpa' sems dpa' chen po rtag par rab tu ngu ba la 'di skad smras so/ /rigs kyi bu khyod kyis brtson 'grus bsam gyis mi khyab pa dang / khyod chos 'dod pa dang / chos tshol ba bla na med pa de
376b2(nyi khri): legs so/ /legs so/ /rigs kyi bu sngon gyi de bzhin gshegs pa dgra bcom pa yang dag par rdzogs pa'i sangs rgyas rnams kyis kyang lhag pa'i bsam pa de lta bu dang / brtson 'grus de lta bu dang / chos 'dod pa de lta bus bla na med pa yang dag
376b3(nyi khri): par rdzogs pa'i byang chub bsgrubs so/ /de nas byang chub sems dpa' sems dpa' chen po rtag par rab tu ngu ba 'di snyam du gyur to/ /bdag gis 'phags pa byang chub sems dpa' sems dpa' chen po chos kyis 'phags pa'i chos kyi stan ni bting zin/ sa
376b4(nyi khri): phyogs 'di yang chag chag btab cing phyag dar byas zin na/ sa phyogs 'di dag tu me tog gis gtor ba dang / 'phags pa byang chub sems dpa' sems dpa' chen po chos kyis 'phags pa chos 'chad pa la gtor ba'i me tog bdag gis ga las rnyed snyam pa
376b5(nyi khri): dang / de nas lha'i dbang po brgya byin gyis/ byang chub sems dpa' sems dpa' chen po rtag par rab tu ngu ba la 'di skad smras so/ /rigs kyi bu lha'i me tog man dA ra ba 'di rnams khyer la/ 'di dag gis sa phyogs 'di khyod kyis me tog gis gtor
376b6(nyi khri): cig/ 'phags pa byang chub sems dpa' sems dpa' chen po chos kyis 'phags pa chos kyi stan la 'dug cing / chos 'chad pa la yang gtor cig ces nas/ des lha'i me tog man dA ra ba khal bzhi brgya de la byin no/ /de nas byang chub sems dpa' sems dpa' chen po rtag par rab
376b7(nyi khri): tu ngu bas me tog de dag blangs nas/ me tog de dag kha cig ni sa phyogs der gtor/ me tog kha cig ni byang chub sems dpa' sems dpa' chen po chos kyis 'phags pa la mchod pa'i phyir bzhag go /de nas byang chub sems dpa' sems dpa' chen po chos kyis 'phags
377a1(nyi khri): pa lo bdun lon pa dang / ting nge 'dzin de las langs nas/ chos kyi stan gang na 'dug pa der song nas/ stan bting ba la 'dug ste/ 'khor brgya stong du mas yongs su bskor/ mdun du byas nas shes rab kyi pha rol du phyin
377a2(nyi khri): pa 'chad do/ /de nas byang chub sems dpa' sems dpa' chen po rtag par rab tu ngu ba tshong dpon gyi bu mo la sogs pa bu mo lnga brgya dang bcas pas/ byang chub sems dpa' sems dpa' chen po chos kyis 'phags pa la me tog gis mchod pa byas so/ /
377a3(nyi khri): de nas byang chub sems dpa' sems dpa' chen po rtag par rab tu ngu bas byang chub sems dpa' sems dpa' chen po chos kyis 'phags pa mthong nas dper na dge slong bsam gtan dang po la snyoms par zhugs pa yid la byed pa rtse gcig tu gyur pa de
377a4(nyi khri): lta bu'i bde ba rab tu thob par gyur/ de la byang chub sems dpa' sems dpa' chen po chos kyis 'phags pa shes rab kyi pha rol du phyin pa'i chos 'chad pa ni 'di lta ste/ chos thams cad mnyam pa nyid pas/ shes rab kyi pha rol du phyin pa mnyam
377a5(nyi khri): pa nyid do/ /chos thams cad rnam par dben pas/ shes rab kyi pha rol du phyin pa rnam par dben no/ /chos thams cad mi g.yo ba nyid kyi phyir/ shes rab kyi pha rol du phyin pa mi g.yo ba nyid do/ /chos thams cad sems pa med pa'i phyir/
377a6(nyi khri): shes rab kyi pha rol du phyin pa sems pa med pa nyid do/ /chos thams cad mnan pa med pa'i phyir/ shes rab kyi pha rol du phyin pa mnan pa med pa nyid do/ /chos thams cad ro gcig pa'i phyir/ shes rab kyi pha rol du phyin pa ro gcig pa nyid do/ /
377a7(nyi khri): chos thams cad mtha' yas pa'i phyir/ shes rab kyi pha rol tu phyin pa mtha' yas pa nyid do/ /chos thams cad skye ba med pa'i phyir/ shes rab kyi pha rol tu phyin pa skye ba med pa nyid do/ /chos thams cad 'gag pa med pa'i phyir/ shes rab kyi
377b1(nyi khri): pha rol tu phyin pa 'gag pa med pa nyid do/ /nam mkha' mtha' yas pa'i phyir/ shes rab kyi pha rol du phyin pa mtha' yas pa nyid do/ /rgya mtsho mtha' yas pa'i phyir/ shes rab kyi pha rol du phyin pa mtha' yas pa nyid do/ /ri rab lta bur rnam pa sna tshogs
377b2(nyi khri): pa'i phyir/ shes rab kyi pha rol du phyin pa rnam pa sna tshogs pa nyid do/ /nam mkha' ltar rnam par mi rtog pa'i phyir/ shes rab kyi pha rol du phyin pa rnam par mi rtog pa nyid do/ /gzugs mtha' yas pa'i phyir/ shes rab kyi pha rol du phyin pa mtha'
377b3(nyi khri): yas pa nyid do/ /de bzhin du tshor ba dang / 'du shes dang / 'du byed dang / rnam par shes pa mtha' yas pa'i phyir/ shes rab kyi pha rol du phyin pa mtha' yas pa nyid do/ /sa'i khams mtha' yas pa'i phyir/ shes rab kyi pha rol du phyin
377b4(nyi khri): pa mtha' yas pa nyid do/ /de bzhin du chu'i khams dang / me'i khams dang / rlung gi khams mtha' yas pa'i phyir/ shes rab kyi pha rol du phyin pa mtha' yas pa nyid do/ /nam mkha'i dbyings mtha' yas pa'i phyir/ shes rab kyi pha rol du phyin pa mtha'
377b5(nyi khri): yas pa nyid do/ /rdo rje lta bur chos thams cad mnyam pa nyid du gyur pa'i phyir/ shes rab kyi pha rol du phyin pa mnyam pa nyid do/ /chos thams cad 'jig pa med pa'i phyir/ shes rab kyi pha rol du phyin pa 'jig pa med pa nyid do/ /chos thams cad dmigs
377b6(nyi khri): su med pa'i phyir/ shes rab kyi pha rol tu phyin pa dmigs su med pa nyid do/ /chos thams cad rnam par 'byed pa mnyam pa nyid kyi phyir/ shes rab kyi pha rol du phyin pa mnyam pa nyid do/ /chos thams cad g.yo ba med pa'i phyir/ shes rab kyi pha
377b7(nyi khri): rol du phyin pa g.yo ba med pa nyid do/ /chos thams cad bsam gyis mi khyab pa'i phyir/ shes rab kyi pha rol du phyin pa bsam gyis mi khyab pa nyid du rig par bya'o/ /de nas byang chub sems dpa' sems dpa' chen po rtag par rab tu ngu ba de bzhin
378a1(nyi khri): du 'dug pa las/ de'i tshe chos thams cad mnyam pa nyid yin pa'i phyir/ chos thams cad mnyam pa nyid ces bya ba'i ting nge 'dzin nges par byed do/ /chos thams cad rnam par dben pa zhes bya ba'i ting nge 'dzin dang / chos
378a2(nyi khri): thams cad g.yo ba med pa zhes bya ba'i ting nge 'dzin dang / chos thams cad sems pa med pa zhes bya ba'i ting nge 'dzin dang / chos thams cad mi non pa zhes bya ba'i ting nge 'dzin dang / chos thams cad ro gcig pa zhes bya ba'i ting nge 'dzin dang /
378a3(nyi khri): chos thams cad mtha' yas pa zhes bya ba'i ting nge 'dzin dang / chos thams cad skye ba med pa zhes bya ba'i ting nge 'dzin dang / chos thams cad 'gag pa med pa zhes bya ba'i ting nge 'dzin dang / nam mkha' mtha' yas pa zhes bya ba'i ting nge
378a4(nyi khri): 'dzin dang / rgya mtsho mtha' yas pa zhes bya ba'i ting nge 'dzin dang / ri rab rnam pa sna tshogs pa zhes bya ba'i ting nge 'dzin dang / nam mkha' lta bu zhes bya ba'i ting nge 'dzin dang / gzugs mtha' yas pa zhes bya ba'i ting nge 'dzin dang / tshor ba
378a5(nyi khri): dang / 'du shes dang / 'du byed dang / rnam par shes pa mtha' yas pa zhes bya ba'i ting nge 'dzin dang / sa'i khams mtha' yas pa zhes bya ba'i ting nge 'dzin dang / chu'i khams dang / me'i khams dang / rlung gi khams mtha' yas pa zhes
378a6(nyi khri): bya ba'i ting nge 'dzin dang / nam mkha'i khams mtha' yas pa zhes bya ba'i ting nge 'dzin dang / rdo rje lta bu zhes bya ba'i ting nge 'dzin dang / chos thams cad mi phyed pa zhes bya ba'i ting nge 'dzin dang / chos thams cad kyi ngo bo nyid dmigs su med pa
378a7(nyi khri): zhes bya ba'i ting nge 'dzin dang / chos thams cad rnam par 'jig pa mnyam pa nyid ces bya ba'i ting nge 'dzin dang / chos thams cad spyod pa med pa zhes bya ba'i ting nge 'dzin dang / chos thams cad bsam gyis mi khyab pa zhes bya ba'i ting nge 'dzin dang
378b1(nyi khri): rnam pa shes rab kyi pha rol du phyin pa bshad pa na rab tu thob par 'gyur te/ de la sogs pa ting nge 'dzin gyi sgo stong phrag drug cu byang chub sems dpa' sems dpa' chen po rtag par rab tu ngu bas rab tu thob par gyur to/ /shes rab
378b2(nyi khri): kyi pha rol tu phyin pa stong phrag nyi shu lnga pa las/ chos kyis 'phags pa'i le'u ste/ bdun cu rtsa lnga pa'o// //rab 'byor byang chub sems dpa' sems dpa' chen po rtag par rab tu ngu bas ting nge 'dzin gyi sgo
378b3(nyi khri): brgya stong phrag drug cu thob ma thag tu shar phyogs dang / lho phyogs dang / nub phyogs dang / byang phyogs dang / mtshams rnams dang / bla 'og dang / phyogs bcu gang gA'i klung gi bye ma snyed kyi stong gsum gyi stong chen po'i 'jig rten gyi
378b4(nyi khri): khams na/ sangs rgyas bcom ldan 'das byang chub sems dpa'i tshogs kyis mdun du byas pa/ dge slong gi dge 'dun gyis yongs su bskor ba/ tshul 'di nyid dang / ming 'di nyid dang / tshig 'di nyid dang / yi ge 'di dag nyid kyis shes rab
378b5(nyi khri): kyi pha rol du phyin pa 'di nyid 'chad pa mthong ba ni/ dper na stong gsum gyi stong chen po'i 'jig rten gyi khams 'di na nga byang chub sems dpa'i tshogs kyis mdun du byas shing / dge slong gi dge 'dun gyis yongs su bskor ba/ tshul 'di nyid dang ming 'di nyid dang /
378b6(nyi khri): tshig 'di nyid dang yi ge 'di dag nyid kyis shes rab kyi pha rol du phyin pa'i chos 'chad cing 'dug pa lta bu'o/ /de bsam gyis mi khyab pa'i gzungs rab tu thob pas thos pa rgya mtsho lta bu dang ldan par gyur to/ /tshe rabs thams cad du yang nams kyang sangs rgyas dang mi
378b7(nyi khri): 'bral bar gyur to/ /tshe rabs thams cad du gang dang gang du na sangs rgyas bcom ldan 'das yod pa'i 'jig rten gyi khams de dang der skyes nas/ sangs rgyas bcom ldan 'das rnams la mngon sum du chos nyan to/ /chung ngu na rmi lam na yang sangs rgyas
379a1(nyi khri): mthong ba dang mi 'bral ba dang / chos nyan pa dang / byang chub sems dpa' mthong ba dang mi 'bral lo/ /de mi khom pa thams cad spangs shing dal 'byor dang ldan par gyur to/ /de nas bcom ldan 'das kyis tshe dang ldan pa kun dga' bo la 'di skad ces
379a2(nyi khri): bka' stsal to/ /kun dga' bo rnam grangs 'dis 'di ltar rig par bya'o/ /shes rab kyi pha rol du phyin pa ni byang chub sems dpa' sems dpa' chen po rnams kyi thams cad mkhyen pa'i ye shes thob par byed pa'o/ /de bas na kun dga' bo byang chub sems dpa'
379a3(nyi khri): sems dpa' chen po thams cad mkhyen pa'i ye shes thob par 'dod pas/ shes rab kyi pha rol du phyin pa 'di la spyad par bya'o/ /de nas yang bcom ldan 'das kyis tshe dang ldan pa kun dga' bo la bka' stsal pa/ kun dga' bo khyod kyis byang chub sems dpa'
379a4(nyi khri): sems dpa' chen po rnams la phan gdags pa'i phyir/ shes rab kyi pha rol tu phyin pa 'di zung shig/ chongs shig/ lhogs shig/ kun chub par gyis shig/ gzhan la yang rgyas par ston cig/ kun dga' bo shes rab kyi pha rol du phyin pa 'di ni
379a5(nyi khri): byang chub sems dpa' sems dpa' chen po rnams kyis kyang mnyan par bya/ gzung bar bya/ bcang bar bya/ klag par bya/ kun chub par bya/ bsgrags par bya/ bstan par bya/ bshad par bya/ kha ton du bya/ rab tu bsgom par bya ste/ de bzhin
379a6(nyi khri): gshegs pa'i byin gyis brlabs kyis chung ngu na/ glegs bam chen po la yi ge gsal bar bris te/ me tog dang / bdug pa dang / spos dang / phreng ba dang / byug pa dang / phye ma dang / gos dang / gdugs dang / rgyal mtshan dang / ba dan dang / kho ra khor
379a7(nyi khri): yug tu yang mar me'i phreng ba rnam pa du mas mchod cing / rim gror bya/ bla mar bya/ bsti stang du bya/ mchod par bya/ brjed par bya/ gus par bya ste/ 'di ni ngas rjes su gdams pa'o/ /de ci'i phyir zhe na/ kun dga' bo byang chub sems dpa' sems dpa' chen po
379b1(nyi khri): rnams kyi bla na med pa yang dag par rdzogs pa'i byang chub ni shes rab kyi pha rol du phyin pa la rag lus pa'i phyir ro/ /kun dga' bo de ji snyam du sems/ khyod kyi ston pa de bzhin gshegs pa yin nam/ kun dga' bos gsol pa/ bcom ldan 'das bdag gi
379b2(nyi khri): ston pa lags so/ /bde bar gshegs pa bdag gi ston pa lags so/ /de skad gsol pa dang / bcom ldan 'das kyis tshe dang ldan pa kun dga' bo la 'di skad bka' stsal to/ /kun dga' bo de bzhin gshegs pa khyod kyi ston pa yin te/ khyod kyis yongs
379b3(nyi khri): su spyad do/ /kun dga' bo khyod kyis byams pa'i lus kyi las yid du 'ong zhing / yid du mi 'ong ba ma yin pa dang / byams pa'i dag gi las yid du 'ong zhing yid du mi 'ong ba ma yin pa dang / byams pa'i yid kyi las yid du 'ong zhing yid du mi 'ong ba ma yin
379b4(nyi khri): pas yongs su spyad do/ /de bas na kun dga' bo nga da ltar lus 'di la gnas shing 'tsho skyong ba na/ gang khyod kyis byams pa dang dga' ba dang / bla mar byas pa de/ da 'das pa'i 'og tu khyod kyis shes rab kyi pha rol du phyin pa 'di la gyis shig /kun dga'
379b5(nyi khri): bo khyod la lan gnyis lan gsum du gtad cing rjes su gtad kyis/ khyod kyis ci nas kyang shes rab kyi pha rol du phyin pa 'di med par mi 'gyur bar gyis shig /kun dga' bo ji srid du shes rab kyi pha rol du phyin pa 'di 'jig rten na gnas pa de srid du de
379b6(nyi khri): bzhin gshegs pa yang bzhugs par rig par bya/ de srid du de bzhin gshegs pa chos 'chad par rig par bya'o/ /kun dga' bo sems can gang dag shes rab kyi pha rol du phyin pa 'di nyan pa dang / 'dzin pa dang / 'chang ba dang / klog pa dang / kun chub
379b7(nyi khri): par byed pa dang / sgrogs pa dang / ston pa dang / kha ton byed pa dang / 'dri ba dang / rim gror byed pa dang / bla mar byed pa dang / bsti stang du byed pa dang / mchod par byed pa dang / rjed par byed pa dang / gus par byed cing / me tog dang / bdug pa dang / spos dang /
380a1(nyi khri): phreng ba dang / byug pa dang / gos dang / phye ma dang / gdugs dang / rgyal mtshan dang / ba dan dang / kho ra khor yug tu mar me'i phreng ba rnam pa sna tshogs kyi mchod pas mchod par byed pa'i sems can de dag ni sangs rgyas mthong
380a2(nyi khri): ba dang mi 'bral ba/ chos nyan pa dang mi 'bral bar rig par bya'o/ /kun dga' bo sems can de dag ni de bzhin gshegs pa'i zham ring bar 'khod par rig par bya'o/ /bcom ldan 'das thugs dgyes pas de skad bka' stsal pa dang / tshe dang ldan pa rab
380a3(nyi khri): 'byor dang / tshe dang ldan pa sha ri'i bu dang / tshe dang ldan pa maud gal chen po'i bu dang / tshe dang ldan pa 'od srungs chen po dang / tshe dang ldan pa byams ma'i bu gang po dang / tshe dang ldan pa ka ta ya na chen po dang / tshe dang ldan pa ma 'gags pa dang / tshe dang ldan pa re ba ta
380a4(nyi khri): dang / tshe dang ldan pa rA hu la dang / 'khor rnam bzhi dang / lha dang / mi dang / lha ma yin du bcas pa'i 'jig rten pa/ bcom ldan 'das kyis bka' stsal pa la mngon par dga' bar gyur to/ /shes rab kyi pha rol du phyin pa stong phrag nyi shu lnga pa las/
380a5(nyi khri): yongs su gtad pa'i le'u ste/ bdun cu rtsa drug pa'o// //shes rab kyi pha rol du phyin pa stong phrag nyi shu lnga pa/ phyogs bcu mtha' yas mu med pa'i 'jig rten gyi khams kyi 'das pa dang / ma byon pa dang / da ltar gyi sangs rgyas
380a6(nyi khri): dang / byang chub sems dpa' dang / nyan thos dang / rang sangs rgyas rnams kyi yum rdzogs // //nyi khri 'di dge ba'i bshes gnyen myang sgom chos 'bar gyi thugs dam gser khri la phyi mo byas nas zhus dag lan gnyis dang / nyi khri yer pa ma'i steng nas
380a7(nyi khri): zhus dag legs par bgyis bdog pas/ slan chad bri ba rnams kyang 'di kho na bzhin bri bar bya'o/ /zhes ma phyi 'jang par las byung zhing / slob dpon seng ge bzang pos zhus dag mdzad pa'i nyi khri dang dpe la lar chos nyid mi 'gyur ba'i le'u ste bdun cu rtsa gcig pa'o zhes pa yan las mi 'dug /'di'i phyi mo sogs dpe la lar de'i
380b1(nyi khri): steng du/ byang chub sems dpa'i bslab pa la rab tu phye ba'i le'u/ byang chub sems dpa' rtag par rab tu ngu bas ting nge 'dzin gyi sgo mang po thob pa'i le'u/ rtag par rab tu ngu ba'i le'u/ chos 'phags kyi le'u/ yongs su gtad pa'i le'u ste bdun cu rtsa drug 'dug pa sngon gyi lo rgyus dang gsan yig khungs ma rnams dang mthun 'on
380b2(nyi khri): kyang le'u phyi ma lnga po 'di 'gyur khyad lta bu'i don la khyad med kyang tshig cung zad mi 'dra ba'i dpe gsum tsam mthong / lar dpe 'di nyid kyi dbu zhabs thams cad du gzhan dang tshig zur mi 'dra ba dang tshig sna ring thung ci rigs pa 'dug /khyad par gleng gzhi'i skabs tshig sna 'ga' zhig 'bum dang mthun par snang ngo // //
380b3(nyi khri): @#/ /oM swa sti/ /lha dbang dbang po sogs kyis gus bsten pa'i/ /mi mchog mchog gi rnam 'dren sku gsum bdag /rnam grol grol ba'i lam dang tshogs kyi mchog /ma lus lus can mgon rnams phyag gi yul/ /stong dang snying rje dbyer med lha lam ngos/ /phrin las chu 'dzin 'thug po 'khrigs pa las/ /
380b4(nyi khri): phan dang bde ba'i bdud rtsi'i char 'bebs pa'i/ /sras bcas rgyal bas slar yang dge legs sa stsol/ /srid zhi'i rmad byung yon tan 'byung gnas mchog /mchog gyur legs gsungs dgos 'dod dbang gi rgyal/ /rgyal mtshan tog ltar mngon par mtho ba'i rten/ /rten mchog sangs rgyas bstan pa'i dpal du spel/ /
380b5(nyi khri): gang gang dman mchog gdul bya'i bye brag gis/ /mang mang theg pa'i rim pa mtha' yas kyang / /nges nges sde snod gsum du 'du ba las/ /zab zab bar pa mtshan nyid med pa'i bka'/ /dri za'i yul bzhugs bye ba phrag brgya pa/ /mchod sbyin brgya pa'i gnas bzhugs 'bum phrag brgya/ /gdengs can grong
380b6(nyi khri): bzhugs stong phrag brgya pa la/ /rgyas pa'i rgyas 'bring bsdus pa'i rnam gzhag mdzad/ /nyi khri khri brgyad stong pa shes rab khri/ /'bring gi rgyas 'bring bsdus pa zhes su grags/ /brgyad stong pa dang sdud pa tshigs bcad la/ /bsdus dang shin tu bsdus zhes mkhas mang bzhed/ /yang na 'bum dang nyi khri brgyad stong
380b7(nyi khri): pa/ /rgyas 'bring bsdus par yongs su grags pa las/ /rgyas pa ris med 'gro ba'i mchod sdong du/ /'dzad med dbang gi rgyal po'i char phabs nas/ /slar yang bstan 'gro'i dge legs spel ba'i ched/ /stong phrag nyi shu lnga pa'i rin chen dbyig /zad mi shes pa nam mkha' mdzod kyi sgo/ /
381a1(nyi khri): grangs med gcig char 'byed pa'i ngo mtshar dpyid/ /yangs pa'i sde chen dge bcu'i 'tsho ba la/ /longs su spyod pa'i skal bzang stsol ba'i rje/ /ris med bstan pa yongs kyi sri zhu mkhan/ /tshe ring dbang po'i khengs pa 'phrog byed des/ /dpal ldan sa skya'i ring lugs
381a2(nyi khri): gdugs dkar gyis/ /yongs su khyab pa'i lugs gnyis mdun sa che/ /phyogs las rnam par rgyal ba'i chos kyi grwa/ /lhun grub steng gi pho brang chen po ru/ /dge byed chu stag shel dkar dngas pa'i ngos/ /snron zla'i gzhon nu'i bzhin ras 'char ba'i tshe/ /rko byed rtser son bcu phrag nyer lnga yis/ /
381a3(nyi khri): legs tshogs rten 'brel phun sum tshogs pas bsgrubs/ /dge des mi dbang sku tshe chab srid bstan/ /yangs pa'i rgyal khams rdzogs ldan bde bas 'tsho/ /'brel thob gyis mtshon mar gyur 'gro ba rnams/ /rnam grol sku bzhi'i go 'phang thob phyir bsngo/ /zhes sde dge sa skyong
381a4(nyi khri): mi'i dbang po bstan pa tshe ring gi zhal snga nas sangs rgyas phal po che dang 'di nyid stabs gcig tu par du bsgrubs pa gnang skabs/ go re len dge slong bkra shis dbang phyug gis par gyi las gra tshugs pa'i gnas shar kha rdzong gsar pho brang du bris pa dza yan+tu// //ye d+har+m+mA he tu pra b+ha wA
381a5(nyi khri): he tun+te ShAn ta thA ga to h+ya wa data/ te ShAny+tsa yo ni ro d+ha e waM bA dI mahA shram NaH/ // // //
381a6(nyi khri): // // // // //
381a7(nyi khri): // // // // // //

